{
  "url": "http://www.w3.org/1999/xhtml\">",
  "content": "L_2009149NL.01000101.xml 12.6.2009 NL Publicatieblad van de Europese Unie L 149/1 VERORDENING (EG) N r. 492/2009 VAN DE RAAD van 25 mei 2009 tot intrekking van 14 achterhaalde verordeningen op het gebied van het gemeenschappelijk visserijbeleid DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 37, Gelet op de Akte van Toetreding van 1985, en met name op artikel 162, artikel 163, lid 3, artikel 164, lid 2, artikel 165, lid 8, artikel 171, artikel 349, lid 5, artikel 350, artikel 351, lid 5, artikel 352, lid 9, en artikel 358, Gelet op Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( 1 ) , en met name op artikel 20, Gelet op de Akte van Toetreding van 2003, en met name op artikel 24 en de bijlagen VI, VIII, IX en XII, Gezien het voorstel van de Commissie, Gezien het advies van het Europees Parlement, Overwegende hetgeen volgt: (1) Het transparanter maken van de communautaire regelgeving is een essentieel onderdeel van de strategie voor betere regelgeving die de communautaire instellingen ten uitvoer leggen. In deze context is het dienstig besluiten die geen reëel effect meer hebben, uit de actieve regelgeving te verwijderen. (2) De volgende verordeningen met betrekking tot het gemeenschappelijk visserijbeleid zijn achterhaald, hoewel zij formeel nog steeds van kracht zijn: — Verordening (EEG) nr. 31/83 van de Raad van 21 december 1982 over een tussentijdse gemeenschappelijke actie voor de herstructurering van de kustvisserij en de aquicultuur ( 2 ) . Deze verordening heeft geen effect meer aangezien zij betrekking had op de communautaire financiering van investeringsprojecten voor 1982; — Verordening (EEG) nr. 3117/85 van de Raad van 4 november 1985 tot vaststelling van de algemene voorschriften voor de toekenning van compenserende vergoedingen voor sardines ( 3 ) . Deze verordening heeft geen effect meer aangezien zij bedoeld was om te worden toegepast in de overgangsperiode na de toetreding van Spanje tot de Europese Gemeenschappen; — Verordening (EEG) nr. 3781/85 van de Raad van 31 december 1985 tot vaststelling van de maatregelen die moeten worden genomen tegen degenen die bepaalde voorschriften inzake visserijactiviteiten welke zijn vervat in de Akte van Toetreding van Spanje en Portugal, niet in acht nemen ( 4 ) . Deze verordening heeft geen effect meer aangezien zij bedoeld was om te worden toegepast in de overgangsperiode na de toetreding van Spanje tot de Europese Gemeenschappen; — Verordening (EEG) nr. 3252/87 van de Raad van 19 oktober 1987 inzake coördinatie en bevordering van het visserijonderzoek ( 5 ) . Deze verordening heeft geen effect meer aangezien deze materie nu valt onder Verordening (EG) nr. 199/2008 van de Raad betreffende de instelling van een communautair kader voor de verzameling, het beheer en het gebruik van gegevens in de visserijsector en voor de ondersteuning van wetenschappelijk advies over het gemeenschappelijk visserijbeleid ( 6 ) . — Verordening (EEG) nr. 3571/90 van de Raad van 4 december 1990 tot vaststelling van bepaalde maatregelen inzake de tenuitvoerlegging van het gemeenschappelijk visserijbeleid in de voormalige Duitse Democratische Republiek ( 7 ) . Deze verordening heeft geen effect meer aangezien zij bedoeld was om te worden toegepast in de overgangsperiode na de Duitse eenmaking; — Verordening (EEG) nr. 3499/91 van de Raad van 28 november 1991 tot vaststelling van een communautair kader voor studies en proefprojecten met betrekking tot de instandhouding en het beheer van de visbestanden in de Middellandse Zee ( 8 ) . Deze verordening heeft geen effect meer aangezien deze materie nu valt onder Verordening (EG) nr. 1967/2006 van de Raad van 21 december 2006 inzake beheersmaatregelen voor de duurzame exploitatie van visbestanden in de Middellandse Zee, tot wijziging van Verordening (EEG) nr. 2847/93 en tot intrekking van Verordening (EG) nr. 1626/94 ( 9 ) ; — Verordening (EG) nr. 1275/94 van de Raad van 30 mei 1994 inzake aanpassingen in de regeling die is vastgesteld in de hoofdstukken „Visserij” van de Akte van Toetreding van Spanje en Portugal ( 10 ) . Deze verordening heeft geen effect meer aangezien zij bedoeld was om te worden toegepast in de overgangsperiode na de toetreding van Spanje tot de Europese Gemeenschappen; — Verordening (EG) nr. 1448/1999 van de Raad van 24 juni 1999 houdende overgangsmaatregelen voor het beheer van bepaalde takken van visserij in de Middellandse Zee en houdende wijziging van Verordening (EG) nr. 1626/94 ( 11 ) . Deze verordening heeft geen effect meer aangezien deze materie nu valt onder Verordening (EG) nr. 1967/2006; — Verordening (EG) nr. 300/2001 van de Raad van 14 februari 2001 tot vaststelling van maatregelen voor 2001 voor het herstel van het kabeljauwbestand in de Ierse Zee (ICES-sector VIIa) ( 12 ) . Deze verordening heeft geen effect meer aangezien de geldigheidsduur ervan reeds is verstreken; — Verordening (EG) nr. 2561/2001 van de Raad van 17 december 2001 ter bevordering van de omschakeling van vaartuigen en vissers die tot in 1999 afhankelijk waren van de visserijovereenkomst met Marokko ( 13 ) . Deze verordening heeft geen effect meer aangezien de nationale omschakelingsplannen voor de vloten, waarop zij van toepassing was, zijn afgelopen; — Verordening (EG) nr. 2341/2002 van de Raad van 20 december 2002 tot vaststelling, voor 2003, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 14 ) . Deze verordening heeft geen effect meer aangezien zij enkel bedoeld was om te worden toegepast op de visserijactiviteiten in 2003; — Verordening (EG) nr. 2372/2002 van de Raad van 20 december 2002 tot instelling van specifieke maatregelen om de schade veroorzaakt door olie uit de Prestige te vergoeden voor de visserijsector, de schelpdierensector en de aquacultuursector in Spanje ( 15 ) . Deze verordening heeft geen effect meer aangezien het nationale vergoedingsplan, waarop zij van toepassing was, is afgelopen; — Verordening (EG) nr. 2287/2003 van de Raad van 19 december 2003 tot vaststelling, voor 2004, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 16 ) . Deze verordening heeft geen effect meer aangezien zij enkel bedoeld was om te worden toegepast op de visserijactiviteiten in 2004; — Verordening (EG) nr. 52/2006 van de Raad van 22 december 2005 tot vaststelling, voor 2006, van de vangstmogelijkheden voor sommige visbestanden en groepen visbestanden welke in de Oostzee van toepassing zijn, en tot vaststelling van de bij de visserij in acht te nemen voorschriften ( 17 ) . Deze verordening heeft geen effect meer aangezien zij enkel bedoeld was om te worden toegepast op de visserijactiviteiten in 2006. (3) Ter wille van de rechtszekerheid en de duidelijkheid moeten deze achterhaalde verordeningen worden ingetrokken, HEEFT DE VOLGENDE VERORDENING VASTGESTELD: Artikel 1 In te trekken verordeningen De Verordeningen (EEG) nr. 31/83, (EEG) nr. 3117/85, (EEG) nr. 3781/85, (EEG) nr. 3252/87, (EEG) nr. 3571/90, (EEG) nr. 3499/91, (EG) nr. 1275/94, (EG) nr. 1448/1999, (EG) nr. 300/2001, (EG) nr. 2561/2001, (EG) nr. 2341/2002, (EG) nr. 2372/2002, (EG) nr. 2287/2003 en (EG) nr. 52/2006 worden ingetrokken. Artikel 2 Inwerkingtreding Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 mei 2009. Voor de Raad De voorzitter J. ŠEBESTA ( 1 ) PB L 358 van 31.12.2002, blz. 59 . ( 2 ) PB L 5 van 7.1.1983, blz. 1 . ( 3 ) PB L 297 van 9.11.1985, blz. 1 . ( 4 ) PB L 363 van 31.12.1985, blz. 26 . ( 5 ) PB L 314 van 4.11.1987, blz. 17 . ( 6 ) PB L 60 van 5.3.2008, blz. 1 . ( 7 ) PB L 353 van 17.12.1990, blz. 10 . ( 8 ) PB L 331 van 3.12.1991, blz. 1 . ( 9 ) PB L 409 van 30.12.2006, blz. 11 . ( 10 ) PB L 140 van 3.6.1994, blz. 1 . ( 11 ) PB L 167 van 2.7.1999, blz. 7 . ( 12 ) PB L 44 van 15.2.2001, blz. 12 . ( 13 ) PB L 344 van 28.12.2001, blz. 17 . ( 14 ) PB L 356 van 31.12.2002, blz. 12 . ( 15 ) PB L 358 van 31.12.2002, blz. 81 . ( 16 ) PB L 344 van 31.12.2003, blz. 1 . ( 17 ) PB L 16 van 20.1.2006, blz. 184 .",
  "source": "EUR LEX"
}