{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0435:NL:HTML\">",
  "content": "EUR-Lex - 31975D0435 - NL Avis juridique important | 31975D0435 75/435/EEG: Beschikking van de Commissie van 8 juli 1975 met betrekking tot de hervorming van de landbouwstructuur in het Groothertogdom Luxemburg overeenkomstig Richtlijn nr. 72/159/EEG (Slechts de tekst in de Franse taal is authentiek) Publicatieblad Nr. L 192 van 24/07/1975 blz. 0032 - 0032 ++++ BESCHIKKING VAN DE COMMISSIE van 8 juli 1975 met betrekking tot de hervorming van de landbouwstructuur in het Groothertogdom Luxemburg overeenkomstig Richtlijn nr . 72/159/EEG ( Slechts de tekst in de Franse taal is authentiek ) ( 75/435/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Overwegende dat de Luxemburgse Regering op 29 april 1975 overeenkomstig artikel 17 , lid 4 , van Richtlijn nr . 72/159/EEG , het Ministerieel Besluit van 19 februari 1975 tot vaststelling van bepaalde maatregelen ter uitvoering van het Besluit van de Groothertog van 21 mei 1974 inzake de modernisering van landbouwbedrijven in het kader van de wet inzake de oriëntatie van de landbouw van 23 april 1965 en van Richtlijn nr . 72/159/EEG heeft medegedeeld ; Overwegende dat de Commissie krachtens artikel 18 , lid 3 , van Richtlijn nr . 72/159/EEG bij beschikking moet vaststellen of op grond van genoemd Ministerieel Besluit van 19 februari 1975 de in het Groothertogdom Luxemburg bestaande bepalingen ter uitvoering van voornoemde richtlijn waarop Beschikking nr . 75/8/EEG van de Commissie van 27 november 1974 met betrekking tot de hervorming van de landbouwstructuur in het Groothertogdom Luxemburg overeenkomstig de Richtlijn nr . 72/159/EEG en Richtlijn nr . 72/160/EEG ( 2 ) betrekking hebben , nog voldoen aan de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG bedoelde gemeenschappelijke actie ; Overwegende dat het vergelijkbare inkomen , het aanpassingspercentage en het rendement van het kapitaal , die bij genoemd Ministerieel Besluit zijn vastgesteld voor 1975 beantwoorden aan het doel van artikel 4 van Richtlijn nr . 72/159/EEG ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE BESCHIKKING GEGEVEN : Artikel 1 Het door de Luxemburgse Regering medegedeelde Besluit van de Groothertog van 21 mei 1974 inzake de modernisering van landbouwbedrijven in het kader van de wet inzake de oriëntatie van de landbouw van 23 april 1965 en van Richtlijn nr . 72/159/EEG blijft , het Ministerieel Besluit van 19 februari 1975 mede in aanmerking genomen , voldoen aan de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG bedoelde gemeenschappelijke actie . Artikel 2 Deze beschikking is gericht tot het Groothertogdom Luxemburg . Gedaan te Brussel , 8 juli 1975 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 2 van 4 . 1 . 1975 , blz . 34 .",
  "source": "EUR LEX"
}