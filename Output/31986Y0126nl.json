{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y0126:NL:HTML\">",
  "content": "EUR-Lex - 31986Y0126 - NL Avis juridique important | 31986Y0126 Besluit nr. 126 van 17 oktober 1985 betreffende de toepassing van de artikelen 14, lid 1, sub a), 14 bis, lid 1, sub a), en 14 ter leden 1 en 2, van Verordening (EEG) nr. 1408/71 Publicatieblad Nr. C 141 van 07/06/1986 blz. 0003 - 0004 ADMINISTRATIEVE COMMISSIE VAN DE EUROPESE GEMEENSCHAPPEN VOOR DE  SOCIALE ZEKERHEID VAN  MIGRERENDE WERKNEMERS BESLUIT Nr. 125 van 17 oktober 1985 betreffende het  gebruik van de verklaring betreffende de toepasselijke wetgeving (E  101) bij detacheringen van ten  hoogste drie maanden (86/C 141/03) DE ADMINISTRATIEVE COMMISSIE VAN DE EUROPESE  GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS,Gelet op artikel 81, sub a), van  Verordening (EEG) nr. 1408/71 van de Raad op grond waarvan zij tot taak heeft alle vraagstukken van  administratieve aard, voortvloeiende uit de toepassing van deze verordening, te  behandelen,Overwegende dat Besluit nr. 97 moet worden gewijzigd gezien het bepaalde in Verordening  (EEG) nr. 3795/81 van de Raad van 8 december 1981, die op 1 juli 1982 in werking is  getreden;Overwegende dat het moderne economische leven veel medewerkers van industriële  ondernemingen, handels- en landbouwondernemingen noopt tot talrijke verplaatsingen van korte duur  ten behoeve van de onderneming waaraan zij zijn verbonden;Overwegende dat het in deze gevallen  moeilijk is vóór het vertrek tijdig een verklaring betreffende de toepasselijke wetgeving te  verkrijgen van het daartoe aangewezen orgaan in het land waar de onderneming haar zetel  heeft;Overwegende dat er aanleiding bestaat de afgifte van verklaringen betreffende de  toepasselijke wetgeving te vereenvoudigen met het doel de verzekerde in het bezit te stellen van  een document waaruit blijkt dat hij voor het verrichten van arbeid in één der Lid-Staten verblijft  en dat op hem van toepassing blijft de sociale-zekerheidswetgeving van het land waar zich de vaste  inrichting bevindt waaraan hij verbonden is,BESLUIT:1.  Voor detacheringen van ten hoogste drie  maanden kan het in artikel 11, lid 1, van Verordening (EEG) nr. 574/72 bedoelde orgaan aan  ondernemingen die daarom verzoeken formulieren E 101, voorzien van een volgnummer, afgeven waarop  alleen vak 5 wordt ingevuld zonder evenwel de datum te vermelden.2.  De onderneming vult het  formulier in tweevoud in. Een exemplar wordt vóór zijn vertrek aan de werknemer uigereikt, het  andere wordt binnen 24 uur verzonden aan het daartoe aangewezen orgaan in het land waar de  onderneming haar zetel heeft.3.  Dit besluit, dat Besluit nr. 97 vervangt, is van toepassing met  ingang van de eerste dag van de maand volgende op de bekendmaking ervan in het Publikatieblad van  de Europese Gemeenschappen.De Voorzittervan de Administratieve CommissieG. SCHROEDER  BESLUIT Nr. 126 van 17 oktober 1985 betreffende de toepassing van de artikelen 14,  lid 1, sub a), 14 bis, lid 1, sub a), 14 ter, leden 1 en 2, van Verordening (EEG) nr. 1408/71 (86/C  141/04) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE  ZEKERHEID VAN MIGRERENDE WERKNEMERS,Gelet op artikel 81, sub a), van Verordening (EEG) nr. 1408/71  van de Raad op grond waarvan zij tot taak heeft alle vraagstukken van administratieve aard,  voortvloeiende uit de bepalingen van de Verordeningen (EEG) nr. 1408/71 en (EEG) nr. 574/72 van de  Raad, te behandelen,Overwegende dat Besluit nr. 98 moet worden gewijzigd gezien het bepaalde in de  Verordeningen (EEG) nr. 1390/81 en (EEG) nr. 3795/81 die op 1 juli 1982 in werking zijn  getreden;Overwegende dat Besluit nr. 98 moet worden gewijzigd gezien het bepaalde in de  Verordeningen (EEG) nr. 1390/81 en (EEG) nr. 3795/81 die op 1 juli 1982 in werking zijn  getreden;Overwegende dat overeenkomstig artikel 11 van Verordening (EEG) nr. 574/72 aan de  werknemer op diens verzoek of op verzoek van zijn werkgever in de gevallen als bedoeld in artikel  14, lid 1, van Verordening (EEG) nr. 1408/71 en overeenkomstig artikel 11 bis van Verordening (EEG)  nr. 574/72 aan de zelfstandige in de gevallen als bedoeld in artikel 14  bis, lid 1, en artikel 14   ter, lid 2, van Verordening (EEG) nr. 1408/71 een verklaring betreffende de toepasselijke wetgeving  wordt afgegeven:Overwegende dat in de artikelen 11 en 11 bis van Verordening (EEG) nr. 574/72 geen  enkele termijn is voorgeschreven voor de afgifte van de verklaring,BESLUIT:1.  Het orgaan als  bedoeld in de artikelen 11 en 11 bis van Verordening (EEG) nr. 574/72 is verplicht een verklaring  betreffende de toepasselijke wetgeving (formulier E 101) te verstrekken, zelfs indien om afgifte  van deze verklaring wordt verzocht na de aanvang van de werkzaamheden die door de werknemer als  bedoeld in de artikelen 14, lid 1, sub a), en 14 ter, lid 1, of de zelfstandige als bedoeld in de  artikelen 14 bis, lid 1, sub a), en 14 ter, lid 2, van Verordening (EEG) nr. 1408/71 op het  grondgebied van een andere dan de bevoegde Lid-Staat worden uitgeoefend.2.  Dit besluit, dat  Besluit nr. 98 van 4 februari 1975 vervangt, treedt in werking op de eerste dag van de maand  volgende op de bekendmaking ervan in het Publikatieblad van de Europese Gemeenschappen.De  Voorzittervan de Administratieve CommissieG. SCHROEDER",
  "source": "EUR LEX"
}