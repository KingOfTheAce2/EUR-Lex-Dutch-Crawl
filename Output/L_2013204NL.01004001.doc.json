{
  "url": "http://www.w3.org/1999/xhtml\">",
  "content": "L_2013204NL.01004001.xml 31.7.2013 NL Publicatieblad van de Europese Unie L 204/40 UITVOERINGSVERORDENING (EU) Nr. 740/2013 VAN DE COMMISSIE van 30 juli 2013 betreffende de afwijkingen van de oorsprongsregels vastgesteld in bijlage II bij de Handelsovereenkomst tussen de Europese Unie en haar lidstaten, enerzijds, en Colombia en Peru, anderzijds, die van toepassing zijn binnen contingenten voor bepaalde producten uit Colombia DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit 2012/735/EU van de Raad van 31 mei 2012 betreffende de ondertekening, namens de Unie, en de voorlopige toepassing van de Handelsovereenkomst tussen de Europese Unie en haar lidstaten, enerzijds, en Colombia en Peru, anderzijds ( 1 ) , en met name artikel 6, Overwegende hetgeen volgt: (1) Bij Besluit 2012/735/EU heeft de Raad zijn goedkeuring gegeven aan de ondertekening, namens de Unie, van de handelsovereenkomst tussen de Europese Unie en haar lidstaten, enerzijds, en Colombia en Peru, anderzijds (hierna „de overeenkomst” genoemd). Ingevolge Besluit 2012/735/EU dient deze overeenkomst, in afwachting van de voltooiing van de procedures voor de sluiting ervan, op voorlopige basis te worden toegepast. De voorlopige toepassing van de overeenkomst vangt aan op 1 augustus 2013. (2) Bijlage II bij de overeenkomst heeft betrekking op de definitie van het begrip „producten van oorsprong” en methoden van administratieve samenwerking. Voor een aantal producten is in aanhangsel 2A van die bijlage voorzien in afwijkingen van de in die bijlage vastgestelde oorsprongsregels in het kader van jaarlijkse contingenten. Daarom dienen de voorwaarden te worden vastgesteld voor de toepassing van deze afwijkingen voor de invoer vanuit Colombia. (3) De in aanhangsel 2A van bijlage II vastgestelde contingenten worden beheerd door de Commissie op basis van het beginsel „wie het eerst komt, het eerst maalt” in overeenstemming met Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 2 ) . (4) Om gebruik te kunnen maken van de tariefconcessies, moet het relevante bewijs van oorsprong aan de douaneautoriteiten worden voorgelegd zoals in de overeenkomst is bepaald. (5) Aangezien de overeenkomst op 1 augustus 2013 in werking treedt, dient deze verordening met ingang van dezelfde datum van toepassing te zijn. (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De oorsprongsregels die zijn vastgesteld in aanhangsel 2A van bijlage II bij de handelsovereenkomst tussen de Europese Unie en haar lidstaten, enerzijds, en Colombia en Peru, anderzijds (hierna „de overeenkomst” genoemd), zijn van toepassing binnen de in de bijlage bij deze verordening vastgestelde contingenten. Artikel 2 Om in aanmerking te komen voor de in artikel 1 vastgestelde afwijking, moeten de in de bijlage genoemde producten vergezeld gaan van een bewijs van oorsprong overeenkomstig bijlage II bij de overeenkomst. Artikel 3 De in de bijlage opgenomen contingenten worden door de Commissie beheerd overeenkomstig de artikelen 308 bis tot en met 308 quater van Verordening (EEG) nr. 2454/93. Artikel 4 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 augustus 2013. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juli 2013. Voor de Commissie De voorzitter José Manuel BARROSO ( 1 ) PB L 354 van 21.12.2012, blz. 1 . ( 2 ) PB L 253 van 11.10.1993, blz. 1 . BIJLAGE Colombia Niettegenstaande de regels voor de interpretatie van de gecombineerde nomenclatuur wordt de omschrijving van de goederen geacht slechts een indicatieve waarde te hebben, aangezien in het kader van deze bijlage het preferentiestelsel wordt bepaald door de GN-codes zoals deze op het moment van goedkeuring van deze verordening luiden. Volgnr. GN-code Omschrijving van de goederen Contingentperiode Omvang van het jaarlijkse contingent (in ton nettogewicht, tenzij anders aangegeven) 09.7140 3920 Andere platen, vellen, foliën, stroken en strippen, van kunststof zonder celstructuur, niet versterkt, gelaagd of op dergelijke wijze gecombineerd met andere stoffen, niet op een drager Van 1 augustus t/m 31 juli 15 000 09.7141 6108 22 00 Slips en onderbroeken, van brei- of haakwerk van synthetische of kunstmatige vezels, voor dames of voor meisjes Van 1 augustus t/m 31 juli 200 09.7142 6112 31 Badpakken en zwembroeken, van brei- of haakwerk van synthetische vezels, voor heren of voor jongens Van 1 augustus t/m 31 juli 25 09.7143 6112 41 Badpakken en zwembroeken, van brei- of haakwerk van synthetische vezels, voor dames of voor meisjes Van 1 augustus t/m 31 juli 100 09.7144 6115 10 Artikelen met degressieve compressie (bijvoorbeeld spataderkousen), van brei- of haakwerk Van 1 augustus t/m 31 juli 25 09.7145 6115 21 00 Andere kousenbroeken van synthetische vezels, van minder dan 67 decitex per enkelvoudige draad, van brei- of haakwerk Van 1 augustus t/m 31 juli 40 09.7146 6115 22 00 Andere kousenbroeken van synthetische vezels, van 67 decitex of meer per enkelvoudige draad, van brei- of haakwerk Van 1 augustus t/m 31 juli 15 09.7147 6115 30 Andere dameskousen en -kniekousen, van minder dan 67 decitex per enkelvoudige draad, van brei- of haakwerk Van 1 augustus t/m 31 juli 25 09.7148 6115 96 Andere, van synthetische vezels, van brei- of haakwerk Van 1 augustus t/m 31 juli 175 09.7161 7321 Kachels, kookketels met vuurhaard, keukenfornuizen (die, welke mede dienen voor centrale verwarming daaronder begrepen), barbecues, vuurpotten, gaskookplaten, bordenwarmers en dergelijke niet-elektrische toestellen voor huishoudelijk gebruik, alsmede delen daarvan, van gietijzer, van ijzer of van staal Van 1 augustus t/m 31 juli 20 000  artikelen 09.7162 7323 Keukengerei en huishoudelijke artikelen, alsmede delen daarvan, van gietijzer, van ijzer of van staal; ijzerwol en staalwol; sponsen, schuurlappen, schuurhandjes en dergelijke artikelen voor het schuren, voor het polijsten of voor dergelijke doeleinden, van ijzer of van staal Van 1 augustus t/m 31 juli 50 000 09.7163 7325 Andere gegoten werken van ijzer of van staal Van 1 augustus t/m 31 juli 50 000",
  "source": "EUR LEX"
}