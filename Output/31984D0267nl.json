{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0267:NL:HTML\">",
  "content": "EUR-Lex - 31984D0267 - NL Avis juridique important | 31984D0267 84/267/EEG: Beschikking van de Commissie van 8 mei 1984 met betrekking tot de uitvoering van de hervorming van de landbouwstructuur in Ierland overeenkomstig titel I van Richtlijn 72/161/EEG van de Raad (Slechts de tekst in de Engelse taal is authentiek) Publicatieblad Nr. L 132 van 18/05/1984 blz. 0045 - 0045 ***** BESCHIKKING  VAN DE COMMISSIE van 8 mei 1984 met betrekking tot de uitvoering van de hervorming van de landbouwstructuur in Ierland overeenkomstig titel I van Richtlijn 72/161/EEG van de Raad (Slechts de tekst in de Engelse taal is authentiek) (84/267/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn (1), laatstelijk gewijzigd bij Richtlijn 84/140/EEG (2), en met name op artikel 11, lid 3, Overwegende dat de Ierse Regering op 22 november 1983 overeenkomstig artikel 10, lid 4, van Richtlijn 72/161/EEG mededeling heeft gedaan van het programma inzake de sociaal-economische voorlichting van de landbouwbevolking; Overwegende dat de Commissie krachtens artikel 11, lid 3, van Richtlijn 72/161/EEG bij beschikking moet vaststellen of de in Ierland geldende bepalingen met betrekking tot de uitvoering van titel I van Richtlijn 72/161/EEG, nog steeds, ook met inachtneming van het voornoemde programma, aan de voorwaarden voor financiële deelneming van de Gemeenschap voldoen; Overwegende dat het voornoemde programma inzake de sociaal-economische voorlichting van de landbouwbevolking beantwoordt aan het doel en de voorwaarden van titel I van Richtlijn 72/161/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Ierland in voege zijnde voorschriften ter uitvoering van titel I van Richtlijn 72/161/EEG voldoen, met inachtneming van het op 22 november 1983 door de Ierse Regering medegedeelde programma inzake de sociaal-economische voorlichting van de landbouwbevolking, nog steeds aan de voorwaarden voor financiële deelneming van de Gemeenschap in de in artikel 8 van Richtlijn 72/161/EEG genoemde gemeenschappelijke actie. Artikel 2 Deze beschikking is gericht tot Ierland. Gedaan te Brussel, 8 mei 1984. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 15. (2) PB nr. L 72 van 15. 3. 1984, blz. 24.",
  "source": "EUR LEX"
}