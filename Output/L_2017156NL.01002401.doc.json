{
  "url": "http://www.w3.org/1999/xhtml\">",
  "content": "L_2017156NL.01002401.xml 20.6.2017 NL Publicatieblad van de Europese Unie L 156/24 BESLUIT (GBVB) 2017/1087 VAN DE RAAD van 19 juni 2017 tot wijziging van Besluit 2014/386/GBVB betreffende beperkende maatregelen naar aanleiding van de illegale inlijving van de Krim en Sebastopol DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 23 juni 2014 Besluit 2014/386/GBVB ( 1 ) vastgesteld. (2) De Raad erkent de illegale inlijving van de Krim en Sebastopol door de Russische Federatie niet en blijft deze veroordelen; hij zal blijven vasthouden aan de volledige uitvoering van zijn beleid van niet-erkenning. (3) Op basis van een evaluatie van Besluit 2014/386/GBVB dienen de beperkende maatregelen tot en met 23 juni 2018 te worden verlengd. (4) Besluit 2014/386/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5, tweede alinea, van Besluit 2014/386/GBVB wordt vervangen door: „Dit besluit is van toepassing tot en met 23 juni 2018.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 19 juni 2017. Voor de Raad De voorzitter F. MOGHERINI ( 1 ) Besluit 2014/386/GBVB van de Raad van 23 juni 2014 betreffende beperkende maatregelen naar aanleiding van de illegale inlijving van de Krim en Sebastopol ( PB L 183 van 24.6.2014, blz. 70 ).",
  "source": "EUR LEX"
}