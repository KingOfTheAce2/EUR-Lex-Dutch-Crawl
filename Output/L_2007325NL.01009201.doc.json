{
  "url": "http://www.w3.org/1999/xhtml\">",
  "content": "L_2007325NL.01009201.xml 11.12.2007 NL Publicatieblad van de Europese Unie L 325/92 BESCHIKKING VAN DE COMMISSIE van 28 november 2007 betreffende de toewijzing aan Spanje van extra zeedagen in de ICES-sectoren VIIIc en IXa, met uitzondering van de Golf van Cádiz (Kennisgeving geschied onder nummer C(2007) 5719) (Slechts de tekst in de Spaanse taal is authentiek) (2007/813/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 41/2007 van de Raad van 21 december 2006 tot vaststelling, voor 2007, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op punt 9 van bijlage IIB, Overwegende hetgeen volgt: (1) In punt 7 van bijlage IIB bij Verordening (EG) nr. 41/2007 is het maximum aantal dagen vastgesteld waarop vaartuigen van de Gemeenschap die een lengte over alles van ten minste 10 m hebben en bodemtrawls met een maaswijdte van ten minste 32 mm, kieuwnetten met een maaswijdte van ten minste 60 mm of demersale beuglijnen aan boord hebben, in de periode van 1 februari 2007 tot en met 31 januari 2008 aanwezig mogen zijn in de ICES-sectoren VIIIc en IXa, met uitzondering van de Golf van Cádiz. (2) Op grond van punt 9 van bijlage IIB kan de Commissie, op basis van het aantal definitieve beëindigingen van de visserij sinds 1 januari 2004, extra zeedagen toekennen waarop een vaartuig met dergelijk vistuig aan boord in het geografische gebied aanwezig mag zijn. (3) Op 6 juli 2007 heeft Spanje gegevens verstrekt waaruit blijkt dat de vaartuigen die sinds 1 januari 2004 hun activiteiten hebben stopgezet, goed waren voor respectievelijk 4,20 % van de visserijinspanning die in 2003 is geleverd door de Spaanse vaartuigen die in het geografische gebied aanwezig waren en bodemtrawls met een maaswijdte van ten minste 32 mm aan boord hadden, 9,55 % van de visserijinspanning die in 2003 is geleverd door de Spaanse vaartuigen die in het geografische gebied aanwezig waren en kieuwnetten met een maaswijdte van ten minste 60 mm aan boord hadden, en 20,86 % van de visserijinspanning die in 2003 is geleverd door de Spaanse vaartuigen die in het geografische gebied aanwezig waren en demersale beuglijnen aan boord hadden. (4) Gelet op de verstrekte gegevens en op de berekeningsmethode die is vastgesteld in punt 9.1 van bijlage IIB moeten voor de periode van 1 februari 2007 tot en met 31 januari 2008 de volgende extra zeedagen aan Spanje worden toegewezen: negen voor vaartuigen die vistuig aan boord hebben als bedoeld in punt 3, onder a), van die bijlage, eenentwintig voor vaartuigen die vistuig aan boord hebben als bedoeld in punt 3, onder b), van die bijlage, en vijfenveertig voor vaartuigen die vistuig aan boord hebben als bedoeld in punt 3, onder c), van die bijlage. (5) De in deze beschikking vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 1.   Het in tabel I van bijlage IIB bij Verordening (EG) nr. 41/2007 vastgestelde maximum aantal dagen waarop een vissersvaartuig dat de vlag van Spanje voert, vistuig als bedoeld in punt 3, onder a), van die bijlage aan boord heeft en niet onder een van de in punt 7.1. van die bijlage vermelde bijzondere voorwaarden valt, in de ICES-sectoren VIIIc en IXa, met uitzondering van de Golf van Cádiz, aanwezig mag zijn, wordt gewijzigd in 225 dagen per jaar. 2.   Het in tabel I van bijlage IIB bij Verordening (EG) nr. 41/2007 vastgestelde maximum aantal dagen waarop een vissersvaartuig dat de vlag van Spanje voert, vistuig als bedoeld in punt 3, onder b), van die bijlage aan boord heeft en niet onder een van de in punt 7.1. van die bijlage vermelde bijzondere voorwaarden valt, in de ICES-sectoren VIIIc en IXa, met uitzondering van de Golf van Cádiz, aanwezig mag zijn, wordt gewijzigd in 237 dagen per jaar. 3.   Het in tabel I van bijlage IIB bij Verordening (EG) nr. 41/2007 vastgestelde maximum aantal dagen waarop een vissersvaartuig dat de vlag van Spanje voert, vistuig als bedoeld in punt 3, onder c), van die bijlage aan boord heeft en niet onder een van de in punt 7.1. van die bijlage vermelde bijzondere voorwaarden valt, in de ICES-sectoren VIIIc en IXa, met uitzondering van de Golf van Cádiz, aanwezig mag zijn, wordt gewijzigd in 261 dagen per jaar. Artikel 2 Deze beschikking is gericht tot het Koninkrijk Spanje. Gedaan te Brussel, 28 november 2007. Voor de Commissie Joe BORG Lid van de Commissie ( 1 ) PB L 15 van 20.1.2007, blz.1 , laatstelijk gewijzigd bij Verordening (EG) nr. 898/2007 van de Commissie ( PB L 196 van 28.7.2007, blz. 22 ).",
  "source": "EUR LEX"
}