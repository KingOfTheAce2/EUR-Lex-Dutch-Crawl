{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0406:NL:HTML\">",
  "content": "EUR-Lex - 31983D0406 - NL Avis juridique important | 31983D0406 83/406/EEG: Beschikking van de Commissie van 29 juli 1983 met betrekking tot de uitvoering van de hervorming van de landbouwstructuur in België overeenkomstig Richtlijn 72/159/EEG van de Raad (Slechts de teksten in de Nederlandse en de Franse taal zijn authentiek) Publicatieblad Nr. L 233 van 24/08/1983 blz. 0035 - 0035 ***** BESCHIKKING  VAN DE COMMISSIE van 29 juli 1983 met betrekking tot de uitvoering van de hervorming van de landbouwstructuur in België overeenkomstig Richtlijn 72/159/EEG van de Raad (Slechts de teksten in de Nederlandse en de Franse taal zijn authentiek) (83/406/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 82/436/EEG (2), en met name op artikel 18, lid 3, Overwegende dat de Belgische Regering overeenkomstig artikel 17, lid 4, van Richtlijn 72/159/EEG mededeling heeft gedaan van het ministerieel besluit van 1 april 1983 betreffende de modernisering van de landbouwbedrijven; Overwegende dat de Commissie krachtens artikel 18, lid 3, van Richtlijn 72/159/EEG bij beschikking moet vaststellen of de in België geldende bepalingen met betrekking tot de uitvoering van Richtlijn 72/159/EEG, nog steeds, ook met inachtneming van het voorgenoemde ministerieel besluit van 1 april 1983, aan de voorwaarden voor financiële deelneming van de Gemeenschap voldoen; Overwegende dat het voornoemde ministerieel besluit beantwoordt aan het doel en de voorwaarden van Richtlijn 72/159/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in België in voege zijnde voorschriften ter uitvoering van Richtlijn 72/159/EEG voldoen, met inachtneming van het ministerieel besluit van 1 april 1983 betreffende de modernisering van de landbouwbedrijven, nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie. Artikel 2 Deze beschikking is gericht tot het Koninkrijk België. Gedaan te Brussel, 29 juli 1983. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 193 van 3. 7. 1982, blz. 37.",
  "source": "EUR LEX"
}