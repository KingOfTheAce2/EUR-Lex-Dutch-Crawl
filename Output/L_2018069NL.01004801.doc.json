{
  "url": "http://www.w3.org/1999/xhtml\">",
  "content": "L_2018069NL.01004801.xml 13.3.2018 NL Publicatieblad van de Europese Unie L 69/48 BESLUIT (GBVB) 2018/392 VAN DE RAAD van 12 maart 2018 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 3, leden 1 en 3, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Besluit 2014/145/GBVB vastgesteld. (2) De Raad heeft op 14 september 2017 Besluit (GBVB) 2017/1561 ( 2 ) vastgesteld, waarbij de maatregelen van Besluit 2014/145/GBVB met zes maanden werden verlengd. (3) Gezien de aanhoudende ondermijning en bedreiging van de territoriale integriteit, soevereiniteit en onafhankelijkheid van Oekraïne moet Besluit 2014/145/GBVB nogmaals met zes maanden worden verlengd. (4) De Raad heeft de individuele aanwijzingen in de bijlage bij Besluit 2014/145/GBVB geëvalueerd, en heeft besloten de informatie betreffende bepaalde personen en entiteiten te wijzigen. (5) Besluit 2014/145/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 6 van Besluit 2014/145/GBVB wordt de tweede alinea vervangen door: „Dit besluit is van toepassing tot en met 15 september 2018.”. Artikel 2 De bijlage bij Besluit 2014/145/EEG wordt gewijzigd overeenkomstig de bijlage bij dit besluit. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 12 maart 2018. Voor de Raad De voorzitter E. KARANIKOLOV ( 1 ) PB L 78 van 17.3.2014, blz. 16 . ( 2 ) Besluit (GBVB) 2017/1561 van de Raad van 14 september 2017 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 237 van 15.9.2017, blz. 72 ). BIJLAGE De vermeldingen met betrekking tot de onderstaande personen en entiteiten, zoals opgenomen in de bijlage bij Besluit 2014/145/GBVB, worden vervangen door de volgende vermeldingen: Personen: Naam Identificatiegegevens Redenen Datum van plaatsing op de lijst „3. Rustam Ilmirovich TEMIRGALIEV (Рустам Ильмирович ТЕМИРГАЛИЕВ) Rustam Ilmyrovych TEMIRHALIIEV (Рустам Iльмирович ТЕМIРГАЛIЄВ) Geboortedatum: 15.8.1976 Geboorteplaats: Ulan-Ude, Autonome Socialistische Sovjetrepubliek Boerjatië (Russische Socialistische Federatieve Sovjetrepubliek) Als voormalig vicepremier van de Krim heeft Temirgaliev een belangrijke rol gespeeld in de door de “Hoge Raad” genomen beslissingen over het “referendum” van 16 maart 2014 gericht tegen de territoriale integriteit van de Krim. Hij heeft actief geijverd voor integratie van de Krim in de Russische Federatie. Op 11 juni 2014 heeft hij ontslag genomen uit zijn functie als “eerste vicepremier” van de zogenaamde “Republiek van de Krim”. Hij is momenteel directeur-generaal van de beheermaatschappij van het Russische-Chinees Investeringsfonds voor regionale ontwikkeling. Blijft betrokken bij de ondersteuning van separatistische acties of beleidsmaatregelen. 17.3.2014 6. Pyotr Anatoliyovych ZIMA (Пётр Анатольевич ЗИМА) Petro Anatoliyovych ZYMA (Петро Анатолiйович ЗИМА) Geboortedatum: 18.1.1970 of 29.3.1965 Geboorteplaats: Artemivsk (Артемовск) (in 2016 opnieuw Bakhmut/Бахмут genoemd), oblast Donetsk, Oekraïne Zima is op 3 maart 2014 door “minister-president” Aksyonov benoemd tot nieuw hoofd van de Veiligheidsdienst van de Krim (SBU) en hij heeft deze benoeming aanvaard. Hij heeft relevante informatie, waaronder een databank, doorgespeeld aan de Russische Inlichtingendienst (FSB). Daartoe behoorde ook informatie over pro-Europese Maidan-activisten en mensenrechtenverdedigers van de Krim. Hij heeft een belangrijk aandeel gehad in de acties die moesten voorkomen dat de Oekraïense autoriteiten het grondgebied van de Krim onder controle zouden krijgen. Op 11 maart 2014 hebben voormalige SBU-officieren van de Krim de vorming van een onafhankelijke Veiligheidsdienst van de Krim afgekondigd. 17.3.2014 9. Viktor Alekseevich OZEROV (Виктор Алексеевич ОЗЕРОВ) Geboortedatum: 5.1.1958 Geboorteplaats: Abakan, Chakassië Voormalig voorzitter van de Veiligheids- en Defensiecommissie van de Federatieraad van de Russische Federatie. Op 1 maart 2014 heeft Ozerov, namens de Veiligheids- en Defensiecommissie van de Federatieraad, in de Federatieraad openlijk zijn steun uitgesproken voor de inzet van Russische strijdkrachten in Oekraïne. In juli 2017 heeft hij zijn ontslag ingediend als voorzitter van de Veiligheids- en Defensiecommissie van de Federatieraad van de Russische Federatie. Hij blijft lid van de Raad en is lid van de Commissie interne regulering en parlementaire aangelegenheden. Bij decreet N 372-SF van 10 oktober 2017 is Ozerov lid geworden van de tijdelijke commissie van de Federatieraad ter bescherming van de nationale soevereiniteit en preventie van inmenging in de interne aangelegenheden van de Russische Federatie. 17.3.2014 14. Aleksandr Borisovich TOTOONOV (Александр Борисович ТОТООНОВ) Geboortedatum: 3.4.1957 Geboorteplaats: Ordzhonikidze, Noord-Ossetië Voormalig lid van de Commissie internationale zaken van de Federatieraad van de Russische Federatie. Zijn functie als lid van de Federatieraad van de Russische Federatie is in september 2017 beëindigd. Hij is thans lid van het parlement van Noord-Ossetië. Op 1 maart 2014 heeft Totoonov in de Federatieraad openlijk zijn steun uitgesproken voor de inzet van Russische strijdkrachten in Oekraïne. 17.3.2014 28. Valery Vladimirovich KULIKOV (Валерий Владимирович КУЛИКОВ) Geboortedatum: 1.9.1956 Geboorteplaats: Zaporozhye, Socialistische Sovjetrepubliek Oekraïne Voormalig plaatsvervangend bevelhebber van de Zwarte-Zeevloot, schout-bij-nacht. Bevelhebber van de Russische troepen die soeverein Oekraïens grondgebied bezetten. Op 26 september 2017 bij decreet van de president van de Russische Federatie uit zijn functie en uit het leger ontslagen. 21.3.2014 31. Valery Kirillovich MEDVEDEV (Валерий Кириллович МЕДВЕДЕВ) Valeriy Kyrylovych MEDVEDIEV (Валерiй Кирилович МЕДВЕДЄВ) Geboortedatum: 21.8.1946 Geboorteplaats: Shmakovka, regio Primorsky Voormalig voorzitter van de kiescommissie van Sebastopol (tot 26 mei 2017). Belast met de organisatie van het “referendum” op de Krim. Onder het Russisch systeem verantwoordelijk voor het ondertekenen van de uitslag van het “referendum”. 21.3.2014 33. Elena Borisovna MIZULINA (geboren DMITRIYEVA) (Елена Борисовна МИЗУЛИНА (geboren ДМИТРИЕВА)) Geboortedatum: 9.12.1954 Geboorteplaats: Bui, regio Kostroma Voormalig afgevaardigde in de Staatsdoema. Opsteller en mede-indiener van recente wetgevingsvoorstellen in Rusland waardoor het voor regio's van andere landen mogelijk zou zijn geworden zich bij Rusland aan te sluiten zonder voorafgaande instemming van hun centrale autoriteiten. Sinds september 2015 lid van de Federatieraad van de regio Omsk. Thans vicevoorzitter van de Commissie Grondwettelijk recht en staatsopbouw van de Federatieraad. 21.3.2014 51. Vladimir Nikolaevich PLIGIN (Владимир Николаевич ПЛИГИН) Geboortedatum: 19.5.1960 Geboorteplaats: Ignatovo, oblast Vologodsk, USSR. Voormalig lid van de Staatsdoema en voormalig voorzitter van de Commissie Grondwettelijk Recht van de Doema. Belast met het faciliteren van de vaststelling van wetgeving betreffende de annexatie van de Krim en Sebastopol bij de Russische Federatie. Lid van de Hoge Raad van de partij “Verenigd Rusland”. 12.5.2014 53. Oleg Grigorievich KOZYURA (Олег Григорьевич КОЗЮРА) Oleh Hryhorovych KOZYURA (Олег Григорович КОЗЮРА) Geboortedatum: 30.12.1965 of 19.12.1962 Geboorteplaats: Simferopol, Krim of Zaporizhia Voormalig hoofd van het bureau voor Sebastopol van de federale migratiedienst. Belast met de systematische en versnelde afgifte van Russische paspoorten voor ingezetenen van Sebastopol. Sinds oktober 2016 stafchef van de Wetgevende Vergadering van de stad Sebastopol. 12.5.2014 59. Aleksandr Sergeevich MALYKHIN Alexander Sergeevich MALYHIN (Александр Сергеевич МАЛЫХИН) Oleksandr Serhiyovych (Sergiyovych) MALYKHIN (Олександр Сергiйович МАЛИХIН) Geboortedatum: 12.1.1981 Voormalig hoofd van de centrale kiescommissie van de “Volksrepubliek Loegansk”. Heeft actief meegewerkt aan de organisatie van het referendum van 11 mei 2014 over het zelfbeschikkingsrecht van de “Volksrepubliek Loegansk”. Blijft betrokken bij de ondersteuning van separatistische beleidsmaatregelen. 12.5.2014 66. Marat Faatovich BASHIROV (Марат Фаатович БАШИРОВ) Geboortedatum: 20.1.1964 Geboorteplaats: Izhevsk, Russische Federatie Voormalige zogenaamde “minister-president van de Raad van ministers van de Volksrepubliek Loegansk” (bevestigd op 8 juli 2014). Verantwoordelijk voor de separatistische “regeringsactiviteiten” van de zogenaamde “regering van de Volksrepubliek Loegansk”. Blijft actief in de ondersteuning van separatistische structuren van de LNR. 12.7.2014 70. Igor PLOTNITSKY Igor Venediktovich PLOTNITSKII (Игорь Венедиктович ПЛОТНИЦКИЙ) Ihor (Igor) Venedyktovych PLOTNYTSKYY (Iгор Венедиктович ПЛОТНИЦЬКИЙ) Geboortedatum: 24.6.1964 of 25.6.1964 of 26.6.1964 Geboorteplaats: Loehansk (mogelijk in Kelmentsi, oblast Chernivtsi) Voormalige zogenaamde “minister van Defensie” en momenteel zogenaamd “hoofd” van de “Volksrepubliek Loegansk”. Verantwoordelijk voor de separatistische “regeringsactiviteiten” van de zogenaamde “regering van de Volksrepubliek Loegansk”. Blijft voor de uitvoering van de Minskakkoorden “regeringsactiviteiten” van de zogenaamde “regering van de Volksrepubliek Loegansk” verrichten als speciaal gezant van de zogenaamde “Volksrepubliek Loegansk”. 12.7.2014 77. Boris Vyacheslavovich GRYZLOV (Борис Вячеславович ГРЫЗЛОВ) Geboortedatum: 15.12.1950 Geboorteplaats: Vladivostok Voormalig permanent lid van de Veiligheidsraad van de Russische Federatie. Als lid van de Veiligheidsraad (die advies verstrekt over nationale veiligheidsaangelegenheden en deze coördineert) stippelde hij mede het beleid van de Russische overheid uit dat de territoriale integriteit, soevereiniteit en onafhankelijkheid van Oekraïne bedreigt. Hij is nog steeds voorzitter van de Hoge Raad van de partij “Verenigd Rusland”. 25.7.2014 84. Fyodor Dmitrievich BEREZIN (Фëдор Дмитриевич БЕРЕЗИН), Fedir Dmytrovych BEREZIN (Федiр Дмитрович БЕРЕЗIН) Geboortedatum: 7.2.1960 Geboorteplaats: Donetsk Voormalige zogenaamde “plaatsvervangend minister van Defensie” van de zogenaamde “Volksrepubliek Donetsk”. Heeft banden met Igor Strelkov/Girkin, die verantwoordelijk is voor acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. In deze hoedanigheid heeft Berezin bijgevolg acties en beleidsmaatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. Blijft betrokken bij de ondersteuning van separatistische acties en beleidsmaatregelen. Thans voorzitter van het bestuur van de schrijversbond van de DNR. 25.7.2014 90. Boris Alekseevich LITVINOV (Борис Алексеевич ЛИТВИНОВ) Borys Oleksiyovych LYTVYNOV (Борис Олексiйович ЛИТВИНОВ) Geboortedatum: 13.1.1954 Geboorteplaats: Djerzjinsk (oblast Donetsk) Voormalig lid van de zogenoemde “Volksraad” en voormalig voorzitter van de zogenoemde “Hoge Raad” van de zogenoemde “Volksrepubliek Donetsk”, die een initiatiefnemer was van het beleid en de organisatie van het illegale “referendum” dat leidde tot het uitroepen van de zogenoemde “Volksrepubliek Donetsk”, die een schending vormde van de territoriale integriteit, de soevereiniteit en de eenheid van Oekraïne. Blijft betrokken bij de ondersteuning van separatistische acties en beleidsmaatregelen. Thans leider van de Communistische Partij van de DNR. 30.7.2014 97. Vladimir Petrovich KONONOV (alias. “Tsar”) (Владимир Петровнч КОНОНОВ) Volodymyr Petrovych KONONOV (Володимир Петрович КОНОНОВ) Geboortedatum: 14.10.1974 Geboorteplaats: Gorsky, oblast Loehansk Sinds 14 augustus 2014 vervangt hij Igor Strelkov/Girkin als zogenoemde “minister van Defensie” van de “Volksrepubliek Donetsk”. Hij zou sinds april 2014 de leiding hebben over een divisie van separatistische strijders in Donetsk, en hij heeft beloofd de strategische taak te vervullen om de Oekraïense militaire agressie af te weren. Kononov heeft bijgevolg acties en maatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. 12.9.2014 103. Aleksandr Akimovich KARAMAN (Александр Акимович КАРАМАН), Alexandru CARAMAN Geboortedatum: 26.7.1956 Geboorteplaats Cioburciu, district Slobozia, nu Republiek Moldavië Voormalige zogenoemde “vicepremier; minister van Sociale Zaken van de Volksrepubliek Donetsk”. Gelieerd aan Vladimir Antyufeyev, die verantwoordelijk was voor de separatistische “regeringsactiviteiten” van de zogenaamde “Volksrepubliek Donetsk”. Hij heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. Protégé van de vicepremier van Rusland, Dmitry Rogozin. Voormalig hoofd van de administratie van de Raad van ministers van de “Volksrepubliek Donetsk”. Tot en met maart 2017 “gevolmachtigd vertegenwoordiger van de president” van de zogenaamde “Pridnestrovische Moldavische Republiek” ten aanzien van de Russische Federatie. 12.9.2014 108. Vladimir Abdualiyevich VASILYEV (Владимир Абдуалиевич ВАСИЛЬЕВ) Geboortedatum: 11.8.1949 Geboorteplaats: Klin Voormalig vicevoorzitter van de Staatsdoema. Op 20 maart 2014 heeft hij gestemd voor het ontwerp van de federale constitutionele wet “inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. In oktober 2017 bij presidentieel decreet benoemd tot waarnemend hoofd van de Republiek Dagestan. 12.9.2014 111. Vladimir Stepanovich NIKITIN (Владимир Степанович НИКИТИН) Geboortedatum: 5.4.1948 Geboorteplaats: Opochka Voormalig lid van de Staatsdoema en voormalig eerste vicevoorzitter van de Commissie voor aangelegenheden inzake het GOS (Gemenebest van Onafhankelijke Staten), Euraziatische integratie en betrekkingen met landgenoten van de Staatsdoema. Op 20 maart 2014 heeft hij gestemd voor het ontwerp van de federale constitutionele wet “inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. Lid van het presidium van het Centraal Comité van de Communistische Partij van de Russische Federatie. 12.9.2014 112. Oleg Vladimirovich LEBEDEV (Олег Владимирович ЛЕБЕДЕВ) Geboortedatum: 21.3.1964 Geboorteplaats: Rudny, regio Kostanai, SSR Kazachstan Voormalig lid van de Staatsdoema en voormalig eerste vicevoorzitter van de Commissie voor aangelegenheden inzake het GOS (Gemenebest van Onafhankelijke Staten), Euraziatische integratie en betrekkingen met landgenoten van de Staatsdoema. Op 20 maart 2014 heeft hij gestemd voor het ontwerp van federale constitutionele wet “inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. Blijft betrokken bij de ondersteuning van separatistische beleidsmaatregelen. 12.9.2014 119. Alexander Mikhailovich BABAKOV (Aлександр Михайлович БАБАКОВ) Geboortedatum: 8.2.1963 Geboorteplaats: Chisinau Voormalig lid van de Staatsdoema. Lid van de Staatsdoema. Is voorzitter van de commissie van de Staatsdoema die bevoegd is voor wetgeving ter ontwikkeling van het militair-industrieel complex van de Russische Federatie. Prominent lid van “Verenigd Rusland” en zakenman met grote investeringsbelangen in Oekraïne en de Krim. Op 20 maart 2014 heeft hij gestemd voor het ontwerp van federale constitutionele wet “inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. Thans lid van de Federatieraad van de Russische Federatie. Eerste vicevoorzitter van de Commissie Buitenlandse Zaken. 12.9.2014 123. Yuriy Viktorovich SIVOKONENKO (alias Yuriy SIVOKONENKO, Yury SIVOKONENKO, Yury SYVOKONENKO) (Юрий Викторович СИВОКОНЕНКО) Geboortedatum: 7.8.1957 Geboorteplaats: Stalino (thans Donetsk) Lid van het “Parlement” van de zogenoemde “Volksrepubliek Donetsk” en voorzitter van de vereniging van de Unie van de veteranen van de Donbas-Berkut en lid van de publieke beweging “Vrij Donbass”. Was bij de zogenaamde “verkiezingen” van 2 november 2014 kandidaat voor de functie van hoofd van de zogenaamde “Volksrepubliek Donetsk”. Die verkiezingen waren in strijd met de Oekraïense wetgeving en derhalve onwettig. Door het aannemen en uitoefenen van deze functie, en formeel als kandidaat deel te nemen aan de illegale “verkiezingen”, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Hij is nog steeds lid van de zogenaamde “Volksraad van de Volksrepubliek Donetsk”. 29.11.2014 125. Ravil Zakarievich KHALIKOV (Равиль Закариевич ХАЛИКОВ) Ravil Zakariyovych KHALIKOV (Равiль Закарiйович ХАЛIКОВ) Geboortedatum: 23.2.1969 Geboorteplaats: Belozernoe, district Romodanovskiy, USSR “Voormalige zogenoemde veerste vicepremier” en voormalig “procureur-generaal” van de “Volksrepubliek Donetsk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Momenteel “assistent” van het hoofd van de Moskouse afdeling van de Onderzoekscommissie van de Russische Federatie (GSU SK). 29.11.2014 126. Dmitry Aleksandrovich SEMYONOV Dmitrii Aleksandrovich SEMENOV (Дмитрий Александрович СЕМЕНОВ) Geboortedatum: 3.2.1963 Geboorteplaats: Moskou Voormalig “vicepremier en minister van Financiën” van de zogenoemde “Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Blijft betrokken bij de steun aan separatistische structuren van de LNR. 29.11.2014 140. Sergey Yurevich IGNATOV (alias KUZOVLEV alias TAMBOV) (Сергей Юрьевич ИГНАТОВ alias КУЗОВЛЕВ alias ТAMБOB). Geboortedatum: 7.1.1967 Geboorteplaats: Michurinsk, Tambov oblast Мичуринск, Тамбовская область Voormalige zogenoemde opperbevelhebber van de Volksmilitie van de “Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Bevelhebber van het 8e leger van de Russische strijdkrachten. 16.2.2015 145. Olga Igoreva BESEDINA (Ольга Игорева БЕСЕДИНА) Olha Ihorivna BESEDINA (Ольга Iгорiвна БЕСЕДIНА) Geboortedatum: 10.12.1976 Geboorteplaats: Loehansk Voormalige zogenoemde “minister van Economische Ontwikkeling en Handel” van de zogenoemde “Volksrepubliek Loegansk”. Door het aannemen en uitoefenen van deze functie, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. Momenteel hoofd van de dienst Buitenlandse Economie bij het bureau van het hoofd van de “Regering van Loegansk”. 16.2.2015 146. Zaur Raufovich ISMAILOV (Заур Рауфович ИСМАИЛОВ) Zaur Raufovych ISMAYILOV (Заур Рауфович IСМАЇЛОВ) Geboortedatum: 25.7.1978 (of 23.3.1975) Geboorteplaats: Krasny Luch, Voroshilovgrad, regio Loehansk Voormalige zogenoemde “procureur-generaal” van de zogenoemde “Volksrepubliek Loegansk” (tot oktober 2017). Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 147. Anatoly Ivanovich ANTONOV (Анатолий Иванович АНТОНОВ) Geboortedatum: 15.5.1955 Geboorteplaats: Omsk Voormalig viceminister van Defensie, en in die hoedanigheid betrokken bij het ondersteunen van de inzet van Russische troepen in Oekraïne. Volgens de huidige structuur van het Russische ministerie van Defensie nam hij in die hoedanigheid deel aan de vorming en uitvoering van het beleid van de Russische regering. Dat beleid bedreigt de territoriale integriteit, de soevereiniteit en de onafhankelijkheid van Oekraïne. Sinds 28 december 2016 voormalig viceminister van Buitenlandse Zaken. Bekleedt een functie van ambassadeur in het corps diplomatique van de Russische Federatie. 16.2.2015 153. Konstantin Mikhailovich BAKHAREV (Константин Михайлович БАХАРЕВ) Geboortedatum: 20.10.1972 Geboorteplaats: Simferopol, Socialistische Sovjetrepubliek Oekraïne Lid van de Staatsdoema, verkozen uit de illegaal geannexeerde Autonome Republiek van de Krim. Lid van de Commissie controle en regelgeving van de Doema. Bakharev werd in maart 2014 tot vicevoorzitter en in augustus 2014 tot eerste vicevoorzitter benoemd van de Staatsraad van de zogenaamde “Republiek van de Krim”. Hij heeft toegegeven in 2014 persoonlijk betrokken te zijn geweest bij de gebeurtenissen die hebben geleid tot de illegale annexatie van de Krim en Sebastopol. Hij heeft die annexatie publiekelijk gesteund, onder meer in een interview op de website gazetacrimea.ru op 22 maart 2016 en op de website c pravda.ru op 23 augustus 2016. Hij is door “de autoriteiten” van de “Republiek van de Krim” beloond met de orde “voor plichtsgetrouwheid”. 9.11.2016 154. Dmitry Anatolievich BELIK (Дмитрий Анатольевич БЕЛИК) Geboortedatum: 17.10.1969 Geboorteplaats: District Kular Ust-Yansky, Jakoetische Autonome Socialistische Sovjetrepubliek Lid van de Staatsdoema, verkozen uit de op illegale wijze geannexeerde stad Sebastopol. Lid van de Commissie controle en regelgeving van de Doema. Als lid van het gemeentelijk bestuur van Sebastopol in februari-maart 2014, heeft hij de activiteiten van de zogenaamde “burgemeester van het volk” Alexei Chaliy gesteund. Hij heeft openlijk toegegeven in 2014 betrokken te zijn geweest bij de gebeurtenissen die hebben geleid tot de illegale annexatie van de Krim en Sebastopol. Hij heeft die annexatie publiekelijk verdedigd, onder meer op zijn persoonlijke website en in een interview op de website nation-news.ru op 21 februari 2016. Als beloning voor zijn betrokkenheid bij het annexatieproces werd hij benoemd in de Russische staatsorde “voor bewezen diensten aan het moederland — tweede graad”. 9.11.2016 160. Sergey Anatolevich TOPOR-GILKA (Сергей Анатольевич ТОПОР-ГИЛКА) Directeur-generaal van OAO “VO TPE” tot de insolventie ervan, directeur-generaal van OOO “VO TPE”. Geboortedatum: 17.2.1970 Leidde als directeur-generaal van OAO “VO TPE” de onderhandelingen met Siemens Gas Turbine Technologies OOO over de aankoop en de levering van de gasturbines voor een energiecentrale in Taman, regio Krasnodar, in de Russische Federatie. Later, als directeur-generaal van OOO “VO TPE”, was hij belast met de overdracht van de gasturbines naar de Krim. Dit draagt bij aan de verwezenlijking van een onafhankelijke energievoorziening voor de Krim en Sebastopol als een middel om hun afscheiding van Oekraïne te ondersteunen, en ondermijnt de territoriale integriteit, soevereiniteit en onafhankelijkheid van Oekraïne. 4.8.2017 Entiteiten: Naam Identificatiegegevens Redenen Datum van plaatsing op de lijst 3. Zogenoemde “Volksrepubliek Loegansk” “Луганская народная республика” “Luganskaya narodnaya respublika” Officiële website: https://glava-lnr.su/content/konstituciya https://glava-lnr.info/ De zogenoemde “Volksrepubliek Loegansk” is opgericht op 27 april 2014. Heeft het illegale referendum op 11 mei 2014georganiseerd. Onafhankelijkheidsverklaring op 12 mei 2014. Op 22 mei 2014 hebben de zogenoemde “Volksrepublieken” Donetsk en Loegansk de zogenoemde “Federale Staat Novorossiya” in het leven geroepen. Dit is strijdig met de Oekraïense grondwet en, bijgevolg, met het internationaal recht, en ondermijnt derhalve de territoriale integriteit, soevereiniteit en onafhankelijkheid van Oekraïne. Is ook betrokken bij de rekrutering voor het separatistische “leger van het zuidoosten” en andere illegale gewapende separatistische groepen; ondermijnt de stabiliteit en veiligheid van Oekraïne. 25.7.2014 4. Zogenoemde “Volksrepubliek Donetsk” “Донецкая народная республика” “Donétskaya naródnaya respúblika” Officiële informatie, zoals de grondwet van de Volksrepubliek Donetsk en de samenstelling van de Hoge Raad https://dnr-online.ru/ De zogenoemde “Volksrepubliek Donetsk” is uitgeroepen op 7 april 2014. Heeft het illegale referendum op 11 mei 2014georganiseerd. Onafhankelijkheidsverklaring op 12 mei 2014. Op 24 mei 2014 hebben de zogenoemde “Volksrepublieken” Donetsk en Loegansk een overeenkomst ondertekend betreffende de oprichting van de zogenoemde “Federale Staat Novorossiya”. Dit is strijdig met de Oekraïense grondwet en, bijgevolg, met het internationaal recht, en ondermijnt derhalve de territoriale integriteit, soevereiniteit en onafhankelijkheid van Oekraïne. Is ook betrokken bij de rekrutering voor illegale gewapende separatistische groepen; ondermijnt de stabiliteit en veiligheid van Oekraïne 25.7.2014 5. Zogenoemde “Federale Staat Novorossiya” “Федеративное государство Новороссия” “Federativnoye Gosudarstvo Novorossiya” Officiële persberichten: http://novorossia.su/official http://novopressa.ru/ http://novorossia-tv.ru/ http://novorossia.today/ http://novorossiia.ru/ https://www.novorosinform.org/ Op 24 mei 2014 hebben de zogenoemde “Volksrepublieken” Donetsk en Loegansk een overeenkomst ondertekend betreffende de oprichting van de zogenoemde “Federale Staat Novorossiya”, die niet wordt erkend. Dit is strijdig met de Oekraïense grondwet en, bijgevolg, met het internationaal recht, en ondermijnt derhalve de territoriale integriteit, soevereiniteit en onafhankelijkheid van Oekraïne. 25.7.2014 20. Aandelenvennootschap Schuimwijnfabriek “Novy Svet” Aкционерное общество “Завод шампанских вин “Новый Свет”” Voorheen bekend als State Enterprise van de Republiek van de Krim “Schuimwijnfabriek “Novy Svet”” Государственное унитарное предприятие Республики Крым “Завод шампанских вин “Новый Свет”” Gosudarstvenoye unitarnoye predpriyatiye “Zavod shampanskykh vin “Novy Svet”” en als State enterprise Schuimwijnfabriek “Novy Svet” Государственное предприятие Завод шампанских вин “Новый свет” (Gosudarstvenoye predpriyatiye Zavod shampanskykh vin “Novy Svet”) 298032, Crimea, Sudak, Novy Svet, str.Shalapina 1. 298032, Крым, г. Судак, пгт. Новый Свет, ул. Шаляпина, д.1 De eigendom van deze entiteit is in strijd met de Oekraïense wetgeving overgedragen. Het “Presidium van het Parlement van de Krim” heeft op 9 april 2014 Besluit nr. 1991-6/14 aangenomen “Over de wijzigingen van Resolutie nr. 1836-6/14 van de Staatsraad van de “Republiek van de Krim”” van 26 maart 2014“Over de nationalisatie van de eigendom van bedrijven, instellingen en organisaties van het agro-industriële complex op het grondgebied van de “Republiek van de Krim”, waarin wordt verklaard dat de activa in het bezit van het overheidsbedrijf “Zavodshampanskykh vin Novy Svet” namens de “Republiek van de Krim” worden overgenomen.” Het bedrijf is zodoende de facto geconfisqueerd door de “autoriteiten” van de Krim. Opnieuw ingeschreven op 4 januari 2015 als State Unitary Enterprise van de Republiek van de Krim “Schuimwijnfabriek “Novy Svet”” (Государственное унитарное предприятие Республики Крым “Завод шампанских вин “Новый Свет””). Oprichter: het ministerie van Landbouw van de “Republiek van de Krim” (Министерство сельского хозяйства Республики Крым). Opnieuw ingeschreven na reorganisatie op 29.8.2017 als Aandelenvennootschap Schuimwijnfabriek “Novy Svet” (Aкционерное общество ‘Завод шампанских вин “Новый Свет”’). Oprichter: het ministerie voor regelgeving inzake land en eigendom van de “Republiek van de Krim” (Министерство топлива и энергетики Республики Крым). 25.7.2014 21. AANDELENVENNOOTSCHAP ALMAZ-ANTEY AIR AND SPACE DEFENCE CORPORATION Акционерное общество “Концерн воздушно-космической обороны “Алмаз — Антей”” (ook bekend als CONCERN ALMAZ-ANTEY; ALMAZ-ANTEY CORP; ook bekend als ALMAZ-ANTEY DEFENSE CORPORATION; ook bekend als ALMAZ-ANTEY JSC; Концерн ВКО “Алмаз — Антей”;) 41 ul.Vereiskaya, Moscow 121471, Russia; Website: almaz-antey.ru; E-mailadres: antey@almaz-antey.ru Almaz-Antey is een Russisch overheidsbedrijf. Het produceert luchtafweersystemen waaronder grond-luchtraketten voor het Russische leger. De Russische autoriteiten leveren zware wapens aan de separatisten in Oost-Oekraïne en dragen daarmee bij tot de destabilisering van Oekraïne. De separatisten gebruiken die wapens, onder meer om vliegtuigen neer te halen. Als overheidsbedrijf draagt Almaz-Antey derhalve bij tot de destabilisering van Oekraïne. 30.7.2014 22. DOBROLET ook bekend als DOBROLYOT ДОБРОЛЕТ/ДОБРОЛЁТ 7 Airline code QD International Highway, House 31, building 1, 141411 Moscow 141411, г. Москва, Международное ш., дом 31, строение 1 Website: www.dobrolet.com Dobrolet was een dochter van de Russische staatsluchtvaartmaatschappij. Sinds de illegale annexatie van de Krim heeft Dobrolet uitsluitend vluchten tussen Moskou en Simferopol verzorgd. Daarmee faciliteerde zij de integratie van de illegaal geannexeerde autonome republiek Krim in de Russische Federatie, en ondermijnde zij de soevereiniteit en de territoriale integriteit van Oekraïne. 30.7.2014 28. Economische Unie van Loegansk (Luganskiy Ekonomicheskiy Soyuz) Луганский экономический союз “Sociale organisatie” die kandidaten heeft voorgedragen voor de zogenoemde “verkiezingen” van de zogenoemde “Volksrepubliek Loegansk” van 2 november 2014. Heeft een kandidaat, Oleg AKIMOV, voorgedragen als “hoofd” van de zogenoemde “Volksrepubliek Loegansk”. Die “verkiezingen” zijn in strijd met de Oekraïense wetgeving en derhalve onwettig. Door formeel aan de illegale “verkiezingen” deel te nemen, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 29.11.2014 29. Kozakse Nationale Garde Казачья Национальная Гвардия http://казакнацгвард.рф/ Gewapende separatistische groep die actieve steun heeft verleend aan acties die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. Staat onder bevel van en heeft derhalve banden met een op de lijst geplaatste persoon, Nikolay KOZITSYN. Zou deel uitmaken van het zogenaamde “2e legerkorps” van de “Volksrepubliek Loegansk”. 16.2.2015 41. “State Unitary Enterprise van de Republiek van de Krim “Crimean Sea Ports”” (“Государственное унитарное предприятие Республики Крым “Крымские морские порты””), inclusief de afdelingen: — Feodosia Commercial Port, — Kerch Ferry, — Kerch Commercial Port. 28 Kirova Street Kerch 298312 Crimea (298312, Крым, гор. Керчь, ул. Кирова, дом 28) Het “Parlement van de Krim” heeft op 17 maart 2014 resolutie nr. 1757-6/14 “betreffende de nationalisering van een aantal ondernemingen die eigendom zijn van de Oekraïense ministeries van Infrastructuur en Landbouw” aangenomen, en op 26 maart 2014 resolutie nr. 1865-6/14 “betreffende het staatsbedrijf “Crimean Sea Ports”” (“О Государственном предприятии ‘Крымские морские порты’”), waarin wordt verklaard dat de activa van verschillende staatsbedrijven namens de “Republiek van de Krim” worden overgenomen en samengevoegd in de “State Unitary Enterprise van de Republiek van de Krim ‘Crimean Sea Ports’”. De betrokken ondernemingen zijn zodoende de facto geconfisqueerd door de “autoriteiten” van de Krim, en “Crimean Sea Ports” heeft van de illegale eigendomsoverdracht geprofiteerd. 16.9.2017”",
  "source": "EUR LEX"
}