{
  "url": "http://www.w3.org/1999/xhtml\">",
  "content": "L_2005211NL.01000601.xml 13.8.2005 NL Publicatieblad van de Europese Unie L 211/6 VERORDENING (EG) Nr. 1335/2005 VAN DE COMMISSIE van 12 augustus 2005 tot wijziging van Verordening (EG) nr. 2076/2002 en de Beschikkingen 2002/928/EG, 2004/129/EG, 2004/140/EG, 2004/247/EG en 2005/303/EG wat betreft de in artikel 8, lid 2, van Richtlijn 91/414/EEG van de Raad bedoelde termijn en het voortgezette gebruik van bepaalde stoffen die niet in bijlage I daarbij zijn opgenomen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 8, lid 2, derde en vierde alinea, Overwegende hetgeen volgt: (1) Krachtens artikel 8, lid 2, van Richtlijn 91/414/EEG mag een lidstaat, gedurende een periode van twaalf jaar na de kennisgeving van die richtlijn, toelaten dat gewasbeschermingsmiddelen die werkzame stoffen bevatten die niet in bijlage I zijn opgenomen en die twee jaar na de datum van kennisgeving reeds op de markt waren, op de markt worden gebracht, tenzij is besloten om de stof in kwestie niet op te nemen in bijlage I. (2) Bij de Verordeningen (EEG) nr. 3600/92 ( 2 ) en (EG) nr. 451/2000 ( 3 ) van de Commissie zijn bepalingen vastgesteld ter uitvoering van de eerste en tweede fase van het in artikel 8, lid 2, van bovengenoemde richtlijn bedoelde werkprogramma. Dat programma is aan de gang en het is nog niet mogelijk gebleken de besluitvorming voor een aantal werkzame stoffen af te ronden. (3) Voor 67 van de 90 werkzame stoffen die onder de eerste fase van bovengenoemd werkprogramma vallen, is een richtlijn of beschikking vastgesteld. De 23 resterende werkzame stoffen worden nog onderzocht. Voor één van de 53 werkzame stoffen die onder de tweede fase van bovengenoemd werkprogramma vallen, is een beschikking vastgesteld. De 52 resterende werkzame stoffen worden nog onderzocht. Voor de eerste fase van het werkprogramma heeft de Commissie, na de indiening van het ontwerp-beoordelingsverslag door de rapporterende lidstaat, de intercollegiale toetsing georganiseerd. Deze cyclus van intercollegiale toetsingen is inmiddels voltooid en aan beschikkingen of richtlijnen voor de laatste stoffen wordt momenteel gewerkt. Voor de tweede fase valt de intercollegiale toetsing onder de verantwoordelijkheid van de Europese Autoriteit voor voedselveiligheid (EFSA), die vanaf de indiening van het ontwerp-beoordelingsverslag één jaar de tijd heeft om advies aan de Commissie uit te brengen. Aangezien de indieningsdata deel uitmaken van de tussen de Commissie en de EFSA overeengekomen regelingen, is het mogelijk te voorspellen wanneer het laatste advies gereed zal zijn. Tot dusverre zijn er drie aan de Commissie uitgebracht en zal het laatste normaal gesproken eind 2005 gereed zijn. Bijgevolg moet meer tijd worden uitgetrokken voor de beoordeling van de stoffen die onder de tweede fase vallen, dan voor die welke onder de eerste fase vallen en die dit deel van het proces reeds doorlopen hebben. (4) In het voortgangsverslag van de Commissie van 26 juli 2001 ( 4 ) werd uitgelegd waarom minder vooruitgang is geboekt dan was verwacht. De voornaamste redenen voor de vertraging waren een langzame start als gevolg van de identificatie van de stoffen en hun indeling naar prioriteit, en de noodzaak om de nodige middelen bijeen te brengen en betere beoordelings- en besluitvormingsprocedures vast te stellen. Op grond van de conclusies van dit verslag werd de termijn voor de stoffen waarvoor de evaluatie nog aan de gang is, bij Verordening (EG) nr. 2076/2002 van de Commissie ( 5 ) verlengd. Intussen hebben de Commissie en de lidstaten actief gewerkt aan de verbetering van de procedures voor de beoordeling van werkzame stoffen en uit de aanzienlijke toename van het aantal besluiten in de laatste jaren blijkt dat het leerproces als afgerond kan worden beschouwd. De EFSA, die in de tweede fase van het beoordelingsprogramma verantwoordelijk is, gaat ook een operationele fase in en de eerste adviezen zijn inmiddels uitgebracht. Enkele van de in het verslag van 2001 genoemde redenen gelden echter nog steeds. Zo moeten de beperkte middelen door passende werkverdelingsmethoden ook in de toekomst zo goed mogelijk worden aangewend om ervoor te zorgen dat het op dit ogenblik bereikte aantal besluiten per jaar wordt gehandhaafd. Door de aanvankelijke traagheid, de technische complexiteit van sommige dossiers, de noodzaak om het advies in te winnen van onafhankelijke wetenschappers, en andere onvoorziene factoren is in een aantal gevallen minder tijd overgebleven voor de besluitvorming en uitvoeringsmaatregelen. (5) Het is de bedoeling dat voor alle stoffen die onder de eerste en tweede fase van bovengenoemd beoordelingsprogramma vallen, vóór 31 december 2005 (eerste fase) of 30 september 2006 (tweede fase) een specifiek besluit wordt vastgesteld. Voor de inwerkingtreding van deze besluiten moeten de lidstaten en de belanghebbende partijen echter de nodige tijd krijgen om zich naar de nieuwe voorschriften te richten. (6) Daarom dient de overgangsperiode voor de eerste fase met een jaar en die voor de tweede fase met 21 maanden te worden verlengd. (7) Verordening (EG) nr. 2076/2002 en Beschikking 2002/928/EG van de Commissie van 26 november 2002 betreffende de niet-opneming van benomyl in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten ( 6 ) , Beschikking 2004/129/EG van de Commissie van 30 januari 2004 betreffende de niet-opneming van bepaalde werkzame stoffen in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze stoffen bevatten ( 7 ) , Beschikking 2004/140/EG van de Commissie van 11 februari 2004 betreffende de niet-opneming van fenthion in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten ( 8 ) , Beschikking 2004/247/EG van de Commissie van 10 maart 2004 betreffende de niet-opneming van simazin in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten ( 9 ) en Beschikking 2005/303/EG van de Commissie van 31 maart 2005 betreffende de niet-opneming van kresol, dichlorofeen, imazamethabenz, kasugamycine en polyoxin in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze stoffen bevatten ( 10 ) , bevatten bepalingen inzake de niet-opneming van bepaalde werkzame stoffen in bijlage I bij Richtlijn 91/414/EEG en inzake de intrekking door de lidstaten van alle toelatingen voor gewasbeschermingsmiddelen die deze stoffen bevatten. Die besluiten voorzien in afwijkingen op grond waarvan sommige van die stoffen gedurende een beperkte periode verder mogen worden gebruikt, terwijl aan de ontwikkeling van alternatieven wordt gewerkt. (8) De lidstaten hebben nieuw bewijs geleverd waaruit de essentiële noodzaak tot verder gebruik blijkt. Die informatie is door de Commissie, in samenwerking met deskundigen van de lidstaten, geëvalueerd. (9) Afwijkingen mogen uitsluitend worden toegestaan in de gevallen waarin dat verantwoord blijkt en die geen aanleiding tot zorg zijn en alleen voorzover er geen doeltreffend alternatief bestaat voor de bestrijding van het schadelijke organisme. (10) Verordening (EG) nr. 2076/2002 en de Beschikkingen 2002/928/EG, 2004/129/EG, 2004/140/EG, 2004/247/EG en 2005/303/EG moeten daarom dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2076/2002 wordt als volgt gewijzigd: 1) De tekst van artikel 1 wordt vervangen door: „De in artikel 8, lid 2, van Richtlijn 91/414/EEG bedoelde periode van twaalf jaar wordt verlengd tot en met 31 december 2006 voor de werkzame stoffen die worden geëvalueerd in het kader van Verordening (EEG) nr. 3600/92, tot en met 30 september 2007 voor de werkzame stoffen die worden geëvalueerd in het kader van de tweede fase zoals bedoeld in Verordening (EG) nr. 451/2000, en tot en met 31 december 2008 voor de werkzame stoffen die worden geëvalueerd in het kader van Verordening (EG) nr. 1490/2002, tenzij een besluit is genomen of vóór de desbetreffende datum wordt genomen om de werkzame stof in kwestie al dan niet op te nemen in bijlage I bij Richtlijn 91/414/EEG. Gedurende die perioden mogen de lidstaten blijven toelaten of opnieuw toelaten dat gewasbeschermingsmiddelen die die werkzame stoffen bevatten, op de markt worden gebracht, overeenkomstig het bepaalde in artikel 8, lid 2, van Richtlijn 91/414/EEG.”. 2) Bijlage II wordt gewijzigd overeenkomstig deel I van de bijlage bij deze verordening. Artikel 2 De bijlage bij Beschikking 2002/928/EG wordt gewijzigd overeenkomstig deel II van de bijlage bij deze verordening. Artikel 3 De bijlage bij Beschikking 2004/129/EG wordt gewijzigd overeenkomstig deel III van de bijlage bij deze verordening. Artikel 4 De bijlage bij Beschikking 2004/140/EG wordt gewijzigd overeenkomstig deel IV van de bijlage bij deze verordening. Artikel 5 De bijlage bij Beschikking 2004/247/EG wordt gewijzigd overeenkomstig deel V van de bijlage bij deze verordening. Artikel 6 De bijlage bij Beschikking 2005/303/EG wordt gewijzigd overeenkomstig deel VI van de bijlage bij deze verordening. Artikel 7 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 augustus 2005. Voor de Commissie Markos KYPRIANOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Verordening (EG) nr. 396/2005 van het Europees Parlement en de Raad ( PB L 70 van 16.3.2005, blz. 1 ). ( 2 ) PB L 366 van 15.12.1992, blz. 10 . Verordening laatstelijk gewijzigd bij Verordening (EG) nr. 2266/2000 ( PB L 259 van 13.10.2000, blz. 27 ). ( 3 ) PB L 55 van 29.2.2000, blz. 25 . Verordening laatstelijk gewijzigd bij Verordening (EG) nr. 1044/2003 ( PB L 151 van 19.6.2003, blz. 32 ). ( 4 ) COM(2001) 444 def. ( 5 ) PB L 319 van 23.11.2002, blz. 3 . Verordening laatstelijk gewijzigd bij Verordening (EG) nr. 1765/2004 ( PB L 315 van 14.10.2004, blz. 26 ). ( 6 ) PB L 322 van 27.11.2002, blz. 53 . Beschikking gewijzigd bij Verordening (EG) nr. 835/2004 ( PB L 127 van 29.4.2004, blz. 43 ). ( 7 ) PB L 37 van 10.2.2004, blz. 27 . Beschikking gewijzigd bij Verordening (EG) nr. 835/2004. ( 8 ) PB L 46 van 17.2.2004, blz. 32 . ( 9 ) PB L 78 van 16.3.2004, blz. 50 . Beschikking gewijzigd bij Verordening (EG) nr. 835/2004. ( 10 ) PB L 97 van 15.4.2005, blz. 38 . BIJLAGE Deel I Bijlage II bij Verordening (EG) nr. 2076/2002 wordt als volgt gewijzigd: 1) De regel betreffende metobromuron wordt vervangen door: „Metobromuron België Veldsla, bonen, aardappelen Spanje Aardappelen Frankrijk Artisjokken, veldsla Duitsland Veldsla, bonen, tabak” 2) De regel betreffende terbufos wordt vervangen door: „Terbufos Frankrijk Bananen Griekenland Suikerbieten Hongarije Maïs, suikerbieten, granen, zonnebloemen, sojabonen” 3) De volgende regels worden toegevoegd: „Chloormefos Frankrijk Maïs, suikermaïs Hexachlorofeen Cyprus Tomaten, paprika’s, komkommers, pompoenen, watermeloenen, meloenen, siergewassen” 4) De regel betreffende fenuron wordt geschrapt. Deel II De bijlage bij Beschikking 2002/928/EG wordt vervangen door: „Kolom A Kolom B Kolom C Werkzame stof Lidstaat Gebruik Benomyl Slowakije Linzen, tabak, suikerbieten, rogge, boomkwekerijen” Deel III Bijlage II bij Beschikking 2004/129/EG wordt als volgt gewijzigd: 1) De regel betreffende alkyldimethylbenzylammoniumchloride wordt vervangen door: „Alkyldimethylbenzylammoniumchloride België Ontsmetting van champignonkwekerijen en materiaal Frankrijk Ontsmetting van oppervlakken van kassen en materiaal” 2) De regel betreffende pretilachlor wordt vervangen door: „Pretilachlor Frankrijk Rijst Griekenland Rijst Italië Rijst” Deel IV In de bijlage bij Beschikking 2004/140/EG wordt de volgende regel toegevoegd: „Cyprus Toepassing als lokaas voor citrusvruchten en olijven” Deel V In de bijlage bij Beschikking 2004/247/EG wordt de regel betreffende het Verenigd Koninkrijk vervangen door: „Verenigd Koninkrijk Bonen, asperges, rabarber, kweekgoed voor winterharde siergewassen, aardbeien, hop” Deel VI De bijlage bij Beschikking 2005/303/EG wordt als volgt gewijzigd: 1) De regel betreffende dichlorofeen wordt vervangen door: „Dichlorofeen Frankrijk Mosbestrijding op recreatiegrasvelden en harde oppervlakken, winterbehandeling van fruitbomen Ierland Mosbestrijding op recreatiegrasvelden en golfbanen Verenigd Koninkrijk Levermos en mos op sierplanten. Bestrijding van schimmels en andere plantenziekteverwekkers op oppervlakken van kassen en in kwekerijen. Mosbestrijding op onderhouden recreatiegrasvelden en harde oppervlakken” 2) De regel betreffende imazamethabenz wordt vervangen door: „Imazamethabenz Frankrijk Granen, minder belangrijke teelten voor zaadteelt Griekenland Granen Spanje Granen”",
  "source": "EUR LEX"
}