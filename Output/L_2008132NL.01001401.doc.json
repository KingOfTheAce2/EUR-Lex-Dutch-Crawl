{
  "url": "http://www.w3.org/1999/xhtml\">",
  "content": "L_2008132NL.01001401.xml 22.5.2008 NL Publicatieblad van de Europese Unie L 132/14 VERORDENING (EG) N r. 438/2008 VAN DE COMMISSIE van 21 mei 2008 tot annulering van de registratie van bepaalde benamingen die zijn geregistreerd in het register van beschermde oorsprongsbenamingen en beschermde geografische aanduidingen (Löwensteiner Mineralquelle (BOB), Bad Niedernauer Quelle (BOB), Kisslegger Mineralquelle (BOB), Teinacher Mineralquellen (BOB), Lieler Quelle (BOB), Gemminger Mineralquelle (BOB), Überkinger Mineralquellen (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 12, lid 1, Overwegende hetgeen volgt: (1) Overeenkomstig artikel 12, lid 2, tweede alinea, van Verordening (EG) nr. 510/2006 en op grond van artikel 17, lid 2, van die verordening zijn de door Duitsland ingediende verzoeken tot annulering van de registratie van de benamingen „Löwensteiner Mineralquelle”, „Bad Niedernauer Quelle”, „Kisslegger Mineralquelle”, „Teinacher Mineralquellen”, „Lieler Quelle”, „Gemminger Mineralquelle” en „Überkinger Mineralquellen” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaar is aangetekend overeenkomstig artikel 7 van Verordening (EG) nr. 510/2006, dient de registratie van die benamingen te worden geannuleerd. (3) Rekening houdend met deze gegevens dienen de benamingen bijgevolg te worden geschrapt in het register van beschermde oorsprongsbenamingen en beschermde geografische aanduidingen. (4) De in deze verordening vervatte maatregelen zijn in overeenstemming met het advies van het Permanent Comité voor beschermde geografische aanduidingen en oorsprongsbenamingen, HEEFT DE VOLGENDE VERORDENING VASTGESTELD: Artikel 1 De registratie van de in de bijlage opgenomen benamingen wordt geannuleerd. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 mei 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB C 194 van 22.8.2007, blz. 18 (Löwensteiner Mineralquelle), PB C 194 van 22.8.2007, blz. 19 (Bad Niedernauer Quelle), PB C 194 van 22.8.2007, blz. 20 (Kisslegger Mineralquelle), PB C 195 van 23.8.2007, blz. 13 (Teinacher Mineralquellen), PB C 195 van 23.8.2007, blz. 14 (Lieler Quelle), PB C 195 van 23.8.2007, blz. 15 (Gemminger Mineralquelle) en PB C 195 van 23.8.2007, blz. 16 (Überkinger Mineralquellen). BIJLAGE In bijlage I bij Verordening (EG) nr. 510/2006 bedoelde levensmiddelen: Categorie 2.2. Natuurlijk mineraalwater en bronwater DUITSLAND Löwensteiner Mineralquelle (BOB) Bad Niedernauer Quelle (BOB) Kisslegger Mineralquelle (BOB) Teinacher Mineralquellen (BOB) Lieler Quelle (BOB) Gemminger Mineralquelle (BOB) Überkinger Mineralquellen (BOB)",
  "source": "EUR LEX"
}