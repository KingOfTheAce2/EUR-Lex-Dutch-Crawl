{
  "url": "http://www.w3.org/1999/xhtml\">",
  "content": "L_2011200NL.01000101.xml 3.8.2011 NL Publicatieblad van de Europese Unie L 200/1 UITVOERINGSVERORDENING (EU) Nr. 761/2011 VAN DE COMMISSIE van 29 juli 2011 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2011. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Een connector bestaande uit een behuizing van kunststof met openingen aan beide zijden voor de in- en uitstroom van vloeistoffen. De connector is uitgerust met een schroefdop en een sluiting in de vorm van een terugslagklep. De connector wordt gebruikt in medische infuussets. Eén kant moet worden aangesloten op een buis, de andere kant op een injectiespuit of een infuus. De sluiting gaat open wanneer de connector op de injectiespuit of het infuus wordt aangesloten en gaat dicht wanneer hij wordt afgekoppeld, waardoor wordt voorkomen dat er vloeistof ontsnapt en er lucht binnenkomt tijdens de infusie. De connectors worden aangeboden in steriele of niet-steriele verpakkingen. ( 1 ) Zie foto 8481 30 99 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 1 g) op hoofdstuk 90, en de tekst van de GN-codes 8481, 8481 30 en 8481 30 99. Gezien zijn functie, fysieke kenmerken en werking moet de connector worden beschouwd als een terugslagklep van onderverdeling 8481 30, omdat hij gebruikt wordt voor het regelen van de vloeistofstroming door het openen of sluiten van de sluiting en daarbij de vloeistof slechts in één richting te laten doorstromen (zie ook de toelichting op het geharmoniseerd systeem bij post 8481). Met toepassing van aantekening 1 g) bij hoofdstuk 90 is indeling onder post 9018 als instrumenten, apparaten en toestellen voor de geneeskunde uitgesloten. Voorts is het product, ook indien aangeboden in steriele verpakkingen, niet identificeerbaar als een product van post 9018. Het product moet daarom worden ingedeeld onder GN-code 8481 30 99 als een terugslagklep van kunststof. ( 1 ) De foto is louter ter informatie.",
  "source": "EUR LEX"
}