{
  "url": "http://www.w3.org/1999/xhtml\">",
  "content": "L_2006167NL.01001601.xml 20.6.2006 NL Publicatieblad van de Europese Unie L 167/16 VERORDENING (EG) N r. 898/2006 VAN DE COMMISSIE van 19 juni 2006 houdende wijziging van Verordening (EG) nr. 51/2006 van de Raad ten aanzien van de vangstbeperkingen en de beperkingen van de visserijinspanning voor de visserij op zandspiering in de ICES-gebieden II a (EG-wateren), III a en IV (EG-wateren) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 51/2006 van de Raad van 22 december 2005 tot vaststelling, voor 2006, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op artikel 5, lid 4, en artikel 7, lid 4, Overwegende hetgeen volgt: (1) De vangstbeperkingen en beperkingen van de visserijinspanning voor de visserij op zandspiering in de ICES-gebieden II a (EG-wateren), III a en IV (EG-wateren) zijn voorlopig vastgesteld in de bijlagen I A en II D bij Verordening (EG) nr. 51/2006. (2) Overeenkomstig punt 6 van bijlage II D bij Verordening (EG) nr. 51/2006 herziet de Commissie de vangstbeperkingen en beperkingen van de visserijinspanning voor 2006 op basis van het advies van het Wetenschappelijk, Technisch en Economisch Comité voor de Visserij (WTECV) inzake de omvang van de jaargang van 2005 van het zandspieringbestand in de Noordzee. Als leeftijdsklasse 0 van jaargang 2005 van het zandspieringbestand in de Noordzee volgens ramingen van de WTECV tussen de 300 000 miljoen en 500 000 miljoen stuks is, is het maximale aantal kilowattdagen voor ieder jaar gelijk aan het niveau van 2003 en wordt de TAC voor 2006 vastgesteld op 300 000 t. Het totale aantal kilowattdagen voor ieder jaar is gelijk aan het product van het aantal dagen van aanwezigheid in het gebied en het motorvermogen in kilowatt. (3) Volgens ramingen van het WTECV is de omvang van leeftijdsklasse 0 van jaargang 2005 gelijk aan niet minder dan 324 000 miljoen stuks. (4) Verordening (EG) nr. 51/2006 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 51/2006 wordt als volgt gewijzigd: 1) Bijlage I A wordt gewijzigd overeenkomstig de bijlage bij de onderhavige verordening. 2) In bijlage II D wordt punt 5 vervangen door: „5. De lidstaten zorgen ervoor dat het aantal kilowattdagen in 2006 van alle hun vlag voerende en in de Gemeenschap geregistreerde vaartuigen het overeenkomstig punt 4, onder a), berekende aantal voor 2003 niet overschrijdt.”. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juni 2006. Voor de Commissie Joe BORG Lid van de Commissie ( 1 ) PB L 16 van 20.1.2006, blz. 1 . BIJLAGE Bijlage I A bij Verordening (EG) nr. 51/2006 wordt als volgt gewijzigd: De tekst met betrekking tot de soort zandspiering in de gebieden II a (EG-wateren), III a en IV (EG-wateren) wordt vervangen door: Soort : Zandspiering Ammodytidae Zone : II a (EG-wateren) ( 1 ) , III a, IV (EG-wateren) ( 1 ) SAN/2A3A4. „Denemarken 282 989 Analytische TAC. Artikel 3 van Verordening (EG) nr. 847/96 is van toepassing. Artikel 4 van Verordening (EG) nr. 847/96 is van toepassing. Artikel 5, lid 2, van Verordening (EG) nr. 847/96 is van toepassing. Verenigd Koninkrijk 6 186 Alle lidstaten 10 825 ( 2 ) EG 300 000 Noorwegen 0 ( 3 ) ( 4 ) TAC 300 000 ( 1 ) Exclusief wateren binnen 6 mijl van de basislijnen van het Verenigd Koninkrijk bij Shetland, Fair Isle en Foula. ( 2 ) Behalve Denemarken en het Verenigd Koninkrijk. ( 3 ) Te vangen in de Noordzee. ( 4 ) Kan in de loop van 2006 worden herzien.”",
  "source": "EUR LEX"
}