{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0251:NL:HTML\">",
  "content": "EUR-Lex - 31995D0251 - NL Avis juridique important | 31995D0251 95/251/EG: Beschikking van de Raad van 29 juni 1995 betreffende de geleidelijke afbouw van bepaalde kwantitatieve beperkingen die van toepassing zijn bij de invoer van bepaalde EGKS-produkten Publicatieblad Nr. L 159 van 11/07/1995 blz. 0017 - 0018 BESCHIKKING VAN DE RAAD van 29 juni 1995 betreffende de geleidelijke  afbouw van bepaalde kwantitatieve beperkingen die van toepassing zijn bij de invoer van bepaalde  EGKS-produkten (95/251/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EG) nr. 3285/94 van de Raad van 22 december 1994 betreffende de  gemeenschappelijke invoerregeling  (1), inzonderheid op artikel 23, Gelet op het voorstel van de Commissie, Overwegende dat artikel 26 van Verordening (EG) nr. 3285/94 bepaalt dat de overblijvende nationale  beperkingen ten aanzien van de EGKS-produkten geleidelijk worden afgebouwd overeenkomstig de  bepalingen van de Overeenkomst tot oprichting van de Wereldhandelsorganisatie (WTO-Overeenkomst); Overwegende dat het Koninkrijk Spanje reeds talrijke jaren kwantitatieve beperkingen toepast bij de  invoer van bepaalde EGKS-produkten van oorsprong uit derde landen; dat het gaat om beperkingen die  worden toegepast op produkten die onder de GN-codes 2701  11, 2701  12  90 en 2701  19 vallen; Overwegende dat Verordening (EG) nr. 3285/94 werd goedgekeurd rekening houdend met de  internationale verplichtingen van de Gemeenschap, in het bijzonder die welke voortvloeien uit de  WTO-Overeenkomst; Overwegende dat in de Overeenkomst inzake vrijwaringsmaatregelen die is opgenomen in bijlage I A  van de WTO-Overeenkomst, inderdaad is bepaald dat maatregelen zoals die welke door Spanje worden  toegepast, waarvoor de bepalingen van de GATT 1994 en die van artikel XIX niet gelden, geleidelijk  dienen te worden afgebouwd; Overwegende dat deze afbouw, volgens de Overeenkomst inzake vrijwaringsmaatregelen, plaats kan  vinden volgens een tijdschema, waarvan het Comité \"vrijwaringsmaatregelen\" in kennis dient te  worden gesteld, in de loop van een periode van maximaal vier jaar, gerekend vanaf de datum van  inwerkingtreding van de WTO-Overeenkomst; dat deze afbouw bijgevolg uiterlijk op 31 december 1998  dient te zijn voltooid; Overwegende dat de Commissie de betrokken nationale beperkingen op 2 maart 1995 heeft medegedeeld  aan het Comité \"vrijwaringsmaatregelen\" en dat dit Comité vóór 1 juli 1995 in kennis dient te  worden gesteld van het tijdschema in verband met hun afbouw; Overwegende dat te dien einde passende maatregelen dienen te worden genomen om dit tijdschema en de  wijze van afbouw vast te stellen door de jaarlijkse hoeveelheden te bepalen waartoe de Spaanse  autoriteiten de invoer van de betrokken produkten kunnen beperken, waarbij van een progressieve  toename van deze invoer wordt uitgegaan met het oog op de liberalisering ervan aan het eind van een  periode van afbouw die op 31 december 1997 kan eindigen, HEEFT DE VOLGENDE BESCHIKKING VASTGESTELD: Artikel 1 De nationale beperkingen die door het Koninkrijk Spanje worden  toegepast bij de invoer van oorsprong uit derde landen van produkten vallende onder de GN-codes  2701  11, 2701  12  90 en 2701  19 worden uiterlijk op 31 december 1997 afgeschaft. In de bijlage bij deze beschikking zijn de jaarlijkse hoeveelheden vastgesteld waartoe het  Koninkrijk Spanje in de loop van de in de eerste alinea vermelde periode de invoer van de daarin  vermelde produkten kan beperken. Artikel 2 Het Koninkrijk Spanje boekt van de hoeveelheden voor het jaar 1995 de vergunningen af  die reeds waren verstrekt op de datum waarop deze beschikking van kracht wordt. Artikel 3 Deze beschikking is gericht tot het Koninkrijk Spanje. Zij treedt in werking op de dag van haar kennisgeving. Gedaan te Luxemburg, 29 juni 1995. Voor de Raad De Voorzitter J. BARROT BIJLAGE >RUIMTE VOOR DE TABEL>",
  "source": "EUR LEX"
}