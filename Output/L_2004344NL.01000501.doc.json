{
  "url": "http://www.w3.org/1999/xhtml\">",
  "content": "L_2004344NL.01000501.xml 20.11.2004 NL Publicatieblad van de Europese Unie L 344/5 VERORDENING (EG) N r. 1989/2004 VAN DE COMMISSIE van 19 november 2004 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, op 19 november 2004. Voor de Commissie Frederik BOLKESTEIN Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 1558/2004 van de Commissie ( PB L 283 van 2.9.2004, blz. 7 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij de Toetredingsakte van 2003. BIJLAGE Omschrijving Indeling (GN-code) Motivering (1) (2) (3) 1) Gekookte bereiding van vlees met de volgende samenstelling (uitgedrukt in gewichtspercenten): Lever : 15 Fijngemaakt varkensvlees : 5 Hals : 2 Nieren : 6 Long : 13 Milt : 7 Zwoerd : 20 Vet met zwoerd : 20 Andere ingrediënten : 2 Water : 10 De bereiding is opgemaakt voor de verkoop in blik. 1602 20 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 op hoofdstuk 16, alsmede de tekst van de GN-codes 1602, 1602 20 en 1602 20 90. Het gehalte aan lever is voldoende om dit product aan te merken als een leverbereiding (zie de GN-toelichtingen op de codes 1602 20 11 tot en met 1602 20 90). 2) Producten bestaande uit een suikeroplossing en kleine hoeveelheden andere ingrediënten met de volgende samenstelling (uitgedrukt in gewichtspercenten): PRODUCT 1 Suiker : 31,5 Glucosestroop : 28,5 Citroenzuur : 5 Appelzuur : 2,5 Xanthaangom : 0,2 Natriumbenzoaat : 0,05 Acesulfaam kalium : 0,03 Aspartaam : 0,009 Smaakstoffen : 0,5 Kleurstoffen : 0,002 Water : restant Het product is opgemaakt voor verkoop in het klein in een kunststof flesje voorzien van druppelaar (hoogte = 6 cm; diameter = 2 cm) (zie foto nr. 1) ( 1 ) PRODUCT 2 Suiker : 34 Citroenzuur : 5 Appelzuur : 3 Fumaarzuur : 0,05 Natriumcarboxymethylcellulose : 0,07 Kaliumsorbaat : 0,016 Natriumbenzoaat : 0,01 Acesulfaam kalium : 0,03 Aspartaam : 0,01 Smaakstoffen : 0,5 Kleurstoffen : 0,002 Water : restant Het product is opgemaakt voor de verkoop in het klein als een spray in een kunststof flesje (hoogte = 10 cm; diameter = 1,5 cm) (zie foto nr. 2) ( 1 ) Beide producten zijn bestemd voor directe consumptie zonder verdere verdunning met water. 2106 90 59 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 2106, 2106 90 en 2106 90 59. De bereidingen in vloeibare vorm voldoen niet aan de criteria van suikerwerk van post 1704, daar de GS-toelichtingen luiden „deze post omvat het grootste deel van de vaste of halfvaste gesuikerde producten, die in de regel als zodanig worden gebruikt als versnaperingen”. Zij kunnen ook niet worden beschouwd als alcoholvrije dranken van code 2202 10 00, daar zij niet als zodanig als drank kunnen worden gebruikt vanwege het zuurgehalte (aanvullende aantekening (GN) 1 op hoofdstuk 22). 3) Weiproteïne isolaten, in poedervorm, bevattende meer dan 90 % proteïne, berekend op de droge stof. Het product is verkregen door microfiltratie van wei. De proteïnesamenstelling is als volgt: — beta-lactoglobuline: 50-60 % — alfa-lactalbumine: 10-25 % — immunoglobuline: 5-7 % — glycopeptides: circa 20 %. Het lactose- en vetgehalte is minder dan 1 %. Lecithine kan in kleine hoeveelheden aanwezig zijn als het gebruikt wordt als een bevochtigingmiddel bij de vervaardiging. Het product is bestemd voor menselijke consumptie. 3502 20 91 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 4 b) op hoofdstuk 4, alsmede de tekst van de GN-codes 3502, 3502 20 en 3502 20 91. De producten kunnen als concentraten van twee of meer weiproteïnen worden aangemerkt in de zin van de tekst van post 3502 en kunnen niet beschouwd worden als een isolaat van lactoglobulinen van post 3504. Foto nr. 1 Foto nr. 2 ( 1 ) De foto’s zijn uitsluitend ter informatie.",
  "source": "EUR LEX"
}