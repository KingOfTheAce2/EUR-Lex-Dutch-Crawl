{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974H0527:NL:HTML\">",
  "content": "EUR-Lex - 31974H0527 - NL Avis juridique important | 31974H0527 74/527/EEG: Aanbeveling van de Commissie van 14 oktober 1974 aan de Regering van Italië, betreffende een wetsontwerp houdende toepassing van de Verordeningen (EEG) nrs. 516/72 en 517/72 van de Raad en (EEG) Nr. 1172/82 van de Commissie Publicatieblad Nr. L 298 van 06/11/1974 blz. 0015 - 0016 ++++ AANBEVELING VAN DE COMMISSIE van 14 oktober 1974 aan de Regering van Italië , betreffende een wetsontwerp houdende toepassing van de Verordeningen  ( EEG ) nrs . 516/72 en ( EEG ) nr . 517/72 van de Raad en ( EEG ) nr . 1172/72 van de Commissie ( 74/527/EEG ) 1 . De Permanente Vertegenwoordiging van Italië bij de Europese Gemeenschappen heeft de Commissie , bij schrijven van 23 april 1974 , mededeling gedaan van een wetsontwerp houdende toepassing van - Verordening ( EEG ) nr . 516/72 van de Raad van 28 februari 1972 ( 1 ) ; - Verordening ( EEG ) nr . 517/72 van de Raad van 28 februari 1972 ( 2 ) ; - Verordening ( EEG ) nr . 1172/72 van de Commissie van 26 mei 1972 ( 3 ) . Deze mededeling is bedoeld als een raadpleging van de Commissie in de zin van de artikelen 24 van Verordening ( EEG ) nr . 516/72 en 22 van Verordening  ( EEG ) nr . 517/72 . Wat Verordening ( EEG ) nr . 1172/72 betreft , is deze mededeling , in de zin van artikel 6 van de genoemde verordening , bedoeld om de Commissie in kennis te stellen van de bepalingen die de Italiaanse Regering voornemens is terzake vast te stellen . 2 . Alvorens zich over het haar ter raadpleging voorgelegde wetsontwerp uit te spreken , moet de Commissie het betreuren dat de Italiaanse Regering zich niet heeft gehouden aan de termijn waarbinnen de bepalingen voor de uitvoering van de Verordeningen  ( EEG ) nr . 516/72 en ( EEG ) nr . 517/72 hadden moeten worden vastgesteld . Aangaande de inhoud van het wetsontwerp doet de Commissie de volgende aanbeveling . 3 . Artikel 7 van het wetsontwerp behelst de voorwaarden voor de overdracht van een vergunning voor een getegelde vervoerdienst of voor een bijzondere vorm van geregeld vervoer , doch vermeldt niets over de eventuele overdracht van de exploitatie van genoemde diensten , terwijl artikel 22 van Verordening  ( EEG ) nr . 517/72 wel in deze mogelijkheid voorziet . Derhalve beveelt de Commissie de Italiaanse Regering aan , in deze leemte te voorzien door duidelijk te maken wat haar bedoelingen zijn ten aanzien van een eventuele mogelijkheid tot overdracht van de exploitatie van een geregelde vervoerdienst of van een bijzondere vorm van geregeld vervoer . 4 . In artikel 11 , lid 2 , van het wetsontwerp , wordt de houder van een vergunning voor een geregelde vervoerdienst , een bijzondere vorm van geregeld vervoer of een pendelvervoerdienst , die deze vervoerdienst onder andere voorwaarden exploiteert dan die welke , overeenkomstig het bepaalde in artikel 4 , lid 2 , van Verordening ( EEG ) nr . 517/72 , in de vergunning vermeld zijn , met een geldboete bedreigd . De Commissie constateert dat de beoogde maatregel , indien hij alleen op artikel 4 , lid 2 , van Verordening ( EEG ) nr . 517/72 is gebaseerd , slechts betrekking kan hebben op geregelde vervoerdiensten en bijzondere vormen van geregeld vervoer . Bijgevolg beveelt zij de Italiaanse Regering aan , het bepaalde in lid 2 van artikel 11 van het wetsontwerp zodanig te wijzigen , dat er , voor het pendelvervoer , naar artikel 4 van Verordening  ( EEG ) nr . 516/72 wordt verwezen , en wat de geregelde vervoerdiensten en de bijzondere vormen van geregeld vervoer betreft , naar artikel 4 van Verordening ( EEG ) nr . 517/72 . 5 . Artikel 12 van het wetsontwerp behelst de redenen voor intrekking van een vergunning voor een geregelde vervoerdienst of voor een bijzondere vorm van geregeld vervoer dan wel een pendelvervoerdienst , zulks onder verwijzing naar het bepaalde in artikel 18 , lid 1 , van Verordening ( EEG ) nr . 517/72 en in artikel 19 , lid 1 , van Verordening ( EEG ) nr . 516/72 . De Commissie constateert dat , enerzijds , in punt a ) van artikel 12 bepalingen voorkomen die ook in de beide genoemde verordeningen staan en die , krachtens deze verordeningen vanaf 1 januari 1973 rechtstreeks toepasselijk zijn in de Lid-Staten en niet kunnen worden omgewerkt tot nationale wetteksten en dat , anderzijds , het bepaalde sub b ) van artikel 12 een uitvoeringsmaatregel is die niet kan worden genomen in toepassing van de artikelen 18 en 19 van voornoemde Gemeenschapsverordeningen , doch wel krachtens de respectieve bepalingen van de artikelen 22 en 24 van deze verordeningen . Derhalve beveelt de Commissie de Italiaanse Regering aan om - in de tekst van artikel 12 van het wetsontwerp de bepalingen sub a ) , die een omwerking van een geldende gemeenschapsbepaling zijn , te schrappen ; - aan te geven dat de intrekking van de vergunning in het sub b ) bedoelde geval geschiedt krachtens het bepaalde in artikel 22 van Verordening ( EEG ) nr . 517/72 en in artikel 24 van Verordening ( EEG ) nr . 516/72 . 6 . De Commissie constateert dat de overige , in het Italiaanse wetsontwerp voorkomende bepalingen beantwoorden aan de verplichtingen welke de Lid-Staten krachtens de betrokken communautaire verordeningen zijn opgelegd . Gedaan te Brussel , 14 oktober 1974 . Voor de Commissie De Voorzitter François-Xavier ORTOLI ( 1 ) PB nr . L 67 van 20 . 3 . 1972 , blz . 13 . ( 2 ) PB nr . L 67 van 20 . 3 . 1972 , blz . 19 . ( 3 ) PB nr . L 134 van 12 . 6 . 1972 , blz . 1 .",
  "source": "EUR LEX"
}