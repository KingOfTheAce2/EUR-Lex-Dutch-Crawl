{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R1050:NL:HTML\">",
  "content": "EUR-Lex - 32001R1050 - NL Avis juridique important | 32001R1050 Verordening (EG) nr. 1050/2001 van de Raad van 22 mei 2001 houdende zesde aanpassing van de steunregeling voor katoen die bĳ het aan de Akte van Toetreding van Griekenland gehechte Protocol nr. 4 is ingesteld Publicatieblad Nr. L 148 van 01/06/2001 blz. 0001 - 0002 Verordening (EG) nr. 1050/2001 van de Raad van 22 mei 2001 houdende zesde aanpassing van de steunregeling voor katoen die bij het aan de Akte van Toetreding van Griekenland gehechte Protocol nr. 4 is ingesteld DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het aan de Akte van Toetreding van Griekenland gehechte Protocol nr. 4 betreffende katoen(1), en met name op punt 11, Gezien het voorstel van de Commissie(2), Gezien het advies van het Europees Parlement(3), Gezien het advies van het Economisch en Sociaal Comité(4), Overwegende hetgeen volgt: (1) Uit het in punt 11 van het aan de Akte van Toetreding van Griekenland gehechte Protocol nr. 4 bedoelde onderzoek naar de werking van de steunregeling voor katoen en van de steunregeling voor akkerbouwgewassen is gebleken dat de regeling voor katoen moet worden aangepast. (2) De maatregelen betreffende katoen zijn vastgesteld bij Protocol nr. 4, bij Verordening (EG) nr. 1554/95 van de Raad van 29 juni 1995 tot vaststelling van de algemene voorschriften van de steunregeling voor katoen en tot intrekking van Verordening (EEG) nr. 2169/81(5), alsmede bij Verordening (EEG) nr. 1964/87 van de Raad van 2 juli 1987 tot aanpassing van de steunregeling voor katoen die is ingesteld bij het aan de Akte van Toetreding van Griekenland gehechte Protocol nr. 4(6); het is dienstig enerzijds de regeling die is vastgesteld in het aan de Akte van Toetreding van Griekenland gehechte Protocol nr. 4, en met name de mogelijkheid voor de Raad om de regeling aan te passen, te handhaven, en anderzijds, om een en ander te vereenvoudigen, alle voor de toekenning van de steun vereiste toepassingsmaatregelen in één Raadsverordening onder te brengen, HEEFT DE VOLGENDE VERORDENING VASTGESTELD: Artikel 1 Het aan de Akte van Toetreding van Griekenland gehechte Protocol nr. 4 wordt als volgt gewijzigd: 1. punt 3 wordt vervangen door: \"3. De in punt 2 bedoelde regeling omvat de toekenning van productiesteun.\"; 2. punt 6 wordt vervangen door: \"6. De Raad neemt, op voorstel van de Commissie en na raadpleging van het Europees Parlement, met gekwalificeerde meerderheid van stemmen een besluit over eventuele aanpassingen van de bij dit protocol ingestelde regeling en stelt de basisvoorschriften vast die nodig zijn voor de toepassing van de bepalingen in dit protocol.\"; 3. de punten 7, 8, 8 bis, 9, 10, 11 en 12 worden geschrapt; 4. punt 13 wordt punt 7. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 1 september 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 mei 2001. Voor de Raad De voorzitter M. Winberg (1) PB L 291 van 19.11.1979, blz. 174. Protocol laatstelijk gewijzigd bij Verordening (EG) nr. 1553/95 (PB L 148 van 30.6.1995, blz. 45). (2) Voorstel van 13 december 1999 (nog niet verschenen in het Publicatieblad). (3) Advies uitgebracht op 15 februari 2001 (nog niet verschenen in het Publicatieblad). (4) Advies uitgebracht op 29 maart 2001 (nog niet verschenen in het Publicatieblad). (5) PB L 148 van 30.6.1995, blz. 48. Verordening laatstelijk gewijzigd bij Verordening (EG) nr. 1419/98 (PB L 190 van 4.7.1998, blz. 4). (6) PB L 184 van 3.7.1987, blz. 14. Verordening laatstelijk gewijzigd bij Verordening (EG) nr. 1553/95.",
  "source": "EUR LEX"
}