{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1252:NL:HTML\">",
  "content": "EUR-Lex - 32003R1252 - NL Avis juridique important | 32003R1252 Verordening (EG) nr. 1252/2003 van de Commissie van 14 juli 2003 tot vaststelling van afwĳkingen van Verordening (EG) nr. 800/1999 ten aanzien van producten in de vorm van goederen die niet onder bĳlage I bĳ het Verdrag vallen, die uitgevoerd worden naar andere derde landen dan Estland, Hongarĳe, Letland, Litouwen, Slovenië, Slowakĳe en de Tsjechische Republiek Publicatieblad Nr. L 175 van 15/07/2003 blz. 0029 - 0031 Verordening (EG) nr. 1252/2003 van de Commissie van 14 juli 2003 tot vaststelling van afwijkingen van Verordening (EG) nr. 800/1999 ten aanzien van producten in de vorm van goederen die niet onder bijlage I bij het Verdrag vallen, die uitgevoerd worden naar andere derde landen dan Estland, Hongarije, Letland, Litouwen, Slovenië, Slowakije en de Tsjechische Republiek DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen(1), laatstelijk gewijzigd bij Verordening (EG) nr. 2580/2000(2), en met name op artikel 8, lid 3, Overwegende hetgeen volgt: (1) In artikel 16, lid 1, van Verordening (EG) nr. 1520/2000 van de Commissie van 13 juli 2000 tot vaststelling van de gemeenschappelijke uitvoeringsbepalingen voor de regeling aangaande de toekenning van restituties bij uitvoer en de criteria voor de vaststelling van het restitutiebedrag betreffende bepaalde landbouwproducten, uitgevoerd in de vorm van goederen die niet onder bijlage I van het Verdrag vallen(3), laatstelijk gewijzigd bij Verordening (EG) nr. 740/2003(4), wordt bepaald dat Verordening (EG) nr. 800/1999 van de Commissie van 15 april 1999 houdende gemeenschappelijke uitvoeringsbepalingen van het stelsel van restituties bij uitvoer voor landbouwproducten(5), laatstelijk gewijzigd bij Vordering (EG) nr. 444/2003(6), van toepassing is op de uitvoer van producten in de vorm van goederen die niet onder bijlage I bij het Verdrag vallen. (2) Ingevolge artikel 3 van Verordening (EG) nr. 800/1999 ontstaat het recht op een uitvoerrestitutie bij invoer in een bepaald derde land, wanneer voor dit derde land een gedifferentieerde restitutievoet van toepassing is. De artikelen 14, 15 en 16 van die verordening noemen de voorwaarden voor betaling van de gedifferentieerde restitutie; met name betreft dit de documenten die als bewijs voor de aankomst van de goederen op de bestemming moeten worden verstrekt. (3) In het geval van een gedifferentieerde restitutie wordt ingevolge artikel 18, leden 1 en 2, van Verordening (EG) nr. 800/1999 op verzoek van de exporteur een deel van de restitutie, berekend aan de hand van de laagste restitutievoet, betaald zodra het bewijs is geleverd dat het product het douanegebied van de Gemeenschap heeft verlaten. (4) Verordening (EG) nr. 1039/2003 van de Raad van 2 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit Estland en de uitvoer van bepaalde verwerkte landbouwproducten naar Estland(7), Verordening (EG) nr. 1086/2003 van de Raad van 18 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit Slovenië en de uitvoer van bepaalde verwerkte landbouwproducten naar Slovenië(8), Verordening (EG) nr. 1087/2003 van de Raad van 18 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit Letland en de uitvoer van bepaalde verwerkte landbouwproducten naar Letland(9), Verordening (EG) nr. 1088/2003 van de Raad van 18 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit Litouwen en de uitvoer van bepaalde verwerkte landbouwproducten naar Litouwen(10), Verordening (EG) nr. 1089/2003 van de Raad van 18 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit de Slowaakse Republiek en de uitvoer van bepaalde verwerkte landbouwproducten naar de Slowaakse Republiek(11) en Verordening (EG) nr. 1090/2003 van de Raad van 18 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit de Tsjechische Republiek en de uitvoer van bepaalde verwerkte landbouwproducten naar de Tsjechische Republiek(12) voorzien op autonome basis in de afschaffing, per 1 juli 2003, van de restituties voor verwerkte landbouwproducten die niet onder bijlage I bij het Verdrag vallen, wanneer deze worden uitgevoerd naar respectievelijk Estland, Slovenië, Letland, Litouwen, Slowakije en de Tsjechische Republiek. (5) Verordening (EG) nr. 999/2003 van de Raad van 2 juni 2003 tot vaststelling van autonome overgangsmaatregelen voor de invoer van bepaalde verwerkte landbouwproducten van oorsprong uit Hongarije en de uitvoer van bepaalde verwerkte landbouwproducten naar Hongarije(13) voorziet op autonome basis in de afschaffing, per 1 juli 2003, van de restituties op de in artikel 1 van die verordening genoemde goederen wanneer deze worden uitgevoerd naar Hongarije. (6) De autoriteiten van Estland, Hongarije, Letland, Litouwen, Slovenië, Slowakije en de Tsjechische Republiek hebben zich verplicht tot preferentiële invoerregelingen voor bepaalde op hun respectieve grondgebied ingevoerde goederen, mits deze goederen vergezeld gaan van documenten waarbij wordt verklaard dat ze niet voor de betaling van uitvoerrestituties in aanmerking komen. (7) In het licht van deze regelingen is het, als tijdelijke maatregel tot de toetreding van Estland, Hongarije, Letland, Litouwen, Slovenië, Slowakije en de Tsjechische Republiek tot de Europese Unie en ter vermijding van onnodige kosten voor de handel in hun relatie met andere derde landen, dienstig van Verordening (EG) nr. 800/1999 af te wijken, voorzover hierbij in het geval van gedifferentieerde restituties een bewijs van invoer wordt verlangd. Het is ook dienstig om, wanneer er voor de landen van bestemming in kwestie geen uitvoerrestituties zijn vastgesteld, dit feit bij de vaststelling van de laagste restitutievoet buiten beschouwing te laten. (8) De in deze verordening vervatte maatregelen zijn in overeenstemming met het advies van het Comité van beheer voor horizontale vraagstukken inzake verwerkte agrarische producten die niet onder bijlage I bij het Verdrag vallen, HEEFT DE VOLGENDE VERORDENING VASTGESTELD: Artikel 1 In afwijking van artikel 16 van Verordening (EG) nr. 800/1999 gelezen in samenhang met artikel 16, lid 1, van Verordening (EG) nr. 1520/2000 is, wanneer de differentiatie van de restitutie enkel het gevolg is van het feit dat er voor Estland, Hongarije, Letland, Litouwen, Slovenië, Slowakije en de Tsjechische Republiek geen restitutie is vastgesteld, voor de uitvoer van de in de bijlage bij deze verordening bedoelde goederen naar andere derde landen het bewijs dat de douaneformaliteiten bij invoer zijn vervuld, geen voorwaarde voor betaling van de restitutie. Artikel 2 Bij de vaststelling van de laagste restitutievoet in de zin van artikel 18, lid 2, van Verordening (EG) nr. 800/1999 wordt voor de uitvoer naar andere derde landen geen rekening gehouden met het feit dat er voor de uitvoer van de in de bijlage bij deze verordening bedoelde goederen naar Estland, Hongarije, Letland, Litouwen, Slovenië, Slowakije of de Tsjechische Republiek geen uitvoerrestituties zijn vastgesteld. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie. Zij is van toepassing met ingang van 1 juli 2003. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 juli 2003. Voor de Commissie Erkki Liikanen Lid van de Commissie (1) PB L 318 van 20.12.1993, blz. 18. (2) PB L 298 van 25.11.2000, blz. 5. (3) PB L 177 van 15.7.2000, blz. 1. (4) PB L 106 van 29.4.2003, blz. 12. (5) PB L 102 van 17.4.1999, blz. 11. (6) PB L 67 van 12.3.2003, blz. 3. (7) PB L 151 van 19.6.2003, blz. 1. (8) PB L 163 van 1.7.2003, blz. 1. (9) PB L 163 van 1.7.2003, blz. 19. (10) PB L 163 van 1.7.2003, blz. 38. (11) PB L 163 van 1.7.2003, blz. 56. (12) PB L 163 van 1.7.2003, blz. 73. (13) PB L 146 van 13.6.2003, blz. 10. BIJLAGE Alle in bijlage B bij Verordening (EG) nr. 1520/2000 opgenomen goederen waarop de regelingen voor Estland, Letland, Litouwen, Slovenië, Slowakije en de Tsjechische Republiek van toepassing zijn. Alle in bijlage I bij Verordening (EG) nr. 999/2003 opgenomen goederen, alsmede alle goederen bedoeld in de GS-posten 0403, 1704, 1902, 1905 en 2208 (met uitzondering van GS-onderverdeling 2208 20) en alle goederen bedoeld onder de GN-codes 0710 40 00, 0711 90 30, 2001 90 30, 2004 90 10 en 2005 80 00, waarop de regelingen voor Hongarije van toepassing zijn.",
  "source": "EUR LEX"
}