{
  "url": "http://www.w3.org/1999/xhtml\"><!--",
  "content": "L_2013193NL.01002901.xml 16.7.2013 NL Publicatieblad van de Europese Unie L 193/29 BESLUIT 2013/384/GBVB VAN DE RAAD van 15 juli 2013 tot wijziging van Besluit 2012/325/GBVB houdende verlenging van het mandaat van de speciale vertegenwoordiger van de Europese Unie voor Sudan en Zuid-Sudan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 31, lid 2, en artikel 33, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 11 augustus 2010 heeft de Raad Besluit 2010/450/GBVB ( 1 ) vastgesteld, waarbij mevrouw Rosalind MARSDEN werd benoemd tot speciale vertegenwoordiger van de Europese Unie (SVEU) voor Sudan. (2) Op 1 augustus 2011 heeft de Raad Besluit 2011/499/GBVB ( 2 ) vastgesteld, waarbij het mandaat en de titel van de SVEU werden gewijzigd naar aanleiding van de onafhankelijkheidsverklaring van Zuid-Sudan. Het mandaat van de SVEU eindigt op 30 juni 2013. (3) Het mandaat van de SVEU moet met nog eens vier maanden worden verlengd. (4) De SVEU zal het mandaat uitvoeren in een mogelijkerwijs verslechterende situatie die de verwezenlijking van de doelstellingen van het externe optreden van de Unie, als neergelegd in artikel 21 van het Verdrag, kan hinderen. (5) Besluit 2012/325/GBVB moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2012/325/GBVB wordt als volgt gewijzigd: 1) Artikel 1 wordt vervangen door: „Artikel 1 Speciale vertegenwoordiger van de Europese Unie Het mandaat van mevrouw Rosalind MARSDEN als de SVEU voor Sudan en Zuid-Sudan wordt verlengd tot en met 31 oktober 2013. Het mandaat van de SVEU kan eerder worden beëindigd indien de Raad daartoe op voorstel van de hoge vertegenwoordiger van de Unie voor buitenlandse zaken en veiligheidsbeleid (HV) besluit.”. 2) Aan artikel 5, lid 1, wordt de volgende alinea toegevoegd: „Het financieel referentiebedrag ter dekking van de uitgaven in verband met het mandaat van de SVEU voor de periode van 1 juli 2013 tot en met 31 oktober 2013 bedraagt 690 000 EUR.”. 3) Het volgende artikel wordt ingevoegd: „Artikel 12 bis Bijstand in verband met vorderingen De SVEU en haar medewerkers verlenen de Commissie administratieve bijstand en toegang tot de dossiers betreffende alle vorderingen die voortvloeien uit haar mandaat en uit de mandaten van de voorgaande SVEU’s voor Sudan, en helpen bij het aandragen van elementen om op deze vorderingen te reageren.”. Artikel 2 Inwerkingtreding Dit besluit treedt in werking op de dag waarop het wordt vastgesteld. Het is van toepassing met ingang van 1 juli 2013. Gedaan te Brussel, 15 juli 2013. Voor de Raad De voorzitter V. JUKNA ( 1 ) PB L 211 van 12.8.2010, blz. 42 . ( 2 ) PB L 206 van 11.8.2011, blz. 50 .",
  "source": "EUR LEX"
}