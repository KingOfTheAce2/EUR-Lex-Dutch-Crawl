{
  "url": "http://www.w3.org/1999/xhtml\"><!--",
  "content": "L_2017281NL.01002101.xml 31.10.2017 NL Publicatieblad van de Europese Unie L 281/21 VERORDENING (EU) 2017/1973 VAN DE COMMISSIE van 30 oktober 2017 tot wijziging van Verordening (EG) nr. 2074/2005 wat betreft de officiële controles van visserijproducten die zijn gevangen door vaartuigen die de vlag van een lidstaat voeren en in de Unie zijn binnengebracht na via derde landen te zijn vervoerd, en tot vaststelling van een modelcertificaat voor die producten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( 1 ) , en met name artikel 9, tweede alinea, Gezien Verordening (EG) nr. 854/2004 van het Europees Parlement en de Raad van 29 april 2004 houdende vaststelling van specifieke voorschriften voor de organisatie van de officiële controles van voor menselijke consumptie bestemde producten van dierlijke oorsprong ( 2 ) , en met name artikel 16, tweede alinea, Overwegende hetgeen volgt: (1) Om de volks- en de diergezondheid te beschermen, worden producten uit de Unie die, al dan niet met opslag, via derde landen worden vervoerd, geacht niet langer te voldoen aan de in de wetgeving van de Unie neergelegde vereisten voor die producten. In Richtlijn 97/78/EG van de Raad ( 3 ) is bijgevolg bepaald dat de lidstaten erop moeten toezien dat veterinaire controles worden verricht op partijen van dergelijke producten die uit derde landen in de Unie worden binnengebracht. (2) Bij Verordening (EG) nr. 853/2004 zijn specifieke hygiënevoorschriften voor levensmiddelen van dierlijke oorsprong vastgesteld voor exploitanten van levensmiddelenbedrijven, met inbegrip van voorschriften voor visserijproducten. Bovendien zijn bij Verordening (EG) nr. 854/2004 voorschriften vastgesteld voor de uitvoering van de officiële controles van voor menselijke consumptie bestemde producten van dierlijke oorsprong. Bij Verordening (EG) nr. 854/2004 is bepaald dat wanneer zendingen van producten van dierlijke oorsprong de Unie binnenkomen, deze vergezeld moeten gaan van een document dat aan bepaalde eisen voldoet, en dat de officiële controles van die producten moeten plaatsvinden in overeenstemming met die verordening. (3) Verordening (EG) nr. 2074/2005 van de Commissie ( 4 ) voorziet in modelgezondheidscertificaten en documenten voor de invoer van bepaalde producten van dierlijke oorsprong voor de toepassing van de Verordeningen (EG) nr. 853/2004 en (EG) nr. 854/2004, waaronder een model voor de invoer van visserijproducten in bijlage VI. (4) De lidstaten en organisaties van belanghebbenden hebben de Commissie verzocht een modelgezondheidscertificaat op te stellen voor zendingen van voor menselijke consumptie bestemde visserijproducten die zijn gevangen door vaartuigen die de vlag van een lidstaat voeren en die, al dan niet met opslag, via derde landen worden vervoerd, dat moet worden ondertekend door de bevoegde autoriteit van het derde land met het oog op het harmoniseren van de informatie die moet worden verstrekt wanneer dergelijke zendingen het grondgebied van de Unie binnenkomen. (5) Het modelgezondheidscertificaat moet specifiek verwijzen naar de bepalingen betreffende het aanlanden, lossen en opslaan van visserijproducten neergelegd in de hoofdstukken II en VII van sectie VIII van bijlage III bij Verordening (EG) nr. 853/2004. (6) Het modelgezondheidscertificaat moet ook kunnen worden gebruikt met het elektronische Traces-systeem (Trade Control and Expert System) ( 5 ) dat wordt gebruikt voor de uitwisseling van gezondheidscertificaten tussen derde landen en de lidstaten. (7) Het is daarom passend om een geharmoniseerd modelgezondheidscertificaat op te stellen dat moet worden ondertekend door de bevoegde autoriteit in het derde land waarin de visserijproducten worden vervoerd voordat zij naar de Unie worden verzonden. (8) Verordening (EG) nr. 2074/2005 moet dienovereenkomstig worden gewijzigd. (9) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2074/2005 wordt als volgt gewijzigd: a) Het volgende artikel 6 quater wordt ingevoegd: „Artikel 6 quater Voorschriften betreffende de officiële controles van visserijproducten die zijn gevangen door vaartuigen die de vlag van een lidstaat voeren en de Unie binnenkomen na al dan niet met opslag via derde landen te zijn vervoerd 1.   Voor menselijke consumptie bestemde visserijproducten die zijn gevangen door vaartuigen die de vlag van een lidstaat voeren en die, al dan niet met opslag, zijn gelost in derde landen vóór zij op een andere vervoerswijze in de Unie zijn binnengekomen, moeten vergezeld gaan van een gezondheidscertificaat dat is afgegeven door de bevoegde autoriteit van het betrokken derde land en is ingevuld overeenkomstig het modelgezondheidscertificaat in aanhangsel VIII van bijlage VI. 2.   Het derde land waar het vervoer plaatsvindt, moet zijn opgenomen in de in artikel 11, lid 1, van Verordening (EG) nr. 854/2004 bedoelde lijst. 3.   Indien de in lid 1 bedoelde visserijproducten worden gelost en vervoerd naar een opslaginstallatie in het in dat lid bedoelde derde land, moet die opslaginstallatie zijn opgenomen in de in artikel 12 van Verordening (EG) nr. 854/2004 bedoelde lijst. 4.   Indien de in lid 1 bedoelde visserijproducten worden geladen in een vaartuig dat de vlag van een derde land voert, moet dat derde land zijn opgenomen in de in artikel 11, lid 1, van Verordening (EG) nr. 854/2004 bedoelde lijst, en moet dat vaartuig zijn opgenomen in de in artikel 12 van Verordening (EG) nr. 854/2004 bedoelde lijst. Containerschepen die worden gebruikt voor het vervoeren van visserijproducten in containers, zijn van deze eis uitgesloten.”. b) Bijlage VI wordt gewijzigd overeenkomstig de bijlage bij de deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 oktober 2017. Voor de Commissie De voorzitter Jean-Claude JUNCKER ( 1 ) PB L 139 van 30.4.2004, blz. 55 . ( 2 ) PB L 139 van 30.4.2004, blz. 206 . ( 3 ) Richtlijn 97/78/EG van de Raad van 18 december 1997 tot vaststelling van de beginselen voor de organisatie van de veterinaire controles voor producten die uit derde landen in de Gemeenschap worden binnengebracht ( PB L 24 van 30.1.1998, blz. 9 ). ( 4 ) Verordening (EG) nr. 2074/2005 van de Commissie van 5 december 2005 tot vaststelling van uitvoeringsmaatregelen voor bepaalde producten die onder Verordening (EG) nr. 853/2004 van het Europees Parlement en de Raad vallen en voor de organisatie van officiële controles overeenkomstig de Verordeningen (EG) nr. 854/2004 en (EG) nr. 882/2004 van het Europees Parlement en de Raad, tot afwijking van Verordening (EG) nr. 852/2004 van het Europees Parlement en de Raad en tot wijziging van de Verordeningen (EG) nr. 853/2004 en (EG) nr. 854/2004 ( PB L 338 van 22.12.2005, blz. 27 ). ( 5 ) Beschikking 2004/292/EG van de Commissie ( PB L 94 van 31.3.2004, blz. 63 ). BIJLAGE Aan bijlage VI bij Verordening (EG) nr. 2074/2005 wordt het volgende aanhangsel VIII toegevoegd: „Aanhangsel VIII van bijlage VI Modelgezondheidscertificaat voor visserijproducten bestemd voor menselijke consumptie die zijn gevangen door vaartuigen die de vlag van een lidstaat voeren en die al dan niet met opslag via derde landen worden vervoerd Tekst van het beeld Veterinair certificaat voor de invoer in de EU Deel I: Gegevens betreffende de zending I.1. Verzender Naam Adres Tel. I.2. Referentienummer van het certificaat I.2.a. I.3. Bevoegde centrale autoriteit I.4. Bevoegde lokale autoriteit I.5. Geadresseerde Naam Adres Postcode Tel. I.6. I.7. Land van oorsprong ISO-code I.8. Regio van oorsprong Code I.9. Land van bestemming ISO-code I.10. I.11. Plaats van oorsprong Naam Erkennings-/registratienummer Adres I.12. I.13. Plaats van lading Adres I.14. Datum van vertrek I.15. Vervoermiddelen Vliegtuig Vaartuig Treinwagon Wegvoertuig Andere Identificatie: Documentreferenties: I.16. Grensinspectiepost van binnenkomst in de EU I.17. I.18. Omschrijving van de goederen I.19. Productcode (GS-code) I.20. Aantal/Hoeveelheid I.21. Temperatuur producten Omgevingstemperatuur Gekoeld Bevroren I.22. Aantal verpakkingen Tekst van het beeld I.23. Zegelnummer/Containernummer I.24. Aard van de verpakking I.25. Goederen gecertificeerd voor: Menselijke consumptie I.26. I.27. Voor invoer of toelating in EU I.28. Identificatie van de goederen Soort (wetenschappelijke benaming) Soort behandeling Erkennings-/registratienummer(s) van het (de) vaartuig(en) (*) Aantal verpakkingen Nettogewicht Tekst van het beeld LAND Visserijproducten die doorheen derde landen worden vervoerd II. Gezondheidsgegevens II.a. Referentienummer van het certificaat II.b. II.1. Verklaring inzake de volksgezondheid Ondergetekende, officieel inspecteur, verklaart dat hij kennis heeft van de bepalingen van de Verordeningen (EG) nr. 178/2002, (EG) nr. 852/2004, (EG) nr. 853/2004 en (EG) nr. 854/2004, en dat de hierboven omschreven visserijproducten — op hygiënische wijze zijn aangeland en gelost uit het (de) erkende/geregistreerde vaartuig(en) (vermeld erkennings-/registratienummer(s)) en naam van de vlaggenlidstaat of -lidstaten in overeenstemming met de voorschriften van hoofdstuk II van sectie VIII van bijlage III bij Verordening (EG) nr. 853/2004; — in voorkomend geval zijn opgeslagen in het erkend koelhuis/de erkende koelhuizen (vermeld erke-nningsnummer(s)) in overeenstemming met de voorschriften van hoofdstuk VII van sectie VIII van bijlage III bij Verordening (EG) nr. 853/2004; — in voorkomend geval op hygiënische wijze zijn geladen op het erkend vaartuig/de erkende vaartuigen (vermeld erkenningsnummer(s) van de lidstaat/lidstaten of van het derde land/de derde landen en de naam van de vlaggenlidstaat/-lidstaten of van het derde land/de derde landen in overeenstemming met de voorschriften van de hoofdstukken I en VIII van sectie VIII van bijlage III bij Verordening (EG) nr. 853/2004; — in voorkomend geval zijn geladen in een container (vermeld containernummer) of in een vrachtwagen (vermeld het kenteken van de vrachtwagen en aanhangwagen) of in een vliegtuig (vermeld vluchtnummer) in overeenstemming met de voorschriften van hoofdstuk VIII van sectie VIII van bijlage III bij Verordening (EG) nr. 853/2004; — vergezeld gaan van een afdruk/afdrukken (**) van het (de) visserijlogboek(en) of de relevante onderdelen daarvan (**). (**) Elektronische vorm wordt ook aanvaard. Noten Deel I: — Vak I.7: Vermeld de naam van het derde land van verzending. — Vak I.11: Plaats van oorsprong: vermeld naam, adres en erkenningsnummer van het koelhuis in het derde land van verzending of, indien niet wordt opgeslagen in een koelhuis, de naam en het erkennings- of registratienummer van het onder de vlag van een lidstaat varend — Vak I.15: Vermeld de wijze van vervoer bij het verlaten van het derde land van verzending. In geval van vries-/koelschepen, vermeld de naam van het vaartuig, het erkenningsnummer en de vlaggenstaat; in geval van vissersvaartuigen het registratienummer en de vlaggenstaat. Indien containers, vrachtwagens of vliegtuigen voor het vervoer worden gebruikt, moeten de in het vierde streepje van punt II.1 vermelde gegevens worden aangegeven. — Vak I.19: Gebruik de juiste code van het geharmoniseerd systeem (GS) van de Werelddouaneorganisatie van de volgende posten: 0302, 0303, 0304, 0305, 0306, 0307, 0308, 1504, 1516, 1518, 1603, 1604, 1605, 2106 — Vak I.23: Zegelnummer/containernummer: het zegelnummer moet alleen worden vermeld indien het zegel op de container is aangebracht onder toezicht van de bevoegde instantie die het certificaat afgeeft. — Vak I.28: Soort behandeling: geef aan: gekoeld, bevroren of verwerkt. (*) Inclusief vissersvaartuig, fabrieksvaartuig en vries- en koelschepen waar van toepassing. Officiële inspecteur Naam (in blokletters): Hoedanigheid en titel: Datum: Handtekening: Stempel: ”",
  "source": "EUR LEX"
}