{
  "url": "http://www.w3.org/1999/xhtml\">",
  "content": "L_2007317NL.01008101.xml 5.12.2007 NL Publicatieblad van de Europese Unie L 317/81 BESCHIKKING VAN DE EUROPESE CENTRALE BANK van 23 november 2007 inzake de goedkeuring met betrekking tot de omvang van de muntenuitgifte in 2008 (ECB/2007/16) (2007/790/EG) DE RAAD VAN BESTUUR VAN DE EUROPESE CENTRALE BANK, Gelet op het Verdrag tot oprichting van de Europese Gemeenschap, inzonderheid op artikel 106, lid 2, Gelet op artikel 1 van Beschikking 2007/503/EG van de Raad van 10 juli 2007 overeenkomstig artikel 122, lid 2, van het Verdrag betreffende de aanneming van de eenheidsmunt door Cyprus op 1 januari 2008 ( 1 ) , Gelet op artikel 1 van Beschikking 2007/503/EG van de Raad van 10 juli 2007 overeenkomstig artikel 122, lid 2, van het Verdrag betreffende de aanneming van de eenheidsmunt door Malta op 1 januari 2008 ( 2 ) , Overwegende hetgeen volgt: (1) De Europese Centrale Bank (ECB) heeft vanaf 1 januari 1999 het alleenrecht tot goedkeuring van de omvang van de uitgifte van munten door de lidstaten die de euro hebben aangenomen (hierna de „deelnemende lidstaten”). (2) De in artikel 4 van het Toetredingsverdrag van 2003 bedoelde derogatie van Cyprus en Malta is met ingang van 1 januari 2008 ingetrokken. (3) De dertien huidige deelnemende lidstaten, Cyprus en Malta hebben hun van een toelichting betreffende de gevolgde schattingsmethodologie voorziene schattingen van de omvang van de uitgifte van euromunten in 2008 ter goedkeuring aan de ECB voorgelegd, HEEFT DE VOLGENDE BESCHIKKING VASTGESTELD: Artikel 1 Goedkeuring met betrekking tot de omvang van de uitgifte van euromunten in 2008 De ECB keurt hierbij de omvang van de uitgifte van euromunten door de deelnemende lidstaten in 2008, zoals in onderstaande tabel beschreven, goed. (miljoen EUR) Uitgifte van munten bestemd voor de circulatie en uitgifte van munten voor verzamelaars (niet bestemd voor de circulatie) in 2008 België 130,0 Duitsland 655,0 Ierland 114,0 Griekenland 97,3 Spanje 550,0 Frankrijk 500,0 Italië 375,2 Cyprus 147,4 Luxemburg 49,0 Malta 56,7 Nederland 57,5 Oostenrijk 185,0 Portugal 50,0 Slovenië 39,0 Finland 60,0 Artikel 2 Slotbepaling Deze beschikking is gericht tot de deelnemende lidstaten. Gedaan te Frankfurt am Main, 23 november 2007. De President van de ECB Jean-Claude TRICHET ( 1 ) PB L 186 van 18.7.2007, blz. 29 . ( 2 ) PB L 186 van 18.7.2007, blz. 32 .",
  "source": "EUR LEX"
}