{
  "url": "http://www.w3.org/1999/xhtml\">",
  "content": "L_202501063NL.000101.fmx.xml Publicatieblad van de Europese Unie NL L-serie 2025/1063 28.5.2025 BESLUIT (EU) 2025/1063 VAN DE COMMISSIE van 19 mei 2025 inzake de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Spanje ingediende ontwerpprestatieplan met de EU-wijde prestatiedoelstellingen voor de vierde referentieperiode van de prestatie- en heffingsregeling voor het gemeenschappelijk Europees luchtruim (Kennisgeving geschied onder nummer C(2025) 2943) (Slechts de tekst in de Spaanse taal is authentiek) DE EUROPESE COMMISSIE, Gezien het verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (de kaderverordening) ( 1 ) , en met name artikel 11, lid 3, punt c), Gezien Verordening (EU) 2024/2803 van het Europees Parlement en de Raad van 23 oktober 2024 inzake de tenuitvoerlegging van het gemeenschappelijk Europees luchtruim ( 2 ) , en met name artikel 58, lid 3, Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( 3 ) , en met name artikel 14, lid 2, Overwegende hetgeen volgt: ALGEMENE OVERWEGINGEN (1) Krachtens artikel 11 van Verordening (EG) nr. 549/2004 moeten de lidstaten, op nationaal niveau of op het niveau van functionele luchtruimblokken (FAB’s), plannen opstellen met bindende prestatiedoelstellingen voor elke referentieperiode van de prestatie- en heffingsregeling voor luchtvaartnavigatiediensten en netwerkfuncties. Die plannen moeten lokale prestatiedoelstellingen bevatten die verenigbaar zijn met de Uniewijde prestatiedoelstellingen voor de betrokken referentieperiode. (2) De Uniewijde prestatiedoelstellingen voor de vierde referentieperiode (RP4, 2025-2029) zijn vastgesteld in Uitvoeringsbesluit (EU) 2024/1688 van de Commissie ( 4 ) . (3) Alle lidstaten hebben ontwerpprestatieplannen voor RP4 vastgesteld, die uiterlijk op 1 oktober 2024 ter beoordeling bij de Commissie werden ingediend. Na controle van de volledigheid van die ontwerpprestatieplannen heeft de Commissie de lidstaten verzocht om uiterlijk op 15 november 2024 geactualiseerde ontwerpprestatieplannen in te dienen. (4) De in dit besluit opgenomen beoordeling van de Commissie is gebaseerd op het door Spanje ingediende geactualiseerde ontwerpprestatieplan voor RP4 (“het ontwerpprestatieplan”). (5) Het prestatiebeoordelingsorgaan (PBO), dat de Commissie bijstaat bij de tenuitvoerlegging van de prestatieregeling, heeft een verslag met zijn beoordeling over de ontwerpprestatieplannen bij de Commissie ingediend. (6) Overeenkomstig artikel 14, lid 1, van Uitvoeringsverordening (EU) 2019/317 heeft de Commissie de verenigbaarheid van de in het ontwerpprestatieplan opgenomen lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdende met lokale omstandigheden, voor zover relevant. (7) De Commissie heeft haar beoordeling van het ontwerpprestatieplan aangevuld met een evaluatie van de in punt 2 van bijlage IV bij die uitvoeringsverordening uiteengezette elementen. Met betrekking tot punt 2.1, d), vii), van bijlage IV bij Uitvoeringsverordening (EU) 2019/317 merkt de Commissie op dat zij in het kader van die evaluatie geen gedetailleerde analyse heeft uitgevoerd van de methode die Spanje heeft gebruikt voor de toewijzing van kosten tussen en-route- en terminaldiensten in RP4. Daarom heeft de Commissie in dit stadium geen conclusies getrokken over de verenigbaarheid van die kostentoewijzingsmethode met artikel 15, lid 2, punten e) en f), van Verordening (EG) nr. 550/2004 van het Europees Parlement en de Raad ( 5 ) en artikel 22, lid 5, van Uitvoeringsverordening (EU) 2019/317. BEOORDELING VAN DE COMMISSIE Beoordeling van de veiligheidsdoelstellingen (8) Wat het prestatiekerngebied veiligheid betreft, is de verenigbaarheid van de in het ontwerpprestatieplan opgenomen doelstellingen beoordeeld op basis van punt 1.1 van bijlage IV bij Uitvoeringsverordening (EU) 2019/317. (9) De door Spanje voorgestelde prestatiedoelstellingen op het prestatiekerngebied veiligheid met betrekking tot de doeltreffendheid van het veiligheidsbeheer, uitgesplitst per veiligheidsbeheersdoelstelling en uitgedrukt als een niveau van tenuitvoerlegging: Spanje Doelstellingen inzake de doeltreffendheid van het veiligheidsbeheer, uitgedrukt als een niveau van tenuitvoerlegging, variërend van EASA-niveau A tot en met D Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 ENAIRE Veiligheidsbeleid en -doelstellingen C C C C C Beheer van veiligheidsrisico’s C C C C D Veiligheidsborging C C C C C Bevordering van de veiligheid C C C C C Veiligheidscultuur C C C C C (10) De Commissie is tot de vaststelling gekomen dat de door Spanje voorgestelde veiligheidsprestatiedoelstellingen voor de verlener van luchtvaartnavigatiediensten “ENAIRE” gelijk zijn aan de Uniewijde veiligheidsdoelstellingen voor elk kalenderjaar van 2025 tot en met 2029 en voor alle veiligheidsbeheersdoelstellingen, behalve voor de doelstelling “beheer van veiligheidsrisico’s”, die pas in 2029 het niveau van de Uniewijde doelstelling zal bereiken. (11) De Commissie merkt op dat het ontwerpprestatieplan maatregelen bevat om te garanderen dat ENAIRE de lokale veiligheidsdoelstellingen bereikt, zoals de uitvoering van enquêtes inzake de veiligheidscultuur, het delen van veiligheidsgerelateerde gegevens met relevante belanghebbenden, en de deelname aan werkgroepen op het gebied van internationale operationele veiligheid. (12) De door Spanje voorgestelde veiligheidsdoelstellingen voor de verleners van terminalluchtvaartnavigatiediensten binnen het toepassingsgebied van het ontwerpprestatieplan, namelijk “Skyway” en “EA”, liggen eveneens in de lijn van de Uniewijde prestatiedoelstellingen. De Commissie merkt voorts op dat Spanje maatregelen heeft voorgesteld om hun veiligheidsprestatiedoelstellingen te bereiken. (13) Op basis van de bevindingen in overwegingen 9 tot en met 12 en overwegende dat de Uniewijde prestatiedoelstellingen in Uitvoeringsbesluit (EU) 2024/1688 uiterlijk in het laatste jaar van RP4, zijnde 2029, moeten worden bereikt, moeten de lokale veiligheidsdoelstellingen in het ontwerpprestatieplan als verenigbaar met de Uniewijde prestatiedoelstellingen worden beschouwd. Beoordeling van de milieudoelstellingen (14) Wat het prestatiekerngebied milieu betreft, is de verenigbaarheid van de door de in het ontwerpprestatieplan opgenomen doelstellingen inzake de gemiddelde horizontale en-routevluchtefficiëntie van het werkelijke traject beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De voorgestelde milieudoelstellingen van Spanje zijn vergeleken met de relevante referentiewaarden voor horizontale en-routevluchtefficiëntie die zijn vastgesteld in het plan voor de verbetering van het Europese routenetwerk (“ERNIP”), dat is opgesteld overeenkomstig bijlage I bij Uitvoeringsverordening (EU) 2019/123 van de Commissie ( 6 ) en dat beschikbaar was op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (15) De door Spanje voor RP4 voorgestelde doelstellingen inzake milieuprestaties en de overeenkomstige nationale referentiewaarden uit het ERNIP, uitgedrukt als de gemiddelde horizontale en-routevluchtefficiëntie van het werkelijke traject: Spanje 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 2,86  % 2,82  % 2,79  % 2,75  % 2,74  % Referentiewaarden 2,86  % 2,82  % 2,79  % 2,75  % 2,74  % (16) De Commissie merkt op dat de door Spanje voorgestelde milieudoelstellingen gelijk zijn aan de overeenkomstige nationale referentiewaarden voor elk kalenderjaar van RP4. (17) Op basis van de bevindingen in overwegingen 15 en 16 moeten de in het ontwerpprestatieplan opgenomen doelstellingen op het prestatiekerngebied milieu als verenigbaar worden beschouwd met de Uniewijde prestatiedoelstellingen voor RP4. (18) De Commissie merkt op dat Spanje in het ontwerpprestatieplan maatregelen heeft voorgesteld om de lokale milieudoelstellingen te bereiken, zoals de toepassing van versterkte grensoverschrijdende vrije luchtcorridors, het aanmoedigen van vluchtuitvoeringen op basis van continu stijgen en dalen, en de deelname aan Europese initiatieven ter bevordering van de vluchtefficiëntie. (19) Gezien de bevindingen van het PBO betwijfelt de Commissie echter of de maatregelen die Spanje in het ontwerpprestatieplan heeft voorgesteld om de milieudoelstellingen te halen, volstaan om die doelstellingen daadwerkelijk te bereiken. Er zij met name op gewezen dat Spanje zich er in het ontwerpprestatieplan niet uitdrukkelijk toe heeft verbonden de in het ERNIP uiteengezette operationele maatregelen ten uitvoer te leggen. (20) Daarom is de Commissie van mening dat Spanje, in verband met de vaststelling van zijn definitief prestatieplan overeenkomstig artikel 16, punt a), van Uitvoeringsverordening (EU) 2019/317, de in het ontwerpprestatieplan gepresenteerde maatregelen voor de verwezenlijking van zijn milieudoelstellingen voor RP4 moet versterken, onder meer door zich te verbinden tot alle in het ERNIP uiteengezette operationele maatregelen. Beoordeling van de capaciteitsdoelstellingen (21) Wat het prestatiekerngebied capaciteit betreft, is de verenigbaarheid van de in het ontwerpprestatieplan opgenomen doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De voorgestelde en-routecapaciteitsdoelstellingen van Spanje zijn vergeleken met de relevante referentiewaarden in het overeenkomstig artikel 9 van Uitvoeringsverordening (EU) 2019/123 opgestelde operationeel netwerkplan, die beschikbaar waren op het ogenblik van de vaststelling van de Uniewijde prestatiedoelstellingen voor RP4, namelijk 2 juli 2024. (22) De door Spanje voor RP4 voorgestelde en-routecapaciteitsdoelstellingen, uitgedrukt in minuten ATFM-vertraging per vlucht, en de overeenkomstige referentiewaarden in het operationeel netwerkplan: Spanje 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,38 0,29 0,24 0,21 0,21 Referentiewaarden 0,38 0,29 0,24 0,21 0,21 (23) De Commissie merkt op dat de door Spanje voorgestelde en-routecapaciteitsdoelstellingen gelijk zijn aan de overeenkomstige nationale referentiewaarden voor elk kalenderjaar van RP4. (24) De Commissie merkt op dat Spanje in het ontwerpprestatieplan maatregelen heeft voorgesteld om zijn en-routecapaciteitsdoelstellingen te bereiken, zoals de indienstname van extra luchtverkeersleiders (ATCO’s), verbeteringen van het dienstregelingssysteem voor ATCO’s, de herevaluatie en aanpassing van sectorcapaciteiten, en de modernisering van het huidige systeem voor luchtverkeersbeheer. (25) Op basis van de bevindingen in overwegingen 22, 23 en 24 moeten de in het ontwerpprestatieplan van Spanje opgenomen doelstellingen op het prestatiekerngebied capaciteit als verenigbaar worden beschouwd met de Uniewijde prestatiedoelstellingen voor RP4. (26) Gezien de bevindingen van het PBO en rekening houdend met de verslechterde werkelijke capaciteitsprestaties voor het jaar 2024, is de Commissie van oordeel dat Spanje de in het ontwerpprestatieplan uiteengezette maatregelen ter verbetering van de capaciteit sneller moet uitvoeren of die maatregelen moet versterken, teneinde de verwezenlijking van zijn capaciteitsprestatiedoelstellingen voor RP4 te ondersteunen. Spanje moet die wijzigingen opnemen in zijn definitief prestatieplan dat overeenkomstig artikel 16, punt a), van Uitvoeringsverordening (EU) 2019/317 moet worden vastgesteld. Beoordeling van de capaciteitsdoelstellingen voor terminalluchtvaartnavigatiediensten (27) Overeenkomstig punt 2.1, b), van bijlage IV bij Uitvoeringsverordening (EU) 2019/317 heeft de Commissie haar beoordeling van het ontwerpprestatieplan aangevuld met een evaluatie van de capaciteitsprestatiedoelstellingen voor terminalluchtvaartnavigatiediensten die zijn vastgesteld voor de in artikel 1, leden 3 en 4, van die uitvoeringsverordening bedoelde luchthavens. De Commissie heeft vastgesteld dat deze doelstellingen geen aanleiding geven tot bezorgdheid. Beoordeling van de kostenefficiëntiedoelstellingen (28) Wat het prestatiekerngebied kostenefficiëntie betreft, is de samenhang van de in het ontwerpprestatieplan opgenomen prestatiedoelstellingen inzake de bepaalde eenheidskosten (DUC) voor en-routeluchtvaartnavigatiediensten, beoordeeld op basis van de criteria die zijn vastgesteld in punt 1.4, a), b) en c), van bijlage IV bij Uitvoeringsverordening (EU) 2019/317. Die criteria bestaan uit de tendens van de DUC in de loop van RP4, de langetermijntendens van de DUC in de derde referentieperiode (RP3) en RP4 (2020-2029), en de basiswaarde voor de DUC op het niveau van de heffingszone in vergelijking met de gemiddelde waarde van de heffingszones met een vergelijkbaar operationeel en economisch klimaat voor de verleners van luchtvaartnavigatiediensten. (29) De door Spanje voorgestelde en-routekostenefficiëntiedoelstellingen voor de heffingszones Spaans vasteland en Canarische Eilanden voor RP4 en de daarmee verband houdende basiswaarden: En-routeheffingszone van Spanje Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden voor de heffingszone Spaans vasteland op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) 57,69  EUR 53,71  EUR 55,10  EUR 55,09  EUR 54,48  EUR 53,25  EUR 51,55  EUR Doelstellingen en basiswaarden voor de heffingszone Canarische Eilanden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) 57,93  EUR 52,54  EUR 52,63  EUR 53,56  EUR 53,77  EUR 53,28  EUR 51,92  EUR (30) Wat betreft het beoordelingscriterium dat is uiteengezet in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat de tendens van de DUC in Spanje op het niveau van de heffingszones Spaans vasteland en Canarische Eilanden, respectievelijk - 0,8 % en - 0,2 % in RP4, slechter is dan de Uniewijde tendens van - 1,2 % in diezelfde periode. (31) Wat betreft het beoordelingscriterium dat is uiteengezet in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat de langetermijntendens van de DUC in Spanje voor de heffingszones Spaans vasteland en Canarische Eilanden, die voor beide heffingszones - 1,2 % bedroeg in RP3 en RP4, beter is dan de Uniewijde langetermijntendens van - 1,0 % in diezelfde periode. (32) Wat betreft het beoordelingscriterium dat is uiteengezet in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat de basiswaarde voor de DUC in Spanje, namelijk 53,55 EUR, uitgedrukt in reële termen in prijzen van 2022 (“EUR2022”), 17,3 % lager is dan de gemiddelde basiswaarde van 64,78 EUR in EUR2022 van de in artikel 7 van Uitvoeringsbesluit (EU) 2024/1688 vastgestelde vergelijkingsgroep. (33) Het is duidelijk dat de langetermijntendens van de DUC in Spanje beter is dan de overeenkomstige Uniewijde langetermijntendens en dat Spanje blijk geeft van goede kostenefficiëntieprestaties met betrekking tot de basiswaarde voor 2024, die lager is dan het gemiddelde van de overeenkomstige vergelijkingsgroep. Bovendien leiden de kostenefficiëntiedoelstellingen van Spanje tot een verlaging van de DUC in RP4 voor beide heffingszones. De Commissie is dan ook van oordeel dat de kostenefficiëntiedoelstellingen van Spanje verenigbaar zijn met de Uniewijde prestatiedoelstellingen inzake kostenefficiëntie, ondanks de in overweging 30 bedoelde kleine afwijkingen van de Uniewijde DUC-tendens voor RP4. (34) Op basis van de bevindingen in overwegingen 29 tot en met 33 moeten de in het ontwerpprestatieplan opgenomen doelstellingen op het prestatiekerngebied kostenefficiëntie als verenigbaar worden beschouwd met de Uniewijde prestatiedoelstellingen voor RP4. Evaluatie van de kostenefficiëntiedoelstellingen voor terminalluchtvaartnavigatiediensten (35) Overeenkomstig punt 2.1, c), van bijlage IV bij Uitvoeringsverordening (EU) 2019/317 heeft de Commissie haar beoordeling van het ontwerpprestatieplan aangevuld met een evaluatie van de kostenefficiëntiedoelstellingen voor terminalluchtvaartnavigatiediensten die zijn vastgesteld voor de in artikel 1, leden 3 en 4, van die uitvoeringsverordening bedoelde luchthavens. De Commissie heeft vastgesteld dat deze doelstellingen geen aanleiding geven tot bezorgdheid. CONCLUSIES (36) In het licht van het voorgaande moeten de prestatiedoelstellingen in het ontwerpprestatieplan van Spanje als verenigbaar met de Uniewijde prestatiedoelstellingen voor RP4 worden beschouwd, HEEFT HET VOLGENDE BESLUIT VASTGESTELD: Artikel 1 De prestatiedoelstellingen die zijn opgenomen in het ontwerpprestatieplan dat Spanje heeft ingediend voor de vierde referentieperiode (RP4), en die zijn uiteengezet in de bijlage bij dit besluit, zijn verenigbaar met de in Uitvoeringsbesluit (EU) 2024/1688 uiteengezette Uniewijde prestatiedoelstellingen voor RP4. Artikel 2 Dit besluit is gericht tot het Koninkrijk Spanje. Gedaan te Brussel, 19 mei 2025. Voor de Commissie Apostolos TZITZIKOSTAS Lid van de Commissie ( 1 ) PB L 96 van 31.3.2004, blz. 1 , ELI: http://data.europa.eu/eli/reg/2004/549/oj . ( 2 ) PB L, 2024/2803, 11.11.2024, ELI: http://data.europa.eu/eli/reg/2024/2803/oj . ( 3 ) PB L 56 van 25.2.2019, blz. 1 , ELI: http://data.europa.eu/eli/reg_impl/2019/317/oj . ( 4 ) Uitvoeringsbesluit (EU) 2024/1688 van de Commissie van 12 juni 2024 tot vaststelling van Uniewijde prestatiedoelstellingen voor het netwerk voor luchtverkeersbeheer voor de vierde referentieperiode van 1 januari 2025 tot en met 31 december 2029 ( PB L, 2024/1688, 17.6.2024, ELI: http://data.europa.eu/eli/dec_impl/2024/1688/oj ). ( 5 ) Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelijk Europees luchtruim (de luchtvaartnavigatiedienstenverordening) ( PB L 96 van 31.3.2004, blz. 10 , ELI: http://data.europa.eu/eli/reg/2004/550/oj ). ( 6 ) Uitvoeringsverordening (EU) 2019/123 van de Commissie van 24 januari 2019 tot vaststelling van nadere regels voor de uitvoering van de netwerkfuncties voor luchtverkeersbeheer en tot intrekking van Verordening (EU) nr. 677/2011 van de Commissie ( PB L 28 van 31.1.2019, blz. 1 , ELI: http://data.europa.eu/eli/reg_impl/2019/123/oj ). BIJLAGE Prestatiedoelstellingen in het ontwerpprestatieplan van Spanje die verenigbaar zijn bevonden met de EU-wijde prestatiedoelstellingen voor de vierde referentieperiode PRESTATIEKERNGEBIED VEILIGHEID Spanje Doelstellingen inzake de doeltreffendheid van het veiligheidsbeheer , uitgedrukt als een niveau van tenuitvoerlegging, variërend van niveau A tot en met D van het Agentschap van de Europese Unie voor de veiligheid van de luchtvaart (EASA) Verlener van luchtvaartnavigatiediensten Veiligheidsbeheersdoelstelling 2025 2026 2027 2028 2029 ENAIRE Veiligheidsbeleid en -doelstellingen C C C C C Beheer van veiligheidsrisico’s C C C C D Veiligheidsborging C C C C C Bevordering van de veiligheid C C C C C Veiligheidscultuur C C C C C Skyway Veiligheidsbeleid en -doelstellingen C D D D D Beheer van veiligheidsrisico’s C C D D D Veiligheidsborging C C C C C Bevordering van de veiligheid D D D D D Veiligheidscultuur C C C C C EA Veiligheidsbeleid en -doelstellingen C C C C C Beheer van veiligheidsrisico’s C C C C D Veiligheidsborging C C C C C Bevordering van de veiligheid C C C C C Veiligheidscultuur D C C C C PRESTATIEKERNGEBIED MILIEU Spanje 2025 2026 2027 2028 2029 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 2,86  % 2,82  % 2,79  % 2,75  % 2,74  % PRESTATIEKERNGEBIED CAPACITEIT Spanje 2025 2026 2027 2028 2029 Doelstellingen op het prestatiekerngebied capaciteit , uitgedrukt in minuten en-route-ATFM-vertraging per vlucht 0,38 0,29 0,24 0,21 0,21 PRESTATIEKERNGEBIED KOSTENEFFICIËNTIE En-routeheffingszone van Spanje Basiswaarde 2019 Basiswaarde 2024 2025 2026 2027 2028 2029 Doelstellingen en basiswaarden voor de heffingszone Spaans vasteland op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) EUR 57,69 EUR 53,71 EUR 55,10 EUR 55,09 EUR 54,48 EUR 53,25 EUR 51,55 Doelstellingen en basiswaarden voor de heffingszone Canarische Eilanden op het prestatiekerngebied kostenefficiëntie , uitgedrukt als bepaalde eenheidskosten (in reële termen, in prijzen van 2022) EUR 57,93 EUR 52,54 EUR 52,63 EUR 53,56 EUR 53,77 EUR 53,28 EUR 51,92 ELI: http://data.europa.eu/eli/dec/2025/1063/oj ISSN 1977-0758 (electronic edition)",
  "source": "EUR LEX"
}