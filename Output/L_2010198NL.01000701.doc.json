{
  "url": "http://www.w3.org/1999/xhtml\">",
  "content": "L_2010198NL.01000701.xml 30.7.2010 NL Publicatieblad van de Europese Unie L 198/7 VERORDENING (EU) Nr. 681/2010 VAN DE COMMISSIE van 29 juli 2010 tot 132e wijziging van Verordening (EG) nr. 881/2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa‘ida-netwerk en de Taliban DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa‘ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, onder a), en artikel 7 bis, lid 1 ( 2 ) , Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 19 juli 2010 besloten vier natuurlijke personen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 dient derhalve dienovereenkomstig te worden bijgewerkt. (4) Ter wille van de effectiviteit van de maatregelen waarin zij voorziet, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2010. Voor de Commissie Voor de voorzitter Karel KOVANDA Waarnemend directeur-generaal Buitenlandse betrekkingen ( 1 ) PB L 139 van 29.5.2002, blz. 9 . ( 2 ) Artikel 7 bis is ingevoegd bij Verordening (EU) nr. 1286/2009 van de Raad ( PB L 346 van 23.12.2009, blz. 42 ). BIJLAGE Bijlage I bij Verordening (EG) nr. 881/2002 wordt als volgt gewijzigd: De volgende vermeldingen worden toegevoegd aan de lijst „Natuurlijke personen”: (1) „Amir Abdullah (ook bekend als Amir Abdullah Sahib). Adres: Karachi, Pakistan. Geboortedatum: rond 1972. Geboorteplaats: provincie Paktika, Afghanistan. Nationaliteit: Afghaans. Datum van aanwijzing bedoeld in artikel 2 bis, lid 4, onder b): 20.7.2010.” (2) „Anwar Nasser Abdulla Al-Aulaqi (ook bekend als a) Anwar al-Aulaqi, b) Anwar al-Awlaki, c) Anwar al-Awlaqi, d) Anwar Nasser Aulaqi, e) Anwar Nasser Abdullah Aulaqi, f) Anwar Nasser Abdulla Aulaqi). Geboortedatum: a) 21.4.1971, b) 22.4.1971. Geboorteplaats: Las Cruces, New Mexico, Verenigde Staten van Amerika. Nationaliteit: a) Amerikaans, b) Jemenitisch. Overige informatie: houdt zich verborgen in Jemen sinds december 2007. Datum van aanwijzing bedoeld in artikel 2 bis, lid 4, onder b): 20.7.2010.” (3) „Nasiruddin Haqqani (ook bekend als a) Naseer Haqqani, b) Dr. Naseer Haqqani, c) Nassir Haqqani, d) Nashir Haqqani, e) Naseruddin, f) Dr. Alim Ghair). Adres: Pakistan. Geboortedatum: rond 1970-1973. Geboorteplaats: Afghanistan. Nationaliteit: Afghaans. Overige informatie: verbonden met het Haqqani-netwerk dat opereert vanuit Noord-Waziristan in de federaal bestuurde stamgebieden van Pakistan. Datum van aanwijzing bedoeld in artikel 2 bis, lid 4, onder b): 20.7.2010.” (4) „Gul Agha Ishakzai (ook bekend als a) Mullah Gul Agha, b) Mullah Gul Agha Akhund, c) Hidayatullah, d) Haji Hidayatullah, e) Hayadatullah). Adres: Pakistan. Geboortedatum: rond 1972. Geboorteplaats: Band-e-Timor, Kandahar, Afghanistan. Overige informatie: maakt deel uit van een recent opgerichte Taliban-raad die de inzameling van de zakat (Islamitische belasting) in de provincie Baluchistan, Pakistan coördineert. Datum van aanwijzing bedoeld in artikel 2 bis, lid 4, onder b): 20.7.2010.”",
  "source": "EUR LEX"
}