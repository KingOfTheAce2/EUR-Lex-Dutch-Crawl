{
  "url": "http://www.w3.org/1999/xhtml\"><!--",
  "content": "L_2022019NL.01006501.xml 28.1.2022 NL Publicatieblad van de Europese Unie L 19/65 UITVOERINGSVERORDENING (EU) 2022/117 VAN DE COMMISSIE van 27 januari 2022 tot 328e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida ( 1 ) , en met name artikel 7, lid 1, punt a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Op 24 januari 2022 heeft het Sanctiecomité van de Veiligheidsraad van de Verenigde Naties besloten één vermelding te schrappen van de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 januari 2022. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding geschrapt van de lijst “Natuurlijke personen”: “Khalil Ben Ahmed Ben Mohamed Jarraya (oorspronkelijk schrift: ) (goed bekend als: a) Khalil Yarraya; b) Ben Narvan Abdel Aziz (geboortedatum: 15.8.1970; geboorteplaats: Sereka, voormalig Joegoslavië); c) Abdel Aziz Ben Narvan (geboortedatum: 15.8.1970; geboorteplaats: Sereka, voormalig Joegoslavië); minder goed bekend als: a) Amro; b) Omar; c) Amrou; d) Amr). Geboortedatum: 8.2.1969. Geboorteplaats: Sfax, Tunesië. Nationaliteit: Tunesisch. Paspoortnummer: K989895 (Tunesisch paspoort afgegeven op 26.7.1995 in Genua, Italië, vervallen op 25.7.2000). Adres: Nuoro, Italië. Overige informatie: uitgeleverd aan Tunesië op 24.2.2015. Datum van aanwijzing bedoeld in artikel 7 quinquies, lid 2, onder i): 25.6.2003.”.",
  "source": "EUR LEX"
}