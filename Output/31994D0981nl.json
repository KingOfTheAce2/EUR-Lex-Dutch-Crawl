{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0981:NL:HTML\">",
  "content": "EUR-Lex - 31994D0981 - NL Avis juridique important | 31994D0981 94/981/EG: Besluit van de Raad van 22 december 1994 betreffende de sluiting van het Tweede Aanvullend Protocol bij de Europa-Overeenkomst tussen de Europese Gemeenschappen en hun Lid-Staten, enerzijds, en de Republiek Bulgarije, anderzijds, en bij de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en de Republiek Bulgarije, anderzijds Publicatieblad Nr. L 378 van 31/12/1994 blz. 0001 - 0004 Bijzondere uitgave in het Fins: Hoofdstuk 11 Deel 37 blz. 0290 Bijzondere uitgave in het Zweeds: Hoofdstuk 11 Deel 37 blz. 0290 BESLUIT VAN  DE RAAD van 22 december 1994 betreffende de sluiting van het Tweede Aanvullend Protocol bij de  Europa-Overeenkomst tussen de Europese Gemeenschappen en hun Lid-Staten, enerzijds, en de Republiek  Bulgarije, anderzijds, en bij de Interimovereenkomst betreffende de handel en aanverwante zaken  tussen de Europese Economische Gemeenschap en de Europese Gemeenschap voor Kolen en Staal,  enerzijds, en de Republiek Bulgarije, anderzijds (94/981/EG) DE RAAD VAN DE  EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113,  juncto artikel 228, lid 2, eerste zin, Gezien de conclusies van de Europese Raad die op 9 en 10 december 1994 te Essen heeft  plaatsgevonden, Gezien het voorstel van de Commissie, Overwegende dat de Commissie namens de Gemeenschappen over een Tweede Aanvullend Protocol bij de  Interimovereenkomst betreffende de handel en aanverwante zaken (1) en bij de Europa-Overeenkomst  met de Republiek Bulgarije heeft onderhandeld; Overwegende dat het noodzakelijk is dit Tweede Aanvullend Protocol goed te keuren, BESLUIT: Artikel 1 Het Aanvullend Protocol bij de Europa-Overeenkomst tussen de Europese  Gemeenschappen en hun Lid-Staten, enerzijds, en de Republiek Bulgarije, anderzijds, en bij de  Interimovereenkomst betreffende de handel en aanverwante zaken tussen de Europese Economische  Gemeenschap en de Europese Gemeenschap voor Kolen en Staal, enerzijds, en de Republiek Bulgarije,  anderzijds, wordt hierbij namens de Europese Gemeenschap goedgekeurd. De tekst van het Tweede Aanvullend Protocol is aan dit besluit gehecht. Artikel 2 De bepalingen ter uitvoering van artikel 3 van het Tweede Aanvullend Protocol  betreffende de landbouwprodukten en bijlage II bij het Verdrag, die in het kader van de  gemeenschappelijke marktordening aan een stelsel van heffingen of douanerechten zijn onderworpen,  en betreffende de produkten van de GN-codes 0711 90 40, 2003 10 20 en 2003 10 30, worden  vastgesteld volgens de procedure bedoeld in artikel 26 van Verordening (EEG) nr. 804/68 van de Raad  van 27 juni 1968 houdende een gemeenschappelijke ordening der markten in de sector melk en  zuivelprodukten (2), of in de overeenkomstige bepalingen van andere verordeningen houdende  vaststelling van een gemeenschappelijke ordening van de markten voor landbouwprodukten. Wanneer de  toepassing van de Overeenkomst een nauwe samenwerking met Bulgarije vereist, kan de Commissie alle  maatregelen nemen die voor deze samenwerking noodzakelijk zijn. Artikel 3 De Voorzitter van de Raad is gemachtigd de persoon aan te wijzen die bevoegd is het  Tweede Aanvullend Protocol namens de Europese Gemeenschap te ondertekenen. De Voorzitter van de Raad verricht namens de Europese Gemeenschap de kennisgeving bedoeld in  artikel 8 van het Tweede Aanvullend Protocol. Gedaan te Brussel, 22 december 1994. Voor de Raad De Voorzitter H. SEEHOFER (1) PB nr. L 323 van 23. 12. 1993, blz.  2. (2) PB nr. L 148 van 28. 6. 1968, blz. 13. Verordening laatstelijk gewijzigd bij Verordening (EG)  nr. 1880/94 (PB nr. L 197 van 30. 7. 1994, blz. 21).",
  "source": "EUR LEX"
}