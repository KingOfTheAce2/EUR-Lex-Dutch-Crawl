{
  "url": "http://www.w3.org/1999/xhtml\">",
  "content": "L_2011330NL.01000501.xml 14.12.2011 NL Publicatieblad van de Europese Unie L 330/5 UITVOERINGSVERORDENING (EU) Nr. 1297/2011 VAN DE COMMISSIE van 9 december 2011 houdende inschrijving van een benaming in het register van beschermde oorsprongsbenamingen en beschermde geografische aanduidingen [Seggiano (BOB)] DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 7, lid 5, derde en vierde alinea, Overwegende hetgeen volgt: (1) De aanvraag van Italië tot registratie van de benaming „Seggiano” is op grond van artikel 6, lid 2, en overeenkomstig artikel 17, lid 2, van Verordening (EG) nr. 510/2006 bekendgemaakt in het Publicatieblad van de Europese Unie ( 2 ) . (2) Het Verenigd Koninkrijk heeft overeenkomstig artikel 7, lid 1, van Verordening (EG) nr. 510/2006 bezwaar tegen de registratie aangetekend. Dit bezwaar werd ontvankelijk geacht op grond van artikel 7, lid 3, van die verordening. (3) In het bezwaar heeft het Verenigd Koninkrijk aangegeven dat de registratie van de desbetreffende naam strijdig is met artikel 3, lid 4, van Verordening (EG) nr. 510/2006 en schade toebrengt aan de op het grondgebied van het Verenigd Koninkrijk geregistreerde handelsmerken. (4) Bij schrijven van 18 november 2010 heeft de Commissie de betrokken lidstaten verzocht om in overeenstemming met hun interne procedures met elkaar tot een akkoord te komen. (5) Aangezien Italië en het Verenigd Koninkrijk binnen de vastgestelde termijn een akkoord hebben bereikt, met minimale wijzigingen van het productdossier en geen wijziging van het enig document dat overeenkomstig artikel 6, lid 2, van Verordening (EG) nr. 510/2006 is bekendgemaakt, moet de naam „Seggiano” worden opgenomen in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage vermelde benaming wordt ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 december 2011. Voor de Commissie, namens de voorzitter, Dacian CIOLOȘ Lid van de Commissie ( 1 ) PB L 93 van 31.3.2006, blz. 12 . ( 2 ) PB C 77 van 26.3.2010, blz. 6 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.5. Oliën en vetten (boter, margarine, spijsolie, enz.) ITALIË Seggiano (BOB)",
  "source": "EUR LEX"
}