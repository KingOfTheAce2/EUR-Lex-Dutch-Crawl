{
  "url": "http://www.w3.org/1999/xhtml\"><!--",
  "content": "L_202400421NL.000101.fmx.xml Publicatieblad van de Europese Unie NL Serie L 2024/421 30.1.2024 BESLUIT (GBVB) 2024/421 VAN DE RAAD van 29 januari 2024 tot wijziging van Besluit 2011/72/GBVB betreffende restrictieve maatregelen tegen bepaalde personen en entiteiten vanwege de situatie in Tunesië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 januari 2011 heeft de Raad Besluit 2011/72/GBVB ( 1 ) vastgesteld, over restrictieve maatregelen tegen bepaalde personen en entiteiten vanwege de situatie in Tunesië. (2) Op basis van een evaluatie van Besluit 2011/72/GBVB moeten de restrictieve maatregelen verlengd worden tot en met 31 januari 2025 en moeten de vermeldingen voor drie personen in de bijlage bij dat besluit geschrapt worden. (3) Besluit 2011/72/GBVB moet bijgevolg dienovereenkomstig gewijzigd worden, HEEFT HET VOLGENDE BESLUIT VASTGESTELD: Artikel 1 Besluit 2011/72/GBVB wordt als volgt gewijzigd: 1) Artikel 5 wordt vervangen door: “Artikel 5 1.   Dit besluit is van toepassing tot en met 31 januari 2025. 2.   Dit besluit wordt voortdurend geëvalueerd. Het kan zo nodig worden verlengd of gewijzigd indien de Raad van oordeel is dat de doelstellingen ervan niet zijn verwezenlijkt.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 29 januari 2024. Voor de Raad De voorzitter H. LAHBIB ( 1 ) Besluit 2011/72/GBVB van de Raad van 31 januari 2011 betreffende restrictieve maatregelen tegen bepaalde personen en entiteiten vanwege de situatie in Tunesië ( PB L 28 van 2.2.2011, blz. 62 ). BIJLAGE In delen A en B van de bijlage bij Besluit 2011/72/GBVB worden de vermeldingen voor de volgende personen geschrapt: 14. Samira Bent Mohamed Ben Rhouma TRABELSI; 26. Dorsaf Bent Zine El Abidine Ben Haj Hamda BEN ALI; 27. Sirine (Cyrine) Bent Zine El Abidine Ben Haj Hamda BEN ALI. ELI: http://data.europa.eu/eli/dec/2024/421/oj ISSN 1977-0758 (electronic edition)",
  "source": "EUR LEX"
}