{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0092:NL:HTML\">",
  "content": "EUR-Lex - 31979D0092 - NL Avis juridique important | 31979D0092 79/92/EEG: Beschikking van de Commissie van 29 december 1978 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken (Slechts de tekst in de Duitse taal is authentiek) Publicatieblad Nr. L 022 van 31/01/1979 blz. 0014 - 0016 ++++ BESCHIKKING VAN DE COMMISSIE van 29 december 1978 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken ( Slechts de tekst in de Duitse taal is authentiek ) ( 79/92/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende een gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG van de Raad van 19 december 1977 ( 2 ) , en met name op artikel 15 , lid 2 , lid 3 en lid 7 , Gezien het door de Bondsrepubliek Duitsland gedane verzoek , Overwegende dat overeenkomstig artikel 15 , lid 1 , van voornoemde richtlijn zaaizaad en pootgoed van rassen van landbouwgewassen die in de loop van 1976 in ten minste één Lid-Staat officieel zijn toegelaten en overigens aan de in dezelfde richtlijn vastgestelde voorwaarden voldoen met ingang van 31 december 1978 in de Gemeenschap aan geen enkele handelsbeperking ten aanzien van het ras meer zijn onderworpen ; Overwegende evenwel dat in artikel 15 , lid 2 , van voornoemde richtlijn is bepaald dat de Lid-Staat die daarom verzoekt kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Bondsrepubliek Duitsland voor een aantal rassen van verschillende gewassen om een dergelijke machtiging heeft verzocht ; Overwegende dat het daarbij gaat om rassen van winterhaver ; dat de betrokken maïsrassen ( met uitzondering van het ras Gavroche ) een FAO-rijpheidsklasseindex van 350 of meer hebben ; dat algemeen bekend is dat winterhaver en de maïsrassen met een FAO-rijpheidsklasse-index van 350 of meer momenteel nog niet geschikt zijn om in de Bondsrepubliek Duitsland te worden verbouwd ( artikel 15 , lid 3 , sub c ) , tweede geval , van voornoemde richtlijn ) ; Overwegende dat de overige in deze beschikking genoemde rassen in de Bondsrepubliek Duitsland aan officiële onderzoeken te velde zijn onderworpen ; dat deze onderzoeken in de Bondsrepubliek Duitsland tot de conclusie hebben geleid dat zij in dit land niet onderscheidbaar of voldoende homogeen zijn ; Overwegende dat voor de rassen Visti ( Italiaans raaigras ) en Gavroche ( maïs ) aan de hand van de dossiers inzake de onderzoeksresultaten kan worden geconstateerd dat zij in de Bondsrepubliek Duitsland volgens de nationale voorschriften met betrekking tot de toelating van de rassen in de Bondsrepubliek Duitsland , die op grond van de vigerende communautaire bepalingen van toepassing zijn , niet onderscheidbaar zijn van andere in dit land toegelaten rassen ( artikel 15 , lid 3 , sub a ) , eerste geval , van voornoemde richtlijn ) ; Overwegende dat voor het ras Arminda ( zachte tarwe ) aan de hand van de dossiers inzake de onderzoeksresultaten kan worden geconstateerd dat genoemd ras in de Bondsrepubliek Duitsland volgens de nationale voorschriften met betrekking tot de toelating van de rassen in de Bondsrepubliek Duitsland , die op grond van de vigerende communautaire bepalingen van toepassing zijn , niet voldoende homogeen is wat een aantal eigenschappen betreft ( artikel 15 , lid 3 , sub a ) , derde geval , van voornoemde richtlijn ) ; Overwegende dat derhalve in alle opzichten moet worden voldaan aan het verzoek van de Bondsrepubliek Duitsland betreffende al deze rassen ; Overwegende dat dit verzoek overigens momenteel door de Commissie grondig wordt onderzocht ; dat het onmogelijk is het onderzoek voor de rassen Carmen wit struisgras ) , Tamara ( rood zwenlegras ) , Angela , Pablo , Pippin ( Engels raaigras ) , Orna  ( veldbeemdgras ) en Sverre ( Luzerne ) , voor het verstrijken van de in artikel 15 , lid 1 , van voornoemde richtlijn vastgestelde termijn te beëindigen ; Overwegende dat het daarom wenselijk is voor de Bondsrepubliek Duitsland de genoemde termijn zodanig te verlengen dat het verzoek voor deze rassen volledig kan worden onderzocht ( artikel 15 , lid 7 , van voornoemde richtlijn ) ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 De Bondsrepubliek Duitsland wordt gemachtigd om op haar gehele grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1979 vermelde rassen : I . Voedergewassen Lolium multiflorum Lam . Visti II . Granen 1 . Avena sativa L . Amandine Pennal 2 . Triticum aestivum L . Arminda 3 . Zea mays L . Adda 90 Arno 39 Cappa Cargill 449 Cargill 875 Cargill 888 Cargill 930 Carina Charlie Chris Condor Crisantemo Dekalb XL 22 Dekalb XL 41 Dekalb XL 68 Dekalb XL 72 A Dekalb XL 76 Dekalb XL 77 Dekalb XL 80 Dekalb XL 365 Delfo Denver Eclair \" Pag 51 \" Embro X 2 Energamid 124 Energamid 128 Euroso 6 T 24 Euroso 6 T 47 Euroso 405 Euroso 630 Euroso 650 Fiora Funk's G 4309 Funk's G 5723 Funk's G 7360 Funk's G First Funk's G Most Funk's G Red Funk's G Rich Gavroche Horca H 724088 Harro Iota Iseo 72 Lambda Major Mas Maya 403 TV Marzio Meta Nada Novi Omega Orazio Prisco Record Remo 74 Rho Ronnie RX 42 Score Serio 13 Sileno Srem Stratos Superstar PX 47 E Superstar PX 50 X Superstar PX 77 Superstar PX 611 Tao Taro Theta Tito Vega Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening ervan niet meer zijn vervuld . Artikel 3 De Bondsrepubliek Duitsland deelt de Commissie mede met ingang van welke datum en op welke wijze zij van de in artikel 1 verleende machtiging gebruik maakt . De Commissie stelt de andere Lid-Staten daarvan in kennis . Artikel 4 Voor de onderstaande rassen wordt de in artikel 15 , lid 1 , van Richtlijn 70/457/EEG bedoelde en op 31 december 1978 aflopende termijn voor de Duitse Bondsrepubliek verlengd tot en met 28 februari 1979 voor de volgende rassen : Voedergewassen 1 . Agrostis stolonifera L . Carmen 2 . Festuca rubra L . Tamara 3 . Lolium perenne L . Angela Pablo Pippin 4 . Poa pratensis L . Orna 5 . Medicago sativa L . Sverre Artikel 5 Deze beschikking is gericht tot de Bondsrepubliek Duitsland . Gedaan te Brussel , 29 december 1978 . Voor de Commissie Finn GUNDELACH Vice-Voorzitter ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 .",
  "source": "EUR LEX"
}