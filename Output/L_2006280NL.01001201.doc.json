{
  "url": "http://www.w3.org/1999/xhtml\">",
  "content": "L_2006280NL.01001201.xml 12.10.2006 NL Publicatieblad van de Europese Unie L 280/12 VERORDENING (EG) N r. 1508/2006 VAN DE COMMISSIE van 11 oktober 2006 tot 71e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden personen, groepen en entiteiten opgesomd wier tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 4 oktober 2006 besloten tot wijziging van de lijst van personen, groepen en entiteiten wier tegoeden en economische middelen moeten worden bevroren. Bijlage I moet dus dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 oktober 2006. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . Verordening laatstelijk gewijzigd bij Verordening (EG) nr. 1286/2006 van de Commissie ( PB L 235 van 30.8.2006, blz. 14 ). BIJLAGE Bijlage I bij Verordening (EG) nr. 881/2002 wordt als volgt gewijzigd: 1) De vermelding „Aris Munandar . Geboortedatum: tussen 1962 en 1968. Geboorteplaats: Sambi, Boyolali, Java, Indonesië” op de lijst „Natuurlijke personen” wordt vervangen door: „Aris Munandar . Geboortedatum: (a) 1.1.1971, (b) tussen 1962 en 1968. Geboorteplaats: Sambi, Boyolali, Java, Indonesië”. 2) De vermelding „Ibrahim Ali Abu Bakr Tantoush (ook bekend als (a) Abd al-Muhsin, (b) Ibrahim Ali Muhammad Abu Bakr, (c) Abdul Rahman, (d) Abu Anas, (e) Al-Libi). Adres: district Ganzour Sayad Mehala Al Far. Geboortedatum: 1966. Geboorteplaats: al Aziziyya. Nationaliteit: Libisch. Paspoort nr.: 203037 (Libisch paspoort afgegeven in Tripoli). Overige informatie: (a) heeft banden met het Afghan Support Committee (ASC) en de Revival of Islamic Heritage Society (RIHS), (b) burgerlijke staat: gescheiden (Algerijnse ex-echtgenote Manuba Bukifa)” op de lijst „Natuurlijke personen” wordt vervangen door: „Ibrahim Ali Abu Bakr Tantoush (ook bekend als (a) Abd al-Muhsin, (b) Ibrahim Ali Muhammad Abu Bakr, (c) Abdul Rahman, (d) Abu Anas, (e) Ibrahim Abubaker Tantouche, (f) Ibrahim Abubaker Tantoush, (g) Abd al-Muhsi, (h) Abd al-Rahman, (i) Al-Libi). Adres: district Ganzour Sayad Mehala Al Far. Geboortedatum: 1966. Geboorteplaats: al Aziziyya. Nationaliteit: Libisch. Paspoort nr.: 203037 (Libisch paspoort afgegeven in Tripoli). Overige informatie: (a) heeft banden met het Afghan Support Committee (ASC) en de Revival of Islamic Heritage Society (RIHS), (b) burgerlijke staat: gescheiden (Algerijnse ex-echtgenote Manuba Bukifa)”.",
  "source": "EUR LEX"
}