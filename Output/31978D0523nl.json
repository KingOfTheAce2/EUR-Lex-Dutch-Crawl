{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0523:NL:HTML\">",
  "content": "EUR-Lex - 31978D0523 - NL Avis juridique important | 31978D0523 78/523/EEG: Beschikking van de Commissie van 30 mei 1978 betreffende de maatregelen van de Italiaanse Republiek ter beperking van het gehalte aan nitraten in sommige diervoeders (Slechts de tekst in de Italiaanse taal is authentiek) Publicatieblad Nr. L 159 van 17/06/1978 blz. 0045 - 0045 ++++ BESCHIKKING VAN DE COMMISSIE van 30 mei 1978 betreffende de maatregelen van de Italiaanse Republiek ter beperking van het gehalte aan nitraten in sommige diervoeders ( Slechts de tekst in de Italiaanse taal is authentiek ) ( 78/523/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op de Richtlijn 74/63/EEG van de Raad van 17 december 1973 tot vaststelling van maximumgehalten aan ongewenste stoffen en produkten in diervoeders ( 1 ) , laatstelijk gewijzigd bij de Tweede Richtlijn 76/934/EEG van de Commissie ( 2 ) , en met name op artikel 5 , lid 2 , Overwegende dat de Italiaanse Republiek op 7 september 1976 het gehalte aan nitraten in sommige diervoeders heeft beperkt ; Overwegende dat op grond van de huidige wetenschappelijke en technische kennis en na raadpleging van het Wetenschappelijk Comité voor de diervoeding blijkt dat voor de in diervoeder aanwezige nitraten geen maximumgehalte behoeft te worden vastgesteld ; Overwegende dat de bijlage van de bovengenoemde richtlijn derhalve niet hoeft te worden gewijzigd met betrekking tot de nitraten ; Overwegende dat de Italiaanse Republiek dienovereenkomstig de nodige maatregelen moet nemen om de bepalingen in te trekken waarbij het gehalte aan nitraten in sommige diervoeders wordt beperkt ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor veevoeders , HEEFT DE VOLGENDE BESCHIKKING GEGEVEN : Artikel 1 Er is geen aanleiding om maximumgehalten voor de in diervoeders aanwezige nitraten vast te stellen . Artikel 2 De Italiaanse Republiek neemt de nodige maatregelen om deze beschikking binnen één maand na de bekendmaking ervan na te komen . Artikel 3 Deze beschikking is gericht tot de Italiaanse Republiek . Gedaan te Brussel , 30 mei 1978 . Voor de Commissie De Vice-Voorzitter Finn GUNDELACH ( 1 ) PB nr . L 38 van 11 . 2 . 1974 , blz . 31 . ( 2 ) PB nr . L 364 van 31 . 12 . 1976 , blz . 20 .",
  "source": "EUR LEX"
}