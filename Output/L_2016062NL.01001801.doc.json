{
  "url": "http://www.w3.org/1999/xhtml\">",
  "content": "L_2016062NL.01001801.xml 9.3.2016 NL Publicatieblad van de Europese Unie L 62/18 UITVOERINGSBESLUIT (EU) 2016/335 VAN DE COMMISSIE van 7 maart 2016 waarbij aan Spanje, Frankrijk, Italië en Cyprus wordt toegestaan af te wijken van Verordening (EU) nr. 691/2011 van het Europees Parlement en de Raad inzake Europese milieueconomische rekeningen (Kennisgeving geschied onder nummer C(2016) 1341) (Slechts de teksten in de Franse, de Griekse, de Italiaanse en de Spaanse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 691/2011 van het Europees Parlement en de Raad van 6 juli 2011 inzake Europese milieueconomische rekeningen ( 1 ) , en met name artikel 8, lid 1, Overwegende hetgeen volgt: (1) Ingevolge artikel 8, lid 1, van Verordening (EU) nr. 691/2011 kan de Commissie uitvoeringshandelingen vaststellen om de lidstaten een afwijking toe te staan tijdens de in de bijlagen bij die verordening bedoelde overgangsperioden voor zover de nationale statistische systemen grote aanpassingen vereisen. (2) Het Koninkrijk Spanje, de Franse Republiek, de Italiaanse Republiek en de Republiek Cyprus hebben verzoeken om afwijkingen ingediend aangezien het noodzakelijk is hun nationale statistische systemen ingrijpend aan te passen teneinde aan Verordening (EU) nr. 691/2011 te voldoen. Deze afwijkingen moeten worden toegestaan aan de lidstaten die een verzoek hebben ingediend. (3) De in dit besluit vervatte maatregelen zijn in overeenstemming met het advies van het Comité voor het Europees statistisch systeem, HEEFT HET VOLGENDE BESLUIT VASTGESTELD: Artikel 1 Aan het Koninkrijk Spanje, de Franse Republiek, de Italiaanse Republiek en de Republiek Cyprus worden de in de bijlage bij dit besluit opgenomen afwijkingen van Verordening (EU) nr. 691/2011 toegestaan. Artikel 2 Dit besluit is gericht tot het Koninkrijk Spanje, de Franse Republiek, de Italiaanse Republiek en de Republiek Cyprus. Gedaan te Brussel, 7 maart 2016. Voor de Commissie Marianne THYSSEN Lid van de Commissie ( 1 ) PB L 192 van 22.7.2011, blz. 1 . BIJLAGE AFWIJKINGEN Lidstaat Afwijking Afwijking loopt af op Koninkrijk Spanje Bijlage V — Rekeningen voor de milieugoederen- en -dienstensector 31 december 2018 De Franse Republiek Bijlage VI — Fysieke-energiestroomrekeningen. Fysiekegebruikstabel voor energiestromen (tabel B): totaal gebruik en uitsplitsing van de producten per gebruiker „P.14 Motorbrandstof (met uitzondering van biobrandstof)”, „P.17 Transportdiesel (met uitzondering van biobrandstof)” en „P.24 Vloeibare biobrandstoffen” 30 september 2019 Bijlage VI — Fysieke-energiestroomrekeningen. Fysiekegebruikstabel van emissierelevant gebruik van energiestromen (tabel C): totaal gebruik en uitsplitsing van de producten per gebruiker „P.14 Motorbrandstof (met uitzondering van biobrandstof)”, „P.17 Transportdiesel (met uitzondering van biobrandstof)” en „P.24 Vloeibare biobrandstoffen” 30 september 2019 Bijlage VI — Fysieke-energiestroomrekeningen. Brugtabel (tabel E): producten „P.14 Motorbrandstof (met uitzondering van biobrandstof)”, „P.17 Transportdiesel (met uitzondering van biobrandstof)” en „P.24 Vloeibare biobrandstoffen” 30 september 2019 De Italiaanse Republiek Bijlage V — Rekeningen voor de milieugoederen- en -dienstensector 31 december 2018 Republiek Cyprus Bijlage IV — Uitgavenrekeningen voor milieubescherming 31 december 2019 Bijlage V — Rekeningen voor de milieugoederen- en -dienstensector 31 december 2019 Bijlage VI — Fysieke-energiestroomrekeningen 30 september 2019",
  "source": "EUR LEX"
}