{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2592:NL:HTML\">",
  "content": "EUR-Lex - 31997R2592 - NL Avis juridique important | 31997R2592 Verordening (EG) Nr. 2592/97 van de Raad van 18 december 1997 houdende rectificatie met ingang van 1 juli 1995 van de aanpassingscoëfficiënten welke in Ierland van toepassing zijn op de bezoldigingen en de pensioenen van de ambtenaren en andere personeelsleden van de Europese Gemeenschappen Publicatieblad Nr. L 351 van 23/12/1997 blz. 0005 - 0005 VERORDENING (EG) Nr. 2592/97 VAN DE RAAD van 18 december 1997 houdende rectificatie met ingang van 1 juli 1995 van de aanpassingscoëfficiënten welke in Ierland van toepassing zijn op de bezoldigingen en de pensioenen van de ambtenaren en andere personeelsleden van de Europese Gemeenschappen DE RAAD VAN DE EUROPESE UNIE, Gelet op het Verdrag tot instelling van één Raad en één Commissie welke de Europese Gemeenschappen gemeen hebben, Gelet op het Protocol betreffende de voorrechten en immuniteiten van de Europese Gemeenschappen, inzonderheid op artikel 13, Gelet op het Statuut van de ambtenaren van de Europese Gemeenschappen en de Regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 (1), laatstelijk gewijzigd bij Verordening (EGKS, EG, Euratom) nr. 2192/97 (2), inzonderheid van de artikelen 63, 64, 65, 65 bis en 82 van het Statuut en bijlage XI van dat Statuut, alsmede op artikel 20, eerste alinea, en artikel 64 van de Regeling, Gezien het voorstel van de Commissie, Overwegende dat Eurostat de computerprocedure voor de berekening van de aanpassingscoëfficiënten heeft gecontroleerd; dat bij deze controles verschillen zijn gebleken ten aanzien van de aanpassingscoëfficiënten welke in Ierland van toepassing zijn met ingang van 1 juli 1995 en 1 juli 1996; Overwegende dat de in Ierland van toepassing zijnde aanpassingscoëfficiënten welke zijn goedgekeurd bij de Verordeningen (EG, Euratom, EGKS) nr. 2963/95 (3) en (Euratom, EGKS, EG) nr. 2485/96 (4) bijgevolg met ingang van 1 juli 1995 en 1 juli 1996 moeten worden gerectificeerd, HEEFT DE VOLGENDE VERORDENING VASTGESTELD: Artikel 1 1. Met ingang van 1 juli 1995 bedraagt de aanpassingscoëfficiënten welke van toepassing is op de bezoldiging van de ambtenaren en andere personeelsleden die werkzaam zijn in het hierna genoemde land: - Ierland 89,6. 2. Met ingang van 1 juli 1996 bedraagt de aanpassingscoëfficiënt welke van toepassing is op de bezoldiging van de ambtenaren en andere personeelsleden die werkzaam zijn in het hierna genoemde land: - Ierland 93,6. 3. De aanpassingscoëfficiënten voor de pensioenen van ambtenaren en andere personeelsleden in Ierland worden overeenkomstig artikel 82, lid 1, van het Statuut vastgesteld met ingang van 1 juli 1995 en 1 juli 1996. De artikelen 3 tot en met 10 van Verordening (EGKS, EEG, Euratom) nr. 2175/88 (5) blijven van toepassing. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 1997. Voor de Raad De Voorzitter F. BODEN (1) PB L 56 van 4. 3. 1968, blz. 1. (2) PB L 301 van 5. 11. 1997, blz. 5. (3) PB L 310 van 22. 12. 1995, blz. 1. (4) PB L 338 van 28. 12. 1996, blz. 1. (5) PB L 191 van 22. 7. 1988, blz. 1.",
  "source": "EUR LEX"
}