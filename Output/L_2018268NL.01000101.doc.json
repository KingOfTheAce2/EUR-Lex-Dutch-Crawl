{
  "url": "http://www.w3.org/1999/xhtml\">",
  "content": "L_2018268NL.01000101.xml 26.10.2018 NL Publicatieblad van de Europese Unie L 268/1 BESLUIT (EU) 2018/1603 VAN DE RAAD van 18 september 2018 betreffende de sluiting namens de Unie van de samenwerkingsovereenkomst tussen de Europese Unie en het Agentschap voor luchtvaartveiligheid in Afrika en Madagaskar (ASECNA) inzake de ontwikkeling van satellietnavigatie en de verlening van bijbehorende diensten ten behoeve van de burgerluchtvaart in het bevoegdheidsgebied van het ASECNA DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 172, in samenhang met artikel 218, lid 6, tweede alinea, onder a), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2016/2234 van de Raad ( 2 ) is de samenwerkingsovereenkomst tussen de Europese Unie en het Agentschap voor luchtvaartveiligheid in Afrika en Madagaskar (ASECNA) inzake de ontwikkeling van satellietnavigatie en de verlening van bijbehorende diensten ten behoeve van de burgerluchtvaart in het bevoegdheidsgebied van het ASECNA (hierna de „overeenkomst” genoemd) op 5 december 2016 ondertekend, onder voorbehoud van de sluiting ervan op een latere datum. (2) De strategie van de Unie, waarmee op basis van de Europese programma's voor satellietnavigatie enerzijds wordt beoogd de ontwikkeling van het gebruik van deze technologie te vergroten en bijbehorende diensten in het bevoegdheidsgebied van het ASECNA te verlenen, met name door de oprichting van een autonome dienst op het gebied van satellietaugmentatie (SBAS) ten behoeve van het ASECNA, en anderzijds, meer in het algemeen, de bevordering van het gebruik van satellietnavigatie op het Afrikaanse continent wordt beoogd, wordt actief voortgezet in het kader van de overeenkomst. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De samenwerkingsovereenkomst tussen de Europese Unie en het Agentschap voor luchtvaartveiligheid in Afrika en Madagaskar (ASECNA) inzake de ontwikkeling van satellietnavigatie en de verlening van bijbehorende diensten ten behoeve van de burgerluchtvaart in het bevoegdheidsgebied van het ASECNA wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wijst de persoon (personen) aan die bevoegd is (zijn) om namens de Unie de akte van goedkeuring neer te leggen ( 3 ) . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 18 september 2018. Voor de Raad De voorzitter G. BLÜMEL ( 1 ) Goedkeuring van 3 juli 2018 (nog niet bekendgemaakt in het Publicatieblad). ( 2 ) Besluit (EU) 2016/2234 van de Raad van 21 november 2016 betreffende de ondertekening namens de Europese Unie van de samenwerkingsovereenkomst tussen de Europese Unie en het Agentschap voor luchtvaartveiligheid in Afrika en Madagaskar (ASECNA) inzake de ontwikkeling van satellietnavigatie en de verlening van bijbehorende diensten ten behoeve van de burgerluchtvaart in het bevoegdheidsgebied van het ASECNA ( PB L 337 van 13.12.2016, blz. 1 ). ( 3 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}