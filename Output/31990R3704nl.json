{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R3704:NL:HTML\">",
  "content": "EUR-Lex - 31990R3704 - NL Avis juridique important | 31990R3704 Verordening (EEG) nr. 3704/90 van de Raad van 18 december 1990 tot verlenging van de op het handelsverkeer met Malta van toepassing zijnde regeling tot na de vervaldatum van de eerste etappe van de Associatieovereenkomst Publicatieblad Nr. L 358 van 21/12/1990 blz. 0003 - 0003 VERORDENING (EEG) Nr. 3704/90 VAN DE RAAD van 18 december 1990 tot verlenging van de op het handelsverkeer met Malta van toepassing zijnde regeling tot na de vervaldatum van de eerste etappe van de Associatieovereenkomst DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat de bepalingen inzake de eerste etappe van de Overeenkomst waarbij een associatie tot stand wordt gebracht tussen de Europese Economische Gemeenschap en Malta (1), met inbegrip van het Protocol tot vaststelling van enkele bepalingen met betrekking tot de Overeenkomst waarbij een associatie tot stand wordt gebracht tussen de Europese Economische Gemeenschap en Malta (2), verlengd bij het Aanvullend Protocol bij de Associatieovereenkomst (3) en het Complementair Protocol bij de Associatieovereenkomst (4), op 31 december 1990 aflopen; Overwegende dat een Protocol tot verlenging van de eerste etappe van de Associatieovereenkomst in voorbereiding is; Overwegende dat de regeling die de Gemeenschap in het kader van de associatie met Malta op het handelsverkeer met dit land toepast, in afwachting van de inwerkingtreding van voornoemd Protocol, dient te worden verlengd, ten einde bepaalde traditionele handelsstromen niet plotseling te onderbreken, HEEFT DE VOLGENDE VERORDENING VASTGESTELD: Artikel 1 De handelsregeling, ingesteld bij de Overeenkomst waarbij een associatie tot stand wordt gebracht tussen de Europese Economische Gemeenschap en de Republiek Malta, met inbegrip van het Aanvullend Protocol bij de Associatieovereenkomst en het Complementair Protocol bij de Associatieovereenkomst, blijft in de Gemeenschap na 31 december 1990 van toepassing. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 januari 1991. Deze verordening blijft van toepassing tot de inwerkingtreding van het Protocol tot verlenging van de eerste etappe van de Associatieovereenkomst. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 december 1990. Voor de Raad De Voorzitter G. DE MICHELIS (1) PB nr. L 61 van 14.3.1971, blz. 1. (2) PB nr. L 111 van 28.4.1976, blz. 1. (3) PB nr. L 304 van 29.11.1977, blz. 1. (4) PB nr. L 81 van 23.3.1989, blz. 1.",
  "source": "EUR LEX"
}