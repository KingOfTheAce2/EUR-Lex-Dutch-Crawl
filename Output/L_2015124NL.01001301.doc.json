{
  "url": "http://www.w3.org/1999/xhtml\">",
  "content": "L_2015124NL.01001301.xml 20.5.2015 NL Publicatieblad van de Europese Unie L 124/13 UITVOERINGSBESLUIT (GBVB) 2015/784 VAN DE RAAD van 19 mei 2015 houdende uitvoering van Besluit 2013/255/GBVB van de Raad betreffende beperkende maatregelen tegen Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( 1 ) , en met name artikel 30, lid 1, Overwegende hetgeen volgt: (1) Op 31 mei 2013 heeft de Raad Besluit 2013/255/GBVB vastgesteld. (2) De informatie over vier personen en twee entiteiten op de lijst in bijlage I bij Besluit 2013/255/GBVB moet worden geactualiseerd en voor één entiteit moet een specifieke vermelding worden opgenomen. (3) Bijlage I bij Besluit 2013/255/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2013/255/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 19 mei 2015. Voor de Raad De voorzitter E. RINKĒVIČS ( 1 ) PB L 147 van 1.6.2013, blz. 14 BIJLAGE De vermeldingen met betrekking tot de onderstaande personen en entiteiten, zoals opgenomen in bijlage I bij Besluit 2013/255/GBVB, worden vervangen door de volgende vermeldingen: A. Personen Naam Identificatiegegevens Motivering Datum van opneming op de lijst 182. Amr Armanazi (ook bekend als Amr Muhammad Najib Al-Armanazi, Amr Najib Armanazi, Amrou Al-Armanazy) Geboortedatum: 7 februari 1944 Directeur-generaal van het Syrian Scientific Studies and Research Center (SSRC), verantwoordelijk voor het verlenen van steun aan het Syrische leger voor de aanschaf van apparatuur die wordt gebruikt voor het toezicht op en de repressie van demonstranten. Tevens verantwoordelijk voor de ontwikkeling en productie van niet-conventionele wapens, met inbegrip van chemische wapens, en de raketten om die wapens af te vuren. Verantwoordelijk voor de gewelddadige onderdrukking van de burgerbevolking. Steunt het regime. 23.7.2014 201. Wael Abdulkarim (ook bekend als Wael Al Karim) Adres: Pangates International Corp Ltd, PO Box Sharjah Airport International Free Zone, Verenigde Arabische Emiraten Al Karim for Trade and Industry, PO Box 111, 5797 Damascus, Syrië Directeur van het op de lijst geplaatste Pangates International Corp Ltd, dat optreedt als tussenpersoon bij de levering van olie aan het Syrische regime. Als directeur van Pangates verleent Wael Abdulkarim steun aan en profiteert hij van het Syrische regime. Hij bekleedt ook een leidinggevende positie in de op de lijst geplaatste entiteit Al Karim Group, de moedermaatschappij van Pangates. Gezien zijn leidinggevende positie bij Pangates en de Al Karim Group heeft hij ook banden met deze op de lijst geplaatste entiteiten. 7.3.2015 202. Ahmad Barqawi (ook bekend als Ahmed Barqawi) Adres: Pangates International Corp Ltd, PO Box Sharjah Airport International Free Zone, United Arab Emirates. Al Karim for Trade and Industry, PO Box 111, 5797 Damascus, Syrië Directeur van Pangates International Corp Ltd, die optreedt als tussenpersoon bij de levering van olie aan het Syrische regime, en manager van de Al Karim Group. Zowel Pangates International als de Al Karim Group zijn door de Raad op de lijst geplaatst. Als directeur van Pangates en manager van haar moedermaatschappij Al Karim Group verleent Ahmad Barqawi steun aan en profiteert hij van het Syrische regime. Gezien zijn leidinggevende positie bij Pangates en de Al Karim Group, heeft hij ook banden met de op de lijst geplaatste entiteiten Pangates International en de Al Karim Group. 7.3.2015 205. Samir Hamsho (ook bekend als Samer; Sameer; Hmisho; Hamchu; Hamcho; Hamisho; Hmeisho; Hemasho, Hmicho) Geboortedatum: 1 maart 1972 Syrisch paspoort nr. N008803455 Braziliaans paspoort nr. YA056959 Adres: Hamsho Building 31 Baghdad Street, Damascus Syrië Adres: 16 Martello Road Poole BH13 7DH Verenigd Koninkrijk Adres: 290, Qura Al Assad Damascus Syrië Samir Hamsho is een bekende Syrische zakenman die de steun geniet van en steun verleent aan het regime. Hij is de eigenaar en voorzitter van Al Buroj en Syria Steel/Hmisho Steel, dochterondernemingen van Hamsho Trading, een dochteronderneming van Hamsho International, die door de Raad op de lijst is geplaatst. In maart 2014 is hij door de minister van Industrie benoemd tot lid van de kamer van koophandel van Homs. Hij steunt derhalve het Syrische regime en profiteert van zijn banden met het regime. Hij heeft tevens banden met de op de lijst geplaatste entiteiten Hamsho International, Syria Steel SA en Al Buroj Trading. 7.3.2015 B. Entiteiten Naam Identificatiegegevens Motivering Datum van opneming op de lijst 21. Centre d'études et de recherches syrien (CERS) (ook bekend als CERS, Centre d'Étude et de Recherche Scientifique; het Syrian Scientific Studies and Research Center (SSRC), Centre de Recherche de Kaboun) Barzeh Street, PO Box 4470, Damascus Verleent steun aan het Syrische leger voor de aanschaf van apparatuur die wordt gebruikt voor het toezicht op en de repressie van demonstranten. Het is de overheidsentiteit die verantwoordelijk is voor de ontwikkeling en de productie van niet-conventionele wapens, met inbegrip van chemische wapens, en de raketten om die wapens af te vuren. 1.12.2011 55. Tri Ocean Trading George Town Cayman Islands Gevestigd: 35b Corniche El Nile, Cairo, Egypte Dochteronderneming van Tri-Ocean Energy, dat door de Raad op de lijst is geplaatst. Met moedermaatschappij Tri-Ocean Energy profiteert het van en verleent het steun aan het Syrische regime door het organiseren van heimelijke zendingen naar het Syrische regime. Als dochteronderneming van Tri-Ocean Energy is Tri-Ocean Trading ook gerelateerd aan een op de lijst geplaatste entiteit. 23.7.2014 55a. Tri-Ocean Energy 35b Saray El Maadi Tower, Corniche El Nile, Cairo, Egypte, Postal Code 11431 PO Box 1313 Maadi Verleent steun aan het Syrische regime en profiteert ervan door in het geheim olie naar het Syrische regime door te sluizen. 23.7.2014",
  "source": "EUR LEX"
}