{
  "url": "http://www.w3.org/1999/xhtml\">",
  "content": "L_2006059NL.01000101.xml 1.3.2006 NL Publicatieblad van de Europese Unie L 59/1 VERORDENING (EG, EURATOM ) N r. 351/2006 VAN DE RAAD van 27 februari 2006 houdende vaststelling van de aanpassingscoëfficiënten die met ingang van 1 juli 2005 van toepassing zijn op de bezoldigingen van de ambtenaren, tijdelijke functionarissen en arbeidscontractanten van de Europese Gemeenschappen die in derde landen tewerkgesteld zijn en van een deel van de ambtenaren die in de tien nieuwe lidstaten tewerkgesteld blijven gedurende een periode van ten hoogste 15 maanden na de toetreding DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) , en met name op artikel 13, eerste alinea, van bijlage X, Gelet op het Toetredingsverdrag van 2003, en met name op artikel 33, lid 4, Gezien het voorstel van de Commissie, Overwegende hetgeen volgt: (1) Er moet rekening worden gehouden met de ontwikkeling van de kosten van levensonderhoud in de landen buiten de Gemeenschap en bijgevolg moeten de aanpassingscoëfficiënten worden vastgesteld die met ingang van 1 juli 2005 van toepassing zijn op de bezoldigingen die in de valuta van het land van tewerkstelling worden uitbetaald aan de ambtenaren, tijdelijke functionarissen en arbeidscontractanten van de Europese Gemeenschappen die in derde landen zijn tewerkgesteld en aan een deel van de ambtenaren die in de tien nieuwe lidstaten tewerkgesteld blijven gedurende een periode van ten hoogste 15 maanden na 1 mei 2004. (2) De aanpassingscoëfficiënten op basis waarvan betalingen ingevolge Verordening (EG, Euratom) nr. 257/2005 ( 2 ) zijn gedaan, kunnen aanleiding geven tot positieve of negatieve aanpassingen met terugwerkende kracht van de bezoldigingen. (3) Indien de nieuwe aanpassingscoëfficiënten aanleiding geven tot een verhoging van de bezoldigingen moet tot nabetaling worden overgegaan. (4) In geval van een daling van de bezoldigingen ingevolge de nieuwe aanpassingscoëfficiënten moet worden voorzien in de terugvordering van teveel ontvangen bedragen over de periode tussen 1 juli 2005 en de datum van inwerkingtreding van deze verordening. (5) Een eventuele terugvordering mag slechts betrekking hebben op een periode van ten hoogste zes maanden vóór de datum van inwerkingtreding van deze verordening, en moet na deze datum over een periode van ten hoogste twaalf maanden kunnen worden verspreid naar analogie van de regeling betreffende de aanpassingscoëfficiënten die binnen de Gemeenschap wordt toegepast op de bezoldigingen en pensioenen van ambtenaren en andere personeelsleden van de Europese Gemeenschappen, HEEFT DE VOLGENDE VERORDENING VASTGESTELD: Artikel 1 De aanpassingscoëfficiënten die met ingang van 1 juli 2005 van toepassing zijn op de in de valuta van het land van tewerkstelling uitbetaalde bezoldigingen van de in derde landen tewerkgestelde ambtenaren, tijdelijke functionarissen en arbeidscontractanten van de Europese Gemeenschappen, en van een deel van de ambtenaren die in de tien nieuwe lidstaten tewerkgesteld blijven gedurende een periode van ten hoogste 15 maanden na 1 mei 2004, worden in de bijlage vastgesteld. De voor de berekening van deze bezoldigingen toegepaste wisselkoersen worden opgesteld overeenkomstig de uitvoeringsvoorschriften van het Financieel Reglement en hebben betrekking op de in de eerste alinea bedoelde datum. Artikel 2 1.   De instellingen gaan over tot nabetalingen indien de bezoldigingen op grond van de in de bijlage aangegeven aanpassingscoëfficiënten worden verhoogd. 2.   Indien de bezoldigingen op grond van de in de bijlage aangegeven aanpassingscoëfficiënten worden verlaagd, gaan de instellingen over tot een negatieve aanpassing met terugwerkende kracht van de bezoldigingen over de periode tussen 1 juli 2005 en de datum van inwerkingtreding van deze verordening. Deze aanpassingen met terugwerkende kracht die een terugvordering van teveel ontvangen bedragen impliceren, hebben slechts betrekking op een periode van ten hoogste zes maanden vóór de datum van inwerkingtreding van deze verordening. De terugvordering wordt gespreid over een periode van ten hoogste twaalf maanden na dezelfde datum. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 februari 2006. Voor de Raad De voorzitster U. PLASSNIK ( 1 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 31/2005 ( PB L 8 van 12.1.2005, blz. 1 ). ( 2 ) PB L 46 van 17.2.2005, blz. 1 . BIJLAGE Land van tewerkstelling Aanpassingscoëfficiënten juli 2005 Afghanistan ( 1 ) 0 Albanië 86,2 Algerije 89,3 Angola 126,5 Argentinië 63,3 Armenië 104,9 Australië 105,3 Bangladesh 53,3 Barbados 127,4 Benin 92,8 Bolivia 52,2 Bosnië en Herzegovina 73,4 Botswana 62,8 Brazilië 76,8 Bulgarije 73,9 Burkina Faso 87,7 Burundi ( 1 ) 0 Cambodja 67,6 Canada 84,6 Centraal-Afrikaanse Republiek 117,6 Chili 79,4 China 78,5 Cisjordanië — Gazastrook 91,3 Colombia 71,3 Congo 129,8 Costa Rica 72,4 Cuba 93 Cyprus 101,3 Democratische Republiek Congo 138,6 Djibouti 101,1 Dominicaanse Republiek 84,8 Ecuador 70,5 Egypte 56,9 El Salvador 81,7 Eritrea 51 Estland 77,7 Ethiopië 81,1 Fiji 78,4 Filipijnen 51,4 Gabon 116,1 Gambia 51,1 Georgië 96,1 Ghana 79,4 Guatemala 84,9 Guinee 59,8 Guinee-Bissau 139,2 Guyana 60,6 Haïti 100,8 Honduras 75,9 Hongarije 78,1 Hongkong 87,6 India 51,6 Indonesië 78,7 Israël 91,5 Ivoorkust 111,2 Jamaica 91,5 Japan (Naka) 125,6 Japan (Tokyo) 132,9 Jemen 75,8 Jordanië 76 Kaapverdië 74,2 Kameroen 101,3 Kazachstan 112,8 Kenia 88,2 Kirgizië 84,6 Kroatië 101,8 Laos 74,7 Lesotho 74,3 Letland 71,2 Libanon 105,7 Liberia ( 1 ) 0 Litouwen 73,8 Madagaskar 71,9 Malawi 76,4 Maleisië 73,9 Mali 98,8 Malta 97,9 Marokko 86,1 Mauritanië 71,7 Mauritius 75 Mexico 77,9 Moldavië ( 1 ) 0 Mozambique 72,7 Namibië 79,5 Nepal 72,7 Nicaragua 67,5 Niger 91,8 Nigeria 86,1 Noorwegen 132,5 Nieuw-Caledonië 120,4 Nieuw-Zeeland 106,7 Oeganda 75,6 Oekraïne 101,1 Pakistan 52,9 Papoea-Nieuw-Guinea 77,3 Paraguay 66 Peru 86,5 Polen 78 Roemenië 56,4 Rusland 110 Rwanda 87,7 Salomonseilanden 85,4 Saoedi-Arabië 86,4 Senegal 78,2 Servië en Montenegro 61,7 Sierra Leone 72 Singapore 97,6 Slovenië 76,4 Slowakije 87,4 Soedan 43,4 Somalië ( 1 ) 0 Sri Lanka 60,8 Suriname 54,7 Swaziland 69,7 Syrië 67,5 Tadzjikistan 73 Taiwan 96,2 Tanzania 61,7 Thailand 61,8 Togo 95 Trinidad en Tobago 73,8 Tsjaad 130,6 Tsjechische Republiek 82,1 Tunesië 72,6 Turkije 93,2 Uruguay 74,8 Vanuatu 124,1 Venezuela 59,9 Verenigde Naties (New York) 106,8 Verenigde Staten (Washington) 103,7 Vietnam 52,7 Voormalige Joegoslavische Republiek Macedonië 69,9 Zambia 55,9 Zimbabwe 62,7 Zuid-Afrika 66,6 Zuid-Korea 108,2 Zwitserland 118,7 ( 1 ) Niet beschikbaar.",
  "source": "EUR LEX"
}