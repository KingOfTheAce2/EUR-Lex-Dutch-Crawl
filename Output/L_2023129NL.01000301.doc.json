{
  "url": "http://www.w3.org/1999/xhtml\">",
  "content": "L_2023129NL.01000301.xml 16.5.2023 NL Publicatieblad van de Europese Unie L 129/3 UITVOERINGSVERORDENING (EU) 2023/961 VAN DE COMMISSIE van 12 mei 2023 tot wijziging van Uitvoeringsverordening (EU) 2017/2470 wat betreft de gebruiksvoorwaarden voor het nieuwe voedingsmiddel “lacto -N- neotetraose” (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, Overwegende hetgeen volgt: (1) Bij Verordening (EU) 2015/2283 is vastgesteld dat alleen nieuwe voedingsmiddelen die zijn toegelaten en in de Unielijst van nieuwe voedingsmiddelen zijn opgenomen, in de Unie in de handel mogen worden gebracht. (2) Overeenkomstig artikel 8 van Verordening (EU) 2015/2283 is er bij Uitvoeringsverordening (EU) 2017/2470 van de Commissie ( 2 ) een Unielijst van nieuwe voedingsmiddelen vastgesteld. (3) Lacto -N- neotetraose uit synthetische en microbiële bron is als toegelaten nieuw voedingsmiddel opgenomen in de Unielijst in de bijlage bij Uitvoeringsverordening (EU) 2017/2470. (4) Bij Uitvoeringsbesluit (EU) 2016/375 van de Commissie ( 3 ) is overeenkomstig Verordening (EG) nr. 258/97 van het Europees Parlement en de Raad ( 4 ) een vergunning verleend voor het in de handel brengen van door chemische synthese geproduceerde lacto -N- neotetraose als nieuw voedselingrediënt. (5) Overeenkomstig artikel 5 van Verordening (EG) nr. 258/97 heeft de onderneming Glycom A/S op 1 september 2016 de Commissie in kennis gesteld van haar voornemen om lacto -N- neotetraose uit microbiële bron, geproduceerd met behulp van een genetisch gemodificeerde stam van Escherichia coli K12, in de handel te brengen als nieuw voedselingrediënt. Lacto -N- neotetraose van microbiële oorsprong, geproduceerd met behulp van een genetisch gemodificeerde stam van Escherichia coli K-12, is op basis van die kennisgeving opgenomen in de Unielijst van nieuwe voedingsmiddelen toen die Unielijst werd vastgesteld. (6) Bij Uitvoeringsverordening (EU) 2019/1314 van de Commissie ( 5 ) zijn de specificaties van het nieuwe voedingsmiddel lacto -N- neotetraose (microbiële bron), geproduceerd met behulp van een genetisch gemodificeerde stam van Escherichia coli K-12, gewijzigd. (7) Bij Uitvoeringsverordening (EU) 2021/912 van de Commissie zijn de specificaties van het nieuwe voedingsmiddel lacto -N- neotetraose (microbiële bron) gewijzigd ( 6 ) om het mogelijk te maken dat het nieuwe voedingsmiddel lacto -N- neotetraose dat wordt geproduceerd door de gecombineerde activiteit van de genetisch gemodificeerde stammen PS-LNnT-JBT en DS-LNnT-JBT, afgeleid van Escherichia coli stam BL21(DE3), in de handel wordt gebracht en in de eerder toegelaten gebruiksconcentraties wordt gebruikt. (8) Op 3 oktober 2022 heeft de onderneming Glycom A/S (“de aanvrager”) overeenkomstig artikel 10, lid 1, van Verordening (EU) 2015/2283 bij de Commissie een aanvraag ingediend voor een wijziging van de gebruiksvoorwaarden voor lacto -N- neotetraose. De aanvraag betrof het gebruik van lacto -N- neotetraose in volledige zuigelingenvoeding en opvolgzuigelingenvoeding, zoals omschreven in Verordening (EU) nr. 609/2013 van het Europees Parlement en de Raad ( 7 ) , in de momenteel toegelaten concentratie van maximaal 0,6 g/l, zonder verplicht gebruik in combinatie met 2’-fucosyllactose in een gebruiksverhouding van 1:2 (één deel lacto -N- neotetraose met twee delen 2’-fucosyllactose), en in dranken op basis van melk en soortgelijke producten die bestemd zijn voor peuters, zonder verplicht gebruik in combinatie met 2’-fucosyllactose in een gebruiksverhouding van 1:2 wanneer de twee nieuwe voedingsmiddelen afzonderlijk worden toegevoegd. (9) In de aanvraag voor de voorgestelde wijziging van de gebruiksvoorwaarden van lacto -N- neotetraose was de aanvrager van mening dat het verplichte gebruik van een combinatie van lacto -N- neotetraose met 2’-fucosyllactose in een verhouding van 1:2 wanneer zij samen worden gebruikt in volledige zuigelingenvoeding en opvolgzuigelingenvoeding zoals gedefinieerd in artikel 2 van Verordening (EU) nr. 609/2013, of in verschillende verhoudingen met 2’-fucosyllactose wanneer beide in combinatie worden gebruikt in dranken op basis van melk en soortgelijke producten die bestemd zijn voor peuters, onnodig de mogelijkheden voor exploitanten van levensmiddelenbedrijven beperkt om deze levensmiddelen met verschillende verhoudingen van die twee oligosachariden in de handel te brengen. (10) De Commissie is van mening dat de door de aanvrager voorgestelde actualisering van de Unielijst met betrekking tot de wijziging van de gebruiksvoorwaarden van lacto -N- neotetraose geen gevolgen kan hebben voor de menselijke gezondheid en dat een veiligheidsbeoordeling door de Europese Autoriteit voor voedselveiligheid (EFSA) overeenkomstig artikel 10, lid 3, van Verordening (EU) 2015/2283 niet nodig is. In dit verband heeft de EFSA in een recent advies ( 8 ) geconcludeerd dat het gebruik van alleen lacto -N- neotetraose of alleen 2’-fucosyllactose in voedingssupplementen zoals gedefinieerd in artikel 2 van Richtlijn 2002/46/EG van het Europees Parlement en de Raad ( 9 ) bij de momenteel toegestane maximumhoeveelheden van respectievelijk 0,6 mg/dag of maximaal 1,2 g/dag veilig is, en dat de daaruit voortvloeiende inname van elk van deze oligosachariden door deze toepassingen lager zou zijn dan de inname van lacto -N- neotetraose of 2’-fucosyllactose uit menselijke melk die van nature deze stoffen bevat. (11) De in de aanvraag verstrekte informatie en de bestaande adviezen van de EFSA bieden voldoende redenen om vast te stellen dat de wijzigingen in de gebruiksvoorwaarden van het nieuwe voedingsmiddel lacto -N- neotetraose moeten worden goedgekeurd. (12) De bijlage bij Uitvoeringsverordening (EU) 2017/2470 moet daarom dienovereenkomstig worden gewijzigd. (13) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2023. Voor de Commissie De voorzitter Ursula VON DER LEYEN ( 1 ) PB L 327 van 11.12.2015, blz. 1 . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 ). ( 3 ) Uitvoeringsbesluit (EU) 2016/375 van de Commissie van 11 maart 2016 tot verlening van een vergunning voor het in de handel brengen van lacto -N- neotetraose als nieuw voedselingrediënt krachtens Verordening (EG) nr. 258/97 van het Europees Parlement en de Raad ( PB L 70 van 16.3.2016, blz. 22 ). ( 4 ) Verordening (EG) nr. 258/97 van het Europees Parlement en de Raad betreffende nieuwe voedingsmiddelen en nieuwe voedselingrediënten ( PB L 43 van 14.2.1997, blz. 1 ). ( 5 ) Uitvoeringsverordening (EU) 2019/1314 van de Commissie van 2 augustus 2019 tot goedkeuring van de wijziging van de specificaties van het nieuwe voedingsmiddel l lacto -N- neotetraose dat is geproduceerd met behulp van Escherichia coli K-12 krachtens Verordening (EU) 2015/2283 van het Europees Parlement en de Raad, en tot wijziging van Uitvoeringsverordening (EU) 2017/2470 van de Commissie ( PB L 205 van 5.8.2019, blz. 4 ). ( 6 ) Uitvoeringsverordening (EU) 2021/912 van de Commissie van 4 juni 2021 tot goedkeuring van wijzigingen in de specificaties van het nieuwe voedingsmiddel lacto -N- neotetraose (microbiële bron) en tot wijziging van Uitvoeringsverordening (EU) 2017/2470 ( PB L 199 van 7.6.2021, blz. 10 ). ( 7 ) Verordening (EU) nr. 609/2013 van het Europees Parlement en de Raad van 12 juni 2013 inzake voor zuigelingen en peuters bedoelde levensmiddelen, voeding voor medisch gebruik en de dagelijkse voeding volledig vervangende producten voor gewichtsbeheersing, en tot intrekking van Richtlijn 92/52/EEG van de Raad, Richtlijnen 96/8/EG, 1999/21/EG, 2006/125/EG en 2006/141/EG van de Commissie, Richtlijn 2009/39/EG van het Europees Parlement en de Raad en de Verordeningen (EG) nr. 41/2009 en (EG) nr. 953/2009 van de Commissie ( PB L 181 van 29.6.2013, blz. 35 ). ( 8 ) EFSA Journal 2022;207(5):7257. ( 9 ) Richtlijn 2002/46/EG van het Europees Parlement en de Raad van 10 juni 2002 betreffende de onderlinge aanpassing van de wetgevingen der lidstaten inzake voedingssupplementen ( PB L 183 van 12.7.2002, blz. 51 ). BIJLAGE In tabel 1 (Toegelaten nieuwe voedingsmiddelen) van de bijlage bij Uitvoeringsverordening (EU) 2017/2470 wordt de vermelding voor lacto- N -neotetraose vervangen door: Toegelaten nieuw voedingsmiddel Voorwaarden waaronder het nieuwe voedingsmiddel mag worden gebruikt Aanvullende specifieke etiketteringsvoorschriften Andere voorschriften “ Lacto- N -neotetraose Gespecificeerde levensmiddelencategorie Maximumgehalten 1. Het nieuwe voedingsmiddel wordt op de etikettering van het voedingsmiddel dat het bevat, aangeduid met “lacto- N -neotetraose”. 2. Op de etikettering van voedingssupplementen die lacto- N -neotetraose bevatten, wordt vermeld dat de supplementen niet mogen worden gebruikt wanneer dezelfde dag andere levensmiddelen met toegevoegde lacto- N -neotetraose worden geconsumeerd. 3. Op de etikettering van voor peuters bestemde voedingssupplementen die lacto- N -neotetraose bevatten, wordt vermeld dat de supplementen niet mogen worden gebruikt wanneer dezelfde dag moedermelk of andere levensmiddelen met toegevoegde lacto- N -neotetraose worden geconsumeerd.” Producten op basis van niet-gearomatiseerde, gepasteuriseerde en gesteriliseerde (met inbegrip van UHT-sterilisatie) melk 0,6 g/l Producten op basis van niet-gearomatiseerde en gefermenteerde melk 0,6 g/l voor dranken 9,6 g/kg voor andere producten dan dranken Producten op basis van gearomatiseerde en gefermenteerde melk, met inbegrip van producten die een warmtebehandeling hebben ondergaan 0,6 g/l voor dranken 9,6 g/kg voor andere producten dan dranken Zuivelanalogen, inclusief koffiewitmakers 0,6 g/l voor dranken 6 g/kg voor andere producten dan dranken 200 g/kg voor witmakers Graanrepen 6 g/kg Tafelzoetstoffen 100 g/kg Volledige zuigelingenvoeding zoals gedefinieerd in Verordening (EU) nr. 609/2013 0,6 g/l in het gebruiksklare eindproduct, als zodanig verkocht of na oplossen volgens de instructies van de fabrikant Opvolgzuigelingenvoeding zoals gedefinieerd in Verordening (EU) nr. 609/2013 0,6 g/l in het gebruiksklare eindproduct, als zodanig verkocht of na oplossen volgens de instructies van de fabrikant Bewerkte levensmiddelen op basis van granen en babyvoeding voor zuigelingen en peuters als gedefinieerd in Verordening (EU) nr. 609/2013 6 g/kg voor andere producten dan dranken 0,6 g/l voor gebruiksklare vloeibare levensmiddelen, als zodanig verkocht of na oplossen volgens de instructies van de fabrikant Op melk gebaseerde dranken en soortgelijke producten bestemd voor peuters 0,6 g/l voor op melk gebaseerde dranken en soortgelijke producten in het gebruiksklare eindproduct, als zodanig verkocht of na oplossen volgens de instructies van de fabrikant Voeding voor medisch gebruik zoals gedefinieerd in Verordening (EU) nr. 609/2013 Overeenkomstig de bijzondere voedingsbehoeften van degenen voor wie de producten bestemd zijn De dagelijkse voeding volledig vervangende producten voor gewichtsbeheersing als omschreven in Verordening (EU) nr. 609/2013 2,4 g/l voor dranken 20 g/kg voor repen Brood en deegwaren met vermeldingen over de afwezigheid of verminderde aanwezigheid van gluten overeenkomstig de voorschriften van Uitvoeringsverordening (EU) nr. 828/2014 van de Commissie 30 g/kg Gearomatiseerde dranken 0,6 g/l Koffie, thee (met uitzondering van zwarte thee), vruchten- en kruidenthee, cichorei; extracten van thee, vruchten- en kruidenthee en cichorei; thee-, planten-, vruchten- en graanbereidingen voor infusies, alsmede mengsels en instantmengsels van deze producten 4,8 g/l — het maximumgehalte geldt voor het gebruiksklare product Voedingssupplementen in de zin van Richtlijn 2002/46/EG voor de algemene bevolking, met uitzondering van zuigelingen 1,5 g/dag voor de algemene bevolking 0,6 g/dag voor peuters",
  "source": "EUR LEX"
}