{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0720(07):NL:HTML\">",
  "content": "EUR-Lex - 31974Y0720(07) - NL Avis juridique important | 31974Y0720(07) Besluit nr. 91 van 12 juli 1973 inzake de interpretatie van artikel 46, lid 3 van Verordening (EEG) nr. 1408/71 van de Raad betreffende de vaststelling van de uitkeringen die ingevolge lid 1 van dit artikel verschuldigd zijn Publicatieblad Nr. C 086 van 20/07/1974 blz. 0008 - 0008 Bijzondere uitgave in het Spaans: Hoofdstuk 05 Deel 2 blz. 0033 Bijzondere uitgave in het Portugees: Hoofdstuk 05 Deel 2 blz. 0033 ++++ BESLUIT Nr . 91 van 12 juli 1973 inzake de interpretatie van artikel 46 , lid 3 van Verordening ( EEG ) nr . 1408/71 van de Raad betreffende de vaststelling van de uitkeringen die ingevolge lid 1 van dit artikel verschuldigd zijn DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op artikel 81 , sub a ) van Verordening ( EEG ) nr . 1408/71 op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van de Verordeningen ( EEG ) nrs . 1408/71 en 574/72 te behandelen , Gesteld voor de vraag of de correctie , bedoeld in artikel 46 , lid 3 , tweede alinea van Verordening  ( EEG ) nr . 1408/71 , uitsluitend moet worden toegepast op de overeenkomstig artikel 46 , lid 1 , eerste alinea vastgestelde uitkeringsbedragen die hoger zijn dan de uitkeringsbedragen die , overeenkomstig artikel 46 , lid 1 , tweede alinea , met toepassing van de in lid 2 , sub a ) en b ) van dit artikel vastgestelde regels zouden worden verkregen , of dat deze correctie eveneens moet worden toegepast op laatstbedoelde bedragen wanneer deze gelijk zijn aan of hoger zijn dan eerstbedoelde bedragen , Overwegende dat de toepassing van de in artikel 46 , lid 2 , sub a ) en b ) van Verordening  ( EEG ) nr . 1408/71 vastgestelde regels tot hetzelfde resultaat leidt als dat hetwelk zou zijn verkregen met toepassing van artikel 28 , lid 1 , sub b ) van Verordening nr . 3 ; dat deze laatste verordening niet de mogelijkheid kende het aldus verkregen bedrag te verminderen ; Overwegende dat Verordening nr . 3 door Verordening ( EEG ) nr . 1408/71 is vervangen teneinde de situatie van de werknemers zoals deze uit de toepassing van Verordening nr . 3 voortvloeide te verbeteren ; Overwegende dat de toepassing van artikel 46 , lid 3 op ingevolge artikel 46 , lid 1 , toegekende uitkeringen waarvan het bedrag pro rata temporis is vastgesteld , het tegenovergestelde gevolg zou hebben ; Handelend overeenkomstig artikel 80 , lid 3 van Verordening ( EEG ) nr . 1408/71 . BESLUIT : 1 . Artikel 46 , lid 3 , tweede alinea van Verordening  ( EEG ) nr . 1408/71 is alleen van toepassing op uitkeringen waarvan het overeenkomstig lid 1 , eerste alinea van dit artikel vastgestelde bedrag hoger is dan het bedrag dat zou worden verkregen indien de in het tweede lid , sub a ) en b ) van genoemd artikel vastgestelde regels bij het berekenen van deze uitkeringen zouden worden toegepast . 2 . Dit besluit wordt bekendgemaakt in het Publikatieblad van de Europese Gemeenschappen en treedt in werking op de datum van inwerkingtreding van laatstgenoemde verordening . Het is van toepassing voor de zes oorspronkelijke Lid-Staten met ingang van 1 oktober 1972 en overeenkomstig het Toetredingsverdrag met ingang van 1 april 1973 voor de drie nieuwe Lid-Staten . De Voorzitter van de Administratieve Commissie A . TRIER",
  "source": "EUR LEX"
}