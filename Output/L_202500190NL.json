{
  "url": "http://www.w3.org/1999/xhtml\">",
  "content": "L_202500190NL.000101.fmx.xml Publicatieblad van de Europese Unie NL L-serie 2025/190 28.1.2025 UITVOERINGSVERORDENING (EU) 2025/190 VAN DE RAAD van 27 januari 2025 tot uitvoering van Verordening (EU) 2016/44 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/44 van de Raad van 18 januari 2016 betreffende beperkende maatregelen in het licht van de situatie in Libië en tot intrekking van Verordening (EU) nr. 204/2011 ( 1 ) , en met name artikel 21, lid 5, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 januari 2016 Verordening (EU) 2016/44 vastgesteld. (2) Op 20 december 2024 heeft het Comité, opgericht op grond van Resolutie 1970 (2011) van de Veiligheidsraad van de Verenigde Naties betreffende Libië, één persoon geschrapt van de lijst van personen en entiteiten die aan beperkende maatregelen onderworpen zijn. (3) Bijlage II bij Verordening (EU) 2016/44 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) 2016/44 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 januari 2025. Voor de Raad De voorzitter K. KALLAS ( 1 ) PB L 12 van 19.1.2016, blz. 1 , ELI: http://data.europa.eu/eli/reg/2016/44/oj. BIJLAGE In bijlage II bij Verordening (EU) 2016/44 (“Lijst van natuurlijke personen, rechtspersonen, entiteiten of lichamen als bedoeld in artikel 6, lid 1”), deel A (“Personen”), wordt vermelding 20 betreffende Abdelhafiz ZLITNI geschrapt. ELI: http://data.europa.eu/eli/reg_impl/2025/190/oj ISSN 1977-0758 (electronic edition)",
  "source": "EUR LEX"
}