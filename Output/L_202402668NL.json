{
  "url": "http://www.w3.org/1999/xhtml\">",
  "content": "L_202402668NL.000101.fmx.xml Publicatieblad van de Europese Unie NL L-serie 2024/2668 9.10.2024 UITVOERINGSBESLUIT (GBVB) 2024/2668 VAN DE RAAD van 8 oktober 2024 tot uitvoering van Besluit 2010/788/GBVB betreffende beperkende maatregelen in het licht van de situatie in de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2010/788/GBVB van de Raad van 20 december 2010 betreffende beperkende maatregelen in het licht van de situatie in de Democratische Republiek Congo ( 1 ) , en met name artikel 6, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 20 december 2010 heeft de Raad Besluit 2010/788/GBVB vastgesteld. (2) Op 12 december 2016 heeft de Raad Besluit (GBVB) 2016/2231 ( 2 ) vastgesteld naar aanleiding van de belemmering van het verkiezingsproces en de daaraan gerelateerde mensenrechtenschendingen in de Democratische Republiek Congo (DRC). Bij Besluit (GBVB) 2016/2231 is Besluit 2010/788/GBVB gewijzigd en zijn er autonome beperkende maatregelen ingevoerd. (3) Na de arresten van het Gerecht in zaken T-88/23 en T-89/23 moeten twee vermeldingen worden geschrapt van de lijst van natuurlijke personen of rechtspersonen, entiteiten en lichamen in bijlage II bij Besluit 2010/788/GBVB. (4) Bijlage II bij Besluit 2010/788/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage II bij Besluit 2010/788/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 8 oktober 2024. Voor de Raad De voorzitter VARGA M. ( 1 ) PB L 336 van 21.12.2010, blz. 30 . ( 2 ) Besluit (GBVB) 2016/2231 van de Raad van 12 december 2016 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo ( PB L 336 I van 12.12.2016, blz. 7 ). BIJLAGE In bijlage II bij Besluit 2010/788/GBVB (“LIJST VAN NATUURLIJKE PERSONEN OF RECHTSPERSONEN, ENTITEITEN EN LICHAMEN BEDOELD IN ARTIKEL 3, LID 2”) worden de vermeldingen voor de volgende personen geschrapt van de lijst in afdeling A (“Personen”): “5. Evariste BOSHAB 6. Alex Kande MUPOMPA”. ELI: http://data.europa.eu/eli/dec_impl/2024/2668/oj ISSN 1977-0758 (electronic edition)",
  "source": "EUR LEX"
}