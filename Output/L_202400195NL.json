{
  "url": "http://www.w3.org/1999/xhtml\">",
  "content": "L_202400195NL.000101.fmx.xml Publicatieblad van de Europese Unie NL Serie L 2024/195 3.1.2024 BESLUIT (GBVB) 2024/195 VAN DE RAAD van 21 december 2023 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB ( 1 ) vastgesteld. (2) In zijn conclusies van 26 en 27 oktober 2023 herhaalde de Europese Raad dat hij de Russische aanvalsoorlog tegen Oekraïne, die een onmiskenbare schending van het Handvest van de Verenigde Naties vormt, met klem veroordeelt, en bevestigde hij de onverminderde steun van de Unie voor de onafhankelijkheid, soevereiniteit en territoriale integriteit van Oekraïne binnen zijn internationaal erkende grenzen, en voor het inherente recht van het land op zelfverdediging tegen de Russische agressie. Voorts stelde de Europese Raad dat Ruslands capaciteit om zijn aanvalsoorlog te voeren verder moet worden verzwakt, onder meer door het verder verscherpen van de sancties. (3) Gezien de ernst van de situatie is de Raad van oordeel dat één persoon en één entiteit die verantwoordelijk zijn voor acties die de territoriale integriteit, de soevereiniteit en de onafhankelijkheid van Oekraïne ondermijnen of bedreigen, moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (4) Besluit 2014/145/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/145/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 21 december 2023. Voor de Raad De voorzitter P. NAVARRO RÍOS ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE De volgende persoon en entiteit worden toegevoegd aan de lijst van personen, entiteiten en lichamen in de bijlage bij Besluit 2014/145/GBVB: Persoon Naam Identificatiegegevens Redenen Datum van plaatsing op de lijst “1646. Pavel Alekseevich MARINYCHEV (Павел Алексеевич МАРИНЫЧЕВ) Functie: CEO van Alrosa Geboortedatum: 25.10.1978 Geboorteplaats: Yakutsk, USSR (nu Russische Federatie) Nationaliteit: Russisch Fiscaal nummer: 143515801397 Geassocieerde entiteit: PJSC Alrosa Geslacht: mannelijk Pavel Marinychev is de CEO van Alrosa, een staatsbedrijf dat actief is in Rusland en gespecialiseerd is in de exploratie, winning, productie en verkoop van diamanten. Alrosa is het grootste diamantwinningsbedrijf ter wereld. De diamantindustrie is van strategisch belang voor de economie van de Russische Federatie, aangezien diamanten het belangrijkste niet-energetische uitvoerproduct van het land zijn. Alrosa is goed voor meer dan 90 % van de totale diamantproductie in Rusland. Zakenman Pavel Marinychev is als CEO van Alrosa actief in een economische sector die een aanzienlijke bron van inkomsten vormt voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. In die rol verleent hij ook financiële steun aan de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. Hij heeft banden met Alrosa. 3.1.2024” Entiteit Naam Identificatiegegevens Redenen Datum van plaatsing op de lijst “337 PJSC Alrosa (АЛРОСА) Adressen: Kantoor in Mirny: 678174, ul. Lenina, 6, Mirny, Republiek Sacha (Jakoetië), Russische Federatie Kantoor in Moskou: 24, Ozerkovskaya nab. 115184, Moskou, Russische Federatie Soort entiteit: openbare aandelenvennootschap Plaats van registratie: Russische Federatie Registratiedatum: 17.7.2002 OGRN-nr.: 1021400967092 TIN-nr.: 1433000147 Plaats van voornaamste bedrijfsactiviteit: Russische Federatie Geassocieerde personen: Pavel Alekseevich MARINYCHEV (CEO) Alrosa is een staatsbedrijf dat actief is in Rusland en gespecialiseerd is in de exploratie, winning, productie en verkoop van diamanten. Alrosa is het grootste diamantwinningsbedrijf ter wereld. De diamantindustrie is van strategisch belang voor de economie van de Russische Federatie, aangezien diamanten het belangrijkste niet-energetische uitvoerproduct van het land zijn. Alrosa is goed voor meer dan 90 % van de totale diamantproductie in Rusland. Er bestaat reeds lang een partnerschap tussen de Russische strijdkrachten en Alrosa, dat sinds 1997 een onderzeeër van de Russische marine sponsort. Alrosa is derhalve actief in een economische sector die een aanzienlijke bron van inkomsten vormt voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. Alrosa verleent ook financiële steun aan de regering van de Russische Federatie. 3.1.2024” ELI: http://data.europa.eu/eli/dec/2024/195/oj ISSN 1977-0758 (electronic edition)",
  "source": "EUR LEX"
}