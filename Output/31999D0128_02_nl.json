{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0128(02):NL:HTML\">",
  "content": "EUR-Lex - 31999D0128(02) - NL Avis juridique important | 31999D0128(02) Besluit van de Raad van Gouverneurs van 5 juni 1998 inzake de verhoging van het kapitaal van de Bank en de omschrijving van de rekeneenheid Publicatieblad Nr. L 021 van 28/01/1999 blz. 0026 - 0027 BESLUIT VAN DE RAAD VAN GOUVERNEURS van 5 juni 1998 inzake de verhoging van het kapitaal van de Bank en de omschrijving van de rekeneenheid Krachtens het besluit van de Raad van Gouverneurs van de Europese Investeringsbank (1) dat met eenparigheid van stemmen op 5 juni 1998 is genomen ingevolge artikel 4, lid 1, tweede alinea, artikel 4, lid 3, en artikel 5, lid 2, van de statuten van de Bank worden de statuten met ingang van 1 januari 1999 gewijzigd. 1. Artikel 4, lid 1, eerste alinea, van de statuten luidt als volgt: \"Het kapitaal van de Bank bedraagt een honderd miljard (100 000 000 000) euro, waarin door de lidstaten voor de volgende bedragen wordt deelgenomen: >RUIMTE VOOR DE TABEL> (2).2. Artikel 4, lid 1, tweede alinea, van de statuten luidt als volgt: \"De rekeneenheid wordt gedefinieerd als de euro die als enige munt in gebruik is bij de lidstaten die deelnemen aan de derde fase van de Economische en Monetaire Unie. Op voorstel van de Raad van Bewind kan de Raad van Gouverneurs met eenparigheid van stemmen de omschrijving van de rekeneenheid veranderen.\". 3. Artikel 5, lid 1, van de statuten, luidt als volgt: \"Het geplaatste kapitaal wordt door de lidstaten gestort ten belope van gemiddeld 6 % van de in artikel 4, lid 1, omschreven bedragen.\". Voor de Raad van Gouverneurs De Voorzitter Jouko SKINNARI De Secretaris F.A.W. CARPENTER (1) PB C 269 van 28. 8. 1998, blz. 9. (2) Van het totaalbedrag van 100 miljard EUR, is per 1 januari 1999 95 549 597 250 EUR geplaatst, overeenkomstig het door Duitsland geplaatste kapitaal van 13 315 952 250 EUR. Voor het saldo dient de formele Duitse nationale parlementaire procedure te worden afgewacht. Het zal met terugwerkende kracht tot 1 januari 1999 in werking gesteld worden zodra deze procedure volledig is afgerond, waarvan de datum te gelegener tijd zal worden gepubliceerd. Zolang het geplaatste kapitaal 95 549 597 250 EUR bedraagt, zal het gestorte kapitaal waarnaar in artikel 5, lid 1, van de statuten wordt verwezen, 6,27946132 % van genoemde som bedragen.",
  "source": "EUR LEX"
}