{
  "url": "http://www.w3.org/1999/xhtml\">",
  "content": "L_2006089NL.01000301.xml 28.3.2006 NL Publicatieblad van de Europese Unie L 89/3 VERORDENING (EG) N r. 491/2006 VAN DE COMMISSIE van 27 maart 2006 houdende wijziging van Verordening (EG) nr. 2375/2002 betreffende de opening en de wijze van beheer van een tariefcontingent voor de invoer van zachte tarwe van een andere dan van hoge kwaliteit uit derde landen en tot afwijking van Verordening (EEG) nr. 1766/92 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1784/2003 van de Raad van 29 september 2003 houdende een gemeenschappelijke ordening der markten in de sector granen ( 1 ) , en met name op artikel 12, lid 1, Overwegende hetgeen volgt: (1) Rekening houdend met de bij de toepassing van Verordening (EG) nr. 2375/2002 van de Commissie ( 2 ) opgedane ervaring moeten enkele bepalingen van die verordening worden verduidelijkt en vereenvoudigd. Om de follow-up van de invoer in het kader van dit tariefcontingent te verbeteren, moet aan elk deelcontingent een volgnummer worden toegekend. Ook moet eraan worden herinnerd dat de invoercertificaataanvragen moeten worden ingediend overeenkomstig Verordening (EG) nr. 1291/2000 van de Commissie ( 3 ) en dat de aanvrager derhalve een zekerheid moet stellen op de dag waarop de certificaataanvraag wordt ingediend. (2) Teneinde erop toe te zien dat de door eenzelfde marktdeelnemer aangevraagde hoeveelheden reële hoeveelheden zijn, moet nader worden bepaald dat een marktdeelnemer slechts één enkele invoercertificaataanvraag per volgnummer en per betrokken weekperiode mag indienen, en moet ook worden voorzien in een sanctie in geval van niet-naleving van deze verplichting. (3) Om het beheer van de regeling te moderniseren, moet worden voorzien in de elektronische overdracht van de door de Commissie vereiste gegevens. (4) Met het oog op een betere follow-up van de invoer in het kader van het deelcontingent voor andere derde landen van de Verenigde Staten en Canada, mag op de invoercertificaataanvraag en op het invoercertificaat slechts één enkel land van oorsprong worden vermeld. (5) De in deze verordening vervatte maatregelen zijn in overeenstemming met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2375/2002 wordt als volgt gewijzigd: 1) Artikel 3, lid 1, wordt vervangen door: „1.   Het totale invoertariefcontingent bestaat uit drie deelcontingenten: a) deelcontingent I (volgnummer 09.4123): 572 000 t voor de Verenigde Staten; b) deelcontingent II (volgnummer 09.4124): 38 000 t voor Canada; c) deelcontingent III (volgnummer 09.4125): 2 371 600 t voor de overige derde landen.”. 2) Het volgende artikel 4 bis wordt ingevoegd: „Artikel 4 bis Een marktdeelnemer mag slechts één enkele certificaataanvraag per volgnummer en per betrokken weekperiode zoals bedoeld in artikel 5, lid 1, indienen. Wanneer een marktdeelnemer meer dan één aanvraag indient, worden al zijn aanvragen afgewezen en worden de bij het indienen van de aanvragen gestelde zekerheden verbeurd ten gunste van de betrokken lidstaat.”. 3) Artikel 5 wordt als volgt gewijzigd: a) Lid 1 wordt vervangen door: „1.   De aanvragen voor invoercertificaten worden steeds op maandag, uiterlijk om 13.00 uur (plaatselijke tijd Brussel), ingediend bij de bevoegde autoriteiten van de lidstaten. De aanvrager dient zijn certificaataanvraag in bij de bevoegde autoriteit van de lidstaat waar hij is geregistreerd in het kader van de BTW-regeling. De aanvrager stelt een zekerheid overeenkomstig artikel 15, lid 2, van Verordening (EG) nr. 1291/2000, ten belope van het in artikel 10 van de onderhavige verordening vastgestelde bedrag. In elke certificaataanvraag wordt een hoeveelheid vermeld die de voor het deelcontingent of de betrokken tranche beschikbare hoeveelheid niet overschrijdt. Op de invoercertificaataanvraag en op het invoercertificaat wordt slechts één enkel land van oorsprong vermeld.”; b) in lid 2 worden de woorden „per fax” vervangen door „langs elektronische weg”. c) lid 3 wordt vervangen door: „3.   Indien de som van de sedert het begin van de periode toegekende hoeveelheden en de in lid 2 bedoelde hoeveelheden de voor het betrokken deelcontingent of de betrokken tranche vastgestelde hoeveelheid overschrijdt, stelt de Commissie uiterlijk op de derde werkdag volgende op de indiening van de aanvragen de op de aangevraagde hoeveelheden toe te passen verminderingscoëfficiënten vast.”; d) lid 4 wordt vervangen door: „4.   Na de eventuele toepassing van de overeenkomstig lid 3 vastgestelde verminderingscoëfficiënten, geven de bevoegde autoriteiten van de lidstaten op de vierde werkdag volgende op de dag van indiening van de aanvraag de invoercertificaten af voor de overeenkomstig lid 2 aan de Commissie meegedeelde aanvragen. Op de dag van afgifte van de invoercertificaten, uiterlijk om 18.00 uur (plaatselijke tijd Brussel), delen de bevoegde autoriteiten van de lidstaten de Commissie langs elektronische weg, volgens het in de bijlage vastgestelde model, de totale hoeveelheid mee die wordt verkregen door optelling van de hoeveelheden waarvoor op die dag invoercertificaten zijn afgegeven.”. 4) De bijlage wordt vervangen door de bijlage bij de onderhavige verordening. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 maart 2006. Voor de Commissie Mariann FISCHER BOEL Lid van de Commissie ( 1 ) PB L 270 van 21.10.2003, blz. 78 . Verordening gewijzigd bij Verordening (EG) nr. 1154/2005 van de Commissie ( PB L 187 van 19.7.2005, blz. 11 ). ( 2 ) PB L 358 van 31.12.2002, blz. 88 . Verordening laatstelijk gewijzigd bij Verordening (EG) nr. 777/2004 ( PB L 123 van 27.4.2004, blz. 50 ). ( 3 ) PB L 152 van 24.6.2000, blz. 1 . Verordening laatstelijk gewijzigd bij Verordening (EG) nr. 410/2006 ( PB L 71 van 10.3.2006, blz. 7 ). BIJLAGE „BIJLAGE Model voor de in artikel 5, leden 2 en 4, bedoelde mededeling Bij Verordening (EG) nr. 2375/2002 geopend invoercontingent voor zachte tarwe Week van ... tot en met ... Deelcontingent Volgnummer Nummer van de marktdeelnemer Aangevraagde hoeveelheid (in ton) Land van oorsprong Geleverde hoeveelheid (in ton) ( 1 ) Totaal gevraagde hoeveelheden (in ton): Totaal geleverde hoeveelheden (in ton) ( 1 ) : ( 1 ) Enkel in te vullen voor de in artikel 5, lid 4, van Verordening (EG) nr. 2375/2002 bedoelde mededeling.”",
  "source": "EUR LEX"
}