{
  "url": "http://www.w3.org/1999/xhtml\">",
  "content": "L_202400298NL.000101.fmx.xml Publicatieblad van de Europese Unie NL Serie L 2024/298 18.1.2024 GEDELEGEERDE VERORDENING (EU) 2024/298 VAN DE COMMISSIE van 7 november 2023 tot aanvulling van Verordening (EU) 2019/1700 van het Europees Parlement en de Raad door vaststelling van het aantal variabelen en de benaming van de variabelen voor het ad-hoconderwerp 2025 “Energie en milieu” in het domein “inkomen en levensomstandigheden” (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1700 van het Europees Parlement en de Raad van 10 oktober 2019 tot vaststelling van een gemeenschappelijk kader voor Europese statistieken betreffende personen en huishoudens, op basis van gegevens die op individueel niveau worden verzameld door middel van steekproeven, tot wijziging van Verordeningen (EG) nr. 808/2004, (EG) nr. 452/2008 en (EG) nr. 1338/2008 van het Europees Parlement en de Raad, en tot intrekking van Verordening (EG) nr. 1177/2003 van het Europees Parlement en de Raad en Verordening (EG) nr. 577/98 van de Raad ( 1 ) , en met name artikel 6, lid 1, Overwegende hetgeen volgt: (1) Het domein “inkomen en levensomstandigheden”, als bedoeld in artikel 3, lid 1, punt b), van Verordening (EU) 2019/1700, bevat de voor het Europees Semester ( 2 ) en de Europese pijler van sociale rechten ( 3 ) vereiste informatie, met name over inkomensverdeling, armoede en sociale uitsluiting. Het verschaft ook informatie voor verschillende andere beleidslijnen van de Unie die verband houden met levensomstandigheden en armoede. (2) Het ad-hoconderwerp dat in 2025 moet worden verzameld over “Energie en milieu” overeenkomstig Gedelegeerde Verordening (EU) 2020/256 van de Commissie ( 4 ) , is van cruciaal belang, met name in het licht van de mededeling van de Commissie “Fit for 55” ( 5 ) , waarin een voorstel wordt beoogd voor een aanbeveling ( 6 ) inzake het waarborgen van een rechtvaardige transitie naar klimaatneutraliteit. (3) De Commissie moet het aantal en de benaming van de variabelen voor het ad-hoconderwerp “Energie en milieu” vermelden. (4) Overeenkomstig artikel 6, lid 2, van Verordening (EU) 2019/1700 mag het aantal te verzamelen variabelen maximaal 5 % hoger liggen dan het aantal variabelen dat op 3 november 2019 voor het domein “inkomen en levensomstandigheden” is verzameld, HEEFT DE VOLGENDE VERORDENING VASTGESTELD: Artikel 1 Het aantal en de benaming van de variabelen voor het ad-hoconderwerp 2025 “Energie en milieu” in het domein “inkomen en levensomstandigheden” zijn opgenomen in de bijlage. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 november 2023. Voor de Commissie De voorzitter Ursula VON DER LEYEN ( 1 ) PB L 261 I van 14.10.2019, blz. 1 . ( 2 ) Het Europees Semester is het kader van de Europese Unie voor de coördinatie van en het toezicht op het economisch en sociaal beleid. ( 3 ) In 2017 hebben het Europees Parlement, de Raad en de Commissie de Europese pijler van sociale rechten op de top van Göteborg afgekondigd. De pijler telt twintig kernbeginselen om ons te leiden tot een sterk sociaal Europa dat eerlijk, inclusief en volwaardig kansen biedt in de 21e eeuw. ( 4 ) Gedelegeerde Verordening (EU) 2020/256 van de Commissie van 16 december 2019 tot aanvulling van Verordening (EU) 2019/1700 van het Europees Parlement en de Raad tot vaststelling van een meerjarige, voortschrijdende planning ( PB L 54 van 26.2.2020, blz. 1 ). ( 5 ) Mededeling van de Commissie “Fit for 55”: het EU-klimaatstreefdoel voor 2030 bereiken op weg naar klimaatneutraliteit” (COM(2021) 550 final). ( 6 ) Voorstel voor een aanbeveling van de Raad inzake het garanderen van een rechtvaardige transitie naar klimaatneutraliteit (COM(2021) 801 final). BIJLAGE Aantal en de benaming van de variabelen voor het ad-hoconderwerp 2025 “Energie en milieu” in het domein “inkomen en levensomstandigheden”: Module Identificatiecode van de variabele Naam van de variabele Ad-hoconderwerp 2025 Energie en milieu (20 verplichte variabelen) HEE01 Loopafstand tot de dichtstbijzijnde openbare groene ruimte PW201 Tevredenheid over openbare groene ruimten in de omgeving PEE03 Mogelijkheid om binnen 1 uur per openbaar vervoer, per fiets of te voet naar het werk, de school of de universiteit te gaan PEE04 Meestgebruikt vervoersmiddel PEE05 Op een na meestgebruikt vervoersmiddel HC006 Bouwjaar van de hoofdwoning HC003A Renovatie op het gebied van energie-efficiëntie (thermische isolatie, ramen of verwarmingssysteem) HEE07 Belemmeringen voor de verbetering van de energie-efficiëntie PEE08 Schade aan huis/appartement als gevolg van milieu- of weersinvloeden HEE09 Gescheiden inzamelen van plastic flessen thuis PEE10 Frequentie waarmee vlees, pluimvee of vis wordt gegeten HEE11 Aantal privéauto’s, huur- of bedrijfsauto’s in het huishouden HEE12 Type van de (nieuwste) auto HEE13 Jaar van eerste registratie van (nieuwste) auto HEE14 Jaar van eerste registratie van de (oudste) auto PEE15 Aantal privé- of zakelijke vluchten binnen Europa PEE16 Aantal privé- of zakelijke vluchten buiten Europa PEE17 Aantal uren dat tijdens zeven normale dagen als bestuurder in een niet-elektrische auto is doorgebracht PEE20 Poging om mobiele telefoon te laten repareren wanneer deze defect is PEE21 Wat is er met onbruikbare mobiele telefoon gedaan ELI: http://data.europa.eu/eli/reg_del/2024/298/oj ISSN 1977-0758 (electronic edition)",
  "source": "EUR LEX"
}