{
  "url": "http://www.w3.org/1999/xhtml\">",
  "content": "L_2011223NL.01000101.xml 30.8.2011 NL Publicatieblad van de Europese Unie L 223/1 UITVOERINGSVERORDENING (EU) Nr. 865/2011 VAN DE COMMISSIE van 29 augustus 2011 tot wijziging van Verordening (EU) nr. 57/2011 van de Raad wat betreft de vangstmogelijkheden voor lodde in de wateren van Groenland DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 57/2011 van de Raad van 18 januari 2011 tot vaststelling, voor 2011, van de vangstmogelijkheden voor sommige visbestanden en groepen visbestanden welke in de EU-wateren en, voor EU-vaartuigen, in bepaalde wateren buiten de EU, van toepassing zijn ( 1 ) , en met name artikel 5, lid 3, Overwegende hetgeen volgt: (1) De vangstmogelijkheden voor lodde in Groenlandse wateren van de ICES-zones V en XIV voor 2011 zijn voorlopig vastgesteld in bijlage IB bij Verordening (EU) nr. 57/2011. Overeenkomstig artikel 5, lid 3, van die verordening moet de Commissie de TAC's voor lodde vaststellen op basis van de toewijzing voor de Unie, zoals die is vastgesteld door Groenland overeenkomstig de Partnerschapsovereenkomst inzake visserij tussen de Europese Gemeenschap, enerzijds, en de regering van Denemarken en de autonome regering van Groenland, anderzijds ( 2 ) , en het daarbij behorende protocol ( 3 ) (hierna „het protocol” genoemd). (2) De vangstmogelijkheden voor dit bestand vloeien voort uit het protocol, waarin is bepaald dat 7,7 % van de TAC voor lodde in Groenlandse wateren van de ICES-zones V en XIV aan de Unie moet worden toegewezen. (3) De Groenlandse autoriteiten hebben de Commissie meegedeeld dat de TAC voor dit bestand is vastgesteld op 732 000 t en dat Groenland overeenkomstig het in het protocol vastgestelde aandeel een hoeveelheid van 56 364 t aan de Unie zal toewijzen die in de periode van 20 juni 2011 tot en met 30 april 2012 mag worden gevangen. (4) Gelet op het jaarlijkse overleg inzake visserij tussen de Unie en Noorwegen voor 2011 en met name op de door de Unie aangegane verbintenis om een extra hoeveelheid van 7 965 t boven de normaal toegewezen hoeveelheid aan Noorwegen af te staan zodra weer op lodde mag worden gevist in de Groenlandse wateren, is het passend deze hoeveelheid uit de vangstmogelijkheden van de Unie voor lodde voor het visseizoen 2011/2012 aan Noorwegen over te dragen. (5) Bijlage IB bij Verordening (EU) nr. 57/2011 moet daarom dienovereenkomstig worden gewijzigd. (6) Het betrokken bestand is hoofdzakelijk in de Groenlandse wateren aanwezig in juli en augustus. Om de EU-vloot zo snel mogelijk toegang te geven tot dit quotum, moet deze verordening in werking treden onmiddellijk na de bekendmaking ervan. Zij moet van toepassing zijn van 20 juni 2011 tot en met 30 april 2012, HEEFT DE VOLGENDE VERORDENING VASTGESTELD: Artikel 1 In bijlage IB bij Verordening (EU) nr. 57/2011 worden de gegevens betreffende lodde in de Groenlandse wateren van V en XIV vervangen door: „Soort : Lodde Mallotus villosus Gebied : Groenlandse wateren van V en XIV (CAP/514GRN) EU 56 364 ( 4 ) ( 5 ) TAC Niet relevant Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 20 juni 2011. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 augustus 2011. Voor de Commissie De voorzitter José Manuel BARROSO ( 1 ) PB L 24 van 27.1.2011, blz. 1 . ( 2 ) PB L 172 van 30.6.2007, blz. 4 . ( 3 ) PB L 172 van 30.6.2007, blz. 9 . ( 4 ) Waarvan 7 965 ton wordt toegewezen aan Noorwegen. ( 5 ) Te vangen tot en met 30 april 2012.”",
  "source": "EUR LEX"
}