{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1158:NL:HTML\">",
  "content": "EUR-Lex - 32000R1158 - NL Avis juridique important | 32000R1158 Verordening (EG) nr. 1158/2000 van de Commissie van 30 mei 2000 tot intrekking van Verordening (EG) nr. 1781/1999 houdende schorsing van het contingent melkpoeder dat in de Dominicaanse Republiek mag worden ingevoerd, en tot afwijking van Verordening (EG) nr. 174/1999 tot vaststelling van de specifieke uitvoeringsbepalingen van Verordening (EEG) nr. 804/68 van de Raad inzake de uitvoercertificaten en de uitvoerrestituties in de sector melk en zuivelproducten, en van Verordening (EEG) nr. 3719/88 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwproducten Publicatieblad Nr. L 130 van 31/05/2000 blz. 0028 - 0029 Verordening (EG) nr. 1158/2000 van de Commissie van 30 mei 2000 tot intrekking van Verordening (EG) nr. 1781/1999 houdende schorsing van het contingent melkpoeder dat in de Dominicaanse Republiek mag worden ingevoerd, en tot afwijking van Verordening (EG) nr. 174/1999 tot vaststelling van de specifieke uitvoeringsbepalingen van Verordening (EEG) nr. 804/68 van de Raad inzake de uitvoercertificaten en de uitvoerrestituties in de sector melk en zuivelproducten, en van Verordening (EEG) nr. 3719/88 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwproducten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1255/1999 van de Raad van 17 mei 1999 houdende een gemeenschappelijke ordening der markten in de sector melk en zuivelproducten(1), laatstelijk gewijzigd bij Verordening (EG) nr. 1040/2000(2), en met name op artikel 26, lid 3, artikel 30, lid 1, en artikel 31, lid 3, Overwegende hetgeen volgt: (1) In artikel 20 bis van Verordening (EG) nr. 174/1999 van de Commissie van 26 januari 1999 tot vaststelling van de specifieke uitvoeringsbepalingen van Verordening (EEG) nr. 804/68 van de Raad inzake de uitvoercertificaten en de uitvoerrestituties in de sector melk en zuivelproducten(3), gewijzigd bij Verordening (EG) nr. 1596/1999(4), zijn de bepalingen vastgesteld voor het beheer van het contingent voor de invoer van melkpoeder in de Dominicaanse Republiek in het kader van het memorandum van overeenstemming tussen de Europese Gemeenschap en de Dominicaanse Republiek dat is goedgekeurd bij Besluit 98/486/EG van de Raad(5). De toepassing van dit artikel is geschorst bij Verordening (EG) nr. 1781/1999 van de Commissie(6). Aangezien de Dominicaanse Republiek inmiddels de nodige maatregelen heeft goedgekeurd voor de toepassing van het contingent, moet deze schorsing worden ingetrokken. (2) Het tariefcontingent is van toepassing per telkens op 1 juli ingaande periode van twaalf maanden. Om het tariefcontingent voor het jaar 2000/2001 toe te passen, moet de termijn voor het aanvragen van bijzondere uitvoercertificaten voor de periode 2000/2001 derhalve dringend worden aangepast. Deze termijn moet op 1 juni 2000 beginnen. (3) Uitvoerders die voornemens zijn de in artikel 20 bis, lid 3, van Verordening (EG) nr. 174/1999 genoemde producten in te voeren in de Dominicaanse Republiek en daarbij problemen ondervinden vanwege de toepassing van het contingentsysteem, kunnen verzoeken om annulering van het uitvoercertificaat zonder dat de zekerheid wordt verbeurd. Bijgevolg moet worden voorzien in een afwijking van artikel 33 van Verordening (EEG) nr. 3719/88 van de Commissie van 16 november 1988 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwproducten(7), laatstelijk gewijzigd bij Verordening (EG) nr. 1127/1999(8), waarin met name de algemene voorwaarden voor het vrijgeven van zekerheden zijn vastgelegd. (4) De in deze verordening vervatte maatregelen zijn in overeenstemming met het advies van het Comit√© van beheer voor melk en zuivelproducten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1781/1999 wordt ingetrokken. Artikel 2 In afwijking van artikel 20 bis, lid 7, van Verordening (EG) nr. 174/1999 moeten certificaataanvragen voor de periode van 1 juli 2000 tot en met 30 juni 2001 worden ingediend in de periode van 1 tot en met 9 juni 2000. Artikel 3 1. In afwijking van artikel 33 van Verordening (EEG) nr. 3719/88 worden uitvoercertificaten met voorfixatie van de uitvoerrestitutie, die overeenkomstig Verordening (EG) nr. 174/1999 zijn afgegeven voor de in artikel 20 bis, lid 3, van deze verordening genoemde producten, waarin in vak 7 de Dominicaanse Republiek staat vermeld en die geldig zijn tot en met 1 juli 2000, geannuleerd wanneer de titularis hiertoe uiterlijk op 15 juni een verzoek indient bij de tot afgifte van uitvoercertificaten bevoegde autoriteit, en wordt de zekerheid vrijgegeven. 2. De lidstaten stellen de Commissie onverwijld in kennis van dergelijke verzoeken met vermelding van de hoeveelheid, de code van de nomenclatuur voor de uitvoerrestituties en het bedrag van de betrokken restitutie. De lidstaten verschaffen de Commissie uiterlijk op 16 juni 2000 een overzicht van alle geaccepteerde verzoeken, met vermelding van de totale hoeveelheid per nomenclatuurcode en het daarmee gemoeide bedrag van de uitvoerrestitutie. Artikel 4 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 mei 2000. Voor de Commissie Franz Fischler Lid van de Commissie (1) PB L 160 van 26.6.1999, blz. 48. (2) PB L 118 van 19.5.2000, blz. 1. (3) PB L 20 van 27.1.1999, blz. 8. (4) PB L 188 van 21.7.1999, blz. 39. (5) PB L 218 van 6.8.1998, blz. 45. (6) PB L 212 van 12.8.1999, blz. 18. (7) PB L 331 van 2.12.1988, blz. 1. (8) PB L 135 van 29.5.1999, blz. 48.",
  "source": "EUR LEX"
}