{
  "url": "http://www.w3.org/1999/xhtml\">",
  "content": "L_2021279NL.01003201.xml 3.8.2021 NL Publicatieblad van de Europese Unie L 279/32 UITVOERINGSBESLUIT (EU) 2021/1283 VAN DE COMMISSIE van 2 augustus 2021 betreffende de niet-goedkeuring van bepaalde in biociden aanwezige werkzame stoffen overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) Bijlage II bij Gedelegeerde Verordening (EU) nr. 1062/2014 van de Commissie ( 2 ) voorziet in een lijst van de combinaties van een werkzame stof en productsoort die op 30 maart 2019 in het beoordelingsprogramma van de bestaande werkzame stoffen in biociden zijn opgenomen. (2) Voor een aantal combinaties van een werkzame stof en productsoort in die lijst hebben alle deelnemers hun ondersteuning tijdig teruggetrokken of worden geacht dit te hebben gedaan. (3) Overeenkomstig artikel 14, lid 1, van Gedelegeerde Verordening (EU) nr. 1062/2014 heeft het Europees Agentschap voor chemische stoffen (“het Agentschap”) een open uitnodiging gepubliceerd om de rol van deelnemer over te nemen voor de combinaties van werkzame stoffen en productsoorten waarvoor de rol van deelnemer nog niet was overgenomen. Voor sommige van die combinaties is geen kennisgeving ingediend of is de kennisgeving afgewezen op grond van artikel 17, leden 4 of 5, van die verordening. De combinaties van werkzame stoffen en productsoorten waarvoor overeenkomstig artikel 20, eerste alinea, punt b), van Gedelegeerde Verordening (EU) nr. 1062/2014 geen goedkeuring mag worden gegeven voor gebruik in biociden zijn: metam-natrium (productsoorten 9 en 11); thiram (productsoort 9); bronopol (productsoort 9); peroxycaprylzuur (productsoort 2, 3, 4); mout, extract — extracten en fysisch gemodificeerde derivaten daarvan, zoals tincturen, concrètes en absolues, en etherische oliën, olieharsen, terpenen, terpeenvrije fracties, destillaten, residuen enz., verkregen uit Hordeum, Gramineae (productsoort 19); 2,2-dibroom-2-cyaanaceetamide (productsoort 13). (4) Bovendien heeft het Agentschap de Commissie overeenkomstig artikel 12, lid 3, van Gedelegeerde Verordening (EU) nr. 1062/2014 in kennis gesteld van de combinaties van een werkzame stof en productsoort waarvoor alle deelnemers hun ondersteuning tijdig hebben teruggetrokken of worden geacht dit te hebben gedaan, en waarvoor de rol van deelnemer voordien was overgenomen. De combinaties van werkzame stoffen en productsoorten waarvoor overeenkomstig artikel 20, eerste alinea, punt a), van die verordening geen goedkeuring mag worden gegeven voor gebruik in biociden zijn: zilver, als nanomateriaal (productsoorten 2, 4, 9); olie van eucalyptus citriodora en citronellal, gehydrateerd, gecycliseerd (productsoort 19); 2-hydroxy-α,α,4-trimethylcyclohexaanmethanol (productsoort 19); chloordioxide, verkregen uit natriumchloriet en natriumpersulfaat (productsoorten 2, 3, 4, 5, 11); aminen, C10-16-alkyldimethyl, N -oxiden (productsoort 4); capsicum-oleohars (productsoort 19); capsicum annuum , extract (productsoort 19); reactiemassa van (6E)- N -(4-hydroxy-3-methoxy-2-methylfenyl)-8-methylnon-6-eenamide en N -(4-hydroxy-3-methoxy-2-methylfenyl-8-methylnonaanamide (productsoort 19). (5) De in dit besluit vervatte maatregelen zijn in overeenstemming met het advies van het Permanent Comité voor biociden, HEEFT HET VOLGENDE BESLUIT VASTGESTELD: Artikel 1 De in de bijlage vermelde werkzame stoffen worden voor de daarin opgegeven productsoorten niet goedgekeurd. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 2 augustus 2021. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Gedelegeerde Verordening (EU) nr. 1062/2014 van de Commissie van 4 augustus 2014 over het in Verordening (EU) nr. 528/2012 van het Europees Parlement en de Raad bedoelde werkprogramma voor het systematische onderzoek van alle bestaande werkzame stoffen van biociden ( PB L 294 van 10.10.2014, blz. 1 ). BIJLAGE Combinaties van werkzame stoffen en productsoorten die niet worden goedgekeurd: Volgnummer in bijlage II bij Verordening (EU) nr. 1062/2014 Naam van de stof Lidstaat-rapporteur EG-nummer CAS-nummer Productsoort(en) 9 Bronopol ES 200-143-0 52-51-7 9 206 Thiram BE 205-286-2 137-26-8 9 210 Metam-natrium BE 205-293-0 137-42-8 9, 11 1023 Zilver, als nanomateriaal SE 231-131-3 7440-22-4 2, 4, 9 494 2,2-Dibroom-2-cyaanaceetamide (DBNPA) DK 233-539-7 10222-01-2 13 1047 Olie van Eucalyptus citriodora , gehydrateerd, gecycliseerd CZ n/a n/a 19 609 2-Hydroxy-α,α,4-trimethylcyclohexaanmethanol CZ 255-953-7 42822-86-6 19 813 Peroxycaprylzuur FR n/a 33734-57-5 2, 3, 4 1044 Chloordioxide, verkregen uit natriumchloriet en natriumpersulfaat DE n/a n/a 2, 3, 4, 5, 11 1064 Mout, extract Extracten en fysisch gemodificeerde derivaten daarvan, zoals tincturen, concrètes en absolues, en etherische oliën, olieharsen, terpenen, terpeenvrije fracties, destillaten, residuen enz., verkregen uit Hordeum, Gramineae AT 232-310-9 8002-48-0 19 692 Aminen, C10-16-alkyldimethyl, N -oxiden PT 274-687-2 70592-80-2 4 1059 Capsicum-oleohars Extracten en fysisch gemodificeerde derivaten daarvan. Het is een product dat harszuren en hun esters, terpenen en oxidatie- of polymerisatieproducten daarvan kan bevatten. ( Capsicum frutescens, Solanaceae ) BE Niet beschikbaar 8023-77-6 19 1060 Capsicum annuum , extract Extracten en fysisch gemodificeerde derivaten daarvan, zoals tincturen, concrètes en absolues, en etherische oliën, olieharsen, terpenen, terpeenvrije fracties, destillaten, residuen enz., verkregen uit Capsicum annuum, Solanaceae . BE 283-403-6 84625-29-6 19 1061 Reactiemassa van (6E)- N -(4-hydroxy-3-methoxy-2-methylfenyl)-8-methylnon-6-eenamide en N -(4-hydroxy-3-methoxy-2-methylfenyl-8-methylnonaanamide) BE Niet beschikbaar Niet beschikbaar 19",
  "source": "EUR LEX"
}