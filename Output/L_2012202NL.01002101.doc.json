{
  "url": "http://www.w3.org/1999/xhtml\"><!--",
  "content": "L_2012202NL.01002101.xml 28.7.2012 NL Publicatieblad van de Europese Unie L 202/21 BESLUIT VAN DE RAAD van 24 juli 2012 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Banka Slovenije (2012/444/EU) DE RAAD VAN DE EUROPESE UNIE, Gezien het Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 27, lid 1, Gezien Aanbeveling ECB/2012/9 van de Europese Centrale Bank van 1 juni 2012 aan de Raad van de Europese Unie betreffende de externe accountants van de Banka Slovenije ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants die op aanbeveling van de raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van de Banka Slovenije eindigt na de audit van het boekjaar 2011. Het is derhalve noodzakelijk om met ingang van het boekjaar 2012 externe accountants te benoemen. (3) Banka Slovenije koos Deloitte revizija d.o.o. als haar externe accountant voor de boekjaren 2012 tot en met 2014. (4) De raad van bestuur van de ECB heeft aanbevolen om Deloitte revizija d.o.o. te benoemen tot externe accountant van de Banka Slovenije voor de boekjaren 2012 tot en met 2014. (5) Het is dienstig de aanbeveling van de raad van bestuur van de ECB te volgen en Besluit 1999/70/EG ( 2 ) dienovereenkomstig aan te passen, HEEFT HET VOLGENDE BESLUIT VASTGESTELD: Artikel 1 Artikel 1, lid 13, van Besluit 1999/70/EG wordt vervangen door: „13.   Deloitte revizija d.o.o. wordt aanvaard als de externe accountant van de Banka Slovenije voor de boekjaren 2012 tot en met 2014.”. Artikel 2 Dit besluit treedt in werking op de dag van kennisgeving. Artikel 3 Dit besluit is gericht tot de Europese Centrale Bank. Gedaan te Brussel, 24 juli 2012. Voor de Raad De voorzitter A. D. MAVROYIANNIS ( 1 ) PB C 161 van 7.6.2012, blz. 1 . ( 2 ) PB L 22 van 29.1.1999, blz. 69 .",
  "source": "EUR LEX"
}