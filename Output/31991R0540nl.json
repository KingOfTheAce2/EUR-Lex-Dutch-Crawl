{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R0540:NL:HTML\">",
  "content": "EUR-Lex - 31991R0540 - NL Avis juridique important | 31991R0540 Verordening (EEG) nr. 540/91 van de Commissie van 5 maart 1991 houdende afwijking van Verordening (EEG) nr. 416/91 tot vaststelling van conservatoire maatregelen betreffende de ARH-certificaten in de rundvleessector Publicatieblad Nr. L 059 van 06/03/1991 blz. 0017 - 0017 VERORDENING ( EEG ) Nr . 540/91 VAN DE COMMISSIE  van 5 maart 1991  houdende afwijking van Verordening ( EEG ) nr . 416/91 tot vaststelling van conservatoire maatregelen betreffende de ARH-certificaten in de rundvleessector DE COMMISSIE VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, inzonderheid op artikel 85, lid 1, Gelet op Verordening ( EEG ) nr . 569/86 van de Raad van 25 februari 1986 tot vaststelling van de algemene regels voor de toepassing van de aanvullende regeling voor het handelsverkeer ( 1 ), laatstelijk gewijzigd bij Verordening ( EEG ) nr . 3296/88 ( 2 ),  inzonderheid op artikel 7, lid 1, Overwegende dat bij Verordening ( EEG ) nr . 3690/90 van de Commissie ( 3 ) het indicatieve plafond voor de invoer van een aantal produkten van de rundvleessector in Spanje voor 1991 is vastgesteld; Overwegende dat de van 11 tot en met 15 februari 1991 voor vers of gekoeld vlees aangevraagde ARH-certificaten betrekking hadden op een hoeveelheid die groter was dan het voor het eerste kwartaal van 1991 geldende gedeelte van het indicatieve plafond; Overwegende dat de Commissie derhalve volgens een urgentieprocedure de nodige conservatoire maatregelen heeft vastgesteld bij Verordening ( EEG ) nr . 416/91 ( 4 ); dat deze maatregelen met name de schorsing van de afgifte van ARH-certificaten omvatten; dat  deze schorsing met het oog op de marktsituatie in Spanje en de verwachte ontwikkeling van het handelsverkeer, met ingang van 18 maart 1991 voor vers of gekoeld vlees moet worden opgeheven, HEEFT DE VOLGENDE VERORDENING VASTGESTELD :  Artikel 1 Onverminderd het bepaalde in artikel 3, onder b ), van Verordening ( EEG ) nr . 4026/89, mogen vanaf 18 maart 1991 ARH-certificaten voor vers of gekoeld vlees worden afgegeven .  Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel, 5 maart 1991 . Voor de Commissie Ray MAC SHARRY Lid van de Commissie  ( 1 ) PB nr . L 55 van 1 . 3 . 1986, blz . 106 . ( 2 ) PB nr . L 293 van 27 . 10 . 1988, blz . 7 . (3 ) PB nr . L 357 van 20 . 12 . 1990, blz . 27 . ( 4 ) PB nr . L 49 van 22 . 2 . 1991, blz . 16 .",
  "source": "EUR LEX"
}