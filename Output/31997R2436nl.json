{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2436:NL:HTML\">",
  "content": "EUR-Lex - 31997R2436 - NL Avis juridique important | 31997R2436 Verordening (EG) Nr. 2436/97 van de Commissie van 9 december 1997 inzake het maximumbedrag van de overeenkomstig Verordening (EG) nr. 723/97 van de Raad aan de betrokken lidstaten te betalen financiële bijdrage van de Gemeenschap Publicatieblad Nr. L 339 van 10/12/1997 blz. 0003 - 0004 VERORDENING (EG) Nr. 2436/97 VAN DE COMMISSIE van 9 december 1997 inzake het maximumbedrag van de overeenkomstig Verordening (EG) nr. 723/97 van de Raad aan de betrokken lidstaten te betalen financiële bijdrage van de Gemeenschap DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 723/97 van de Raad van 22 april 1997 inzake de uitvoering van actieprogramma's van de lidstaten betreffende de controles op de uitgaven voor rekening van het EOGFL, afdeling Garantie (1), en met name op artikel 1 en artikel 4, Gelet op Verordening (EG) nr. 1780/97 van de Commissie van 15 september 1997 tot vaststelling van uitvoeringsbepalingen voor Verordening (EG) nr. 723/97 (2), en met name op artikel 3, Overwegende dat in artikel 1 van Verordening (EG) nr. 723/97 is bepaald dat de Gemeenschap bijdraagt in de kosten van de lidstaten voor de uitvoering van nieuwe, uit nieuwe communautaire verplichtingen voortvloeiende actieprogramma's; dat in artikel 4, lid 2, van vorengenoemde verordening is bepaald dat de Commissie na raadpleging van het comité van het Fonds het maximumbedrag van de financiële bijdrage van de Gemeenschap vaststelt, waarbij rekening wordt gehouden met de beschikbare kredieten en de door de betrokken lidstaten verstrekte gegevens; dat het betrokken bedrag wordt toegekend overeenkomstig het bepaalde in artikel 3 van Verordening (EG) nr. 1780/97; dat de betrokken lidstaten de Commissie de relevante gegevens voor 1997 hebben toegezonden; Overwegende dat het comité van het fonds is geraadpleegd over de bedragen die in de bijlage bij deze verordening zijn vastgesteld, HEEFT DE VOLGENDE VERORDENING VASTGESTELD: Artikel 1 De maximumbedragen in nationale valuta van de financiële bijdrage van de Gemeenschap in de kosten van de betrokken lidstaten voor de uitvoering van de in Verordening (EG) nr. 723/97 bedoelde actieprogramma's betreffende de controles op de uitgaven van het EOGFL, afdeling Garantie, voor 1997 zijn vastgesteld in de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 december 1997. Voor de Commissie Franz FISCHLER Lid van de Commissie (1) PB L 108 van 25. 4. 1997, blz. 6. (2) PB L 252 van 16. 9. 1997, blz. 20. BIJLAGE Maximumbedrag van de Gemeenschapsbijdrage voor het jaar 1997, overeenkomend met 50 % van de uitgaven in het kader van Verordening (EG) nr. 723/97 >RUIMTE VOOR DE TABEL>",
  "source": "EUR LEX"
}