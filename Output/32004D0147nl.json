{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0147:NL:HTML\">",
  "content": "EUR-Lex - 32004D0147 - NL Avis juridique important | 32004D0147 2004/147/EG: Beschikking van de Commissie van 12 februari 2004 betreffende de financiële steun van de Gemeenschap voor de werking van bepaalde communautaire referentielaboratoria op het gebied van diergezondheid en levende dieren in 2004 (kennisgeving geschied onder nummer C(2004) 343) Publicatieblad Nr. L 049 van 19/02/2004 blz. 0044 - 0046 Beschikking van de Commissie van 12 februari 2004 betreffende de financiële steun van de Gemeenschap voor de werking van bepaalde communautaire referentielaboratoria op het gebied van diergezondheid en levende dieren in 2004 (kennisgeving geschied onder nummer C(2004) 343) (Slechts de teksten in de Spaanse, de Deense, de Duitse, de Franse, de Engelse en de Zweedse taal zijn authentiek) (2004/147/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 806/2003(2), en met name op artikel 28, lid, 2, Overwegende hetgeen volgt: (1) Aan de communautaire referentielaboratoria moet financiële steun van de Gemeenschap worden verleend als bijdrage voor het vervullen van de functies en taken die zijn vastgesteld in de volgende richtlijnen en beschikkingen: - Richtlijn 2001/89/EG van de Raad van 23 oktober 2001 betreffende maatregelen van de Gemeenschap ter bestrijding van klassieke varkenspest(3), - Richtlijn 92/66/EEG van de Raad van 14 juli 1992 tot vaststelling van communautaire maatregelen voor de bestrijding van de ziekte van Newcastle(4), - Richtlijn 92/40/EEG van de Raad van 19 mei 1992 tot vaststelling van communautaire maatregelen voor de bestrijding van de aviaire influenza(5), - Richtlijn 92/119/EEG van de Raad van 17 december 1992 tot vaststelling van algemene communautaire maatregelen voor de bestrijding van bepaalde dierziekten en van specifieke maatregelen ten aanzien van de vesiculaire varkensziekte(6), - Richtlijn 93/53/EEG van de Raad van 24 juni 1993 tot vaststelling van minimale communautaire maatregelen voor de bestrijding van bepaalde visziekten(7), - Richtlijn 95/70/EG van de Raad van 22 december 1995 tot vaststelling van minimale communautaire maatregelen ter bestrijding van bepaalde ziekten van tweekleppige weekdieren(8), - Richtlijn 92/35/EEG van de Raad van 29 april 1992 tot vaststelling van controlevoorschriften en van maatregelen ter bestrijding van paardenpest(9), - Richtlijn 2000/75/EG van de Raad van 20 november 2000 tot vaststelling van specifieke bepalingen inzake de bestrijding en uitroeiing van bluetongue(10), - Beschikking 2000/258/EG van de Raad van 20 maart 2000 houdende aanwijzing van een specifiek instituut dat verantwoordelijk is voor de vaststelling van de criteria die nodig zijn voor de normalisatie van de serologische tests om de doelmatigheid van antirabiësvaccins te controleren(11), - Richtlijn 2002/60/EG van de Raad van 27 juni 2002 houdende vaststelling van specifieke bepalingen voor de bestrijding van Afrikaanse varkenspest en houdende wijziging van Richtlijn 92/119/EEG met betrekking tot besmettelijke varkensverlamming (Teschenerziekte) en Afrikaanse varkenspest(12), - Beschikking 96/463/EG van de Raad van 23 juli 1996 tot aanwijzing van de referentie-instantie die verantwoordelijk is voor de uniformisering van de methoden voor het testen van raszuivere fokrunderen en van de evaluatie van de testresultaten(13); (2) De steun van de Gemeenschap mag slechts worden verleend op voorwaarde dat de geplande maatregelen op efficiënte wijze worden uitgevoerd en dat de bevoegde autoriteiten de vereiste informatie binnen de vastgestelde termijnen verstrekken. (3) De steun van de Gemeenschap mag om budgettaire redenen slechts voor een periode van één jaar worden verleend. (4) In één geval moet in diezelfde periode aanvullende financiële bijstand worden verleend voor de organisatie van een jaarlijkse workshop in de sector waarvoor het communautaire referentielaboratorium verantwoordelijk is. (5) De door de communautaire referentielaboratoria voor 2004 ingediende werkprogramma's en begrotingsramingen zijn door de Commissie geëvalueerd. (6) Op grond van artikel 3, lid 2, van Verordening (EG) nr. 1258/1999 van de Raad worden veterinaire en fytosanitaire maatregelen die volgens de communautaire voorschriften worden uitgevoerd, gefinancierd door de afdeling Garantie van het Europees Oriëntatie- en Garantiefonds voor de Landbouw. In het kader van de financiële controle zijn de artikelen 8 en 9 van Verordening (EG) nr. 1258/1999 van toepassing(14). (7) Verordening (EG) nr. 156/2004 van de Commissie(15) bepaalt de subsidiabele uitgaven van de communautaire referentielaboratoria die financiële steun ontvangen overeenkomstig artikel 28 van Beschikking 90/424/EEG, en bepaalt de procedures voor de indiening van uitgaven en audits. (8) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Met betrekking tot klassieke varkenspest verleent de Gemeenschap aan Duitsland financiële steun voor de in bijlage IV bij Richtlijn 2001/89/EG bedoelde functies en taken die moeten worden vervuld door het \"Institut für Virologie der Tierärztlichen Hochschule\" in Hannover, Duitsland. De financiële steun van de Gemeenschap bedraagt ten hoogste 210000 EUR voor de periode van 1 januari tot en met 31 december 2004. De financiële steun van de Gemeenschap voor de organisatie van een technische workshop inzake methoden voor de diagnose van klassieke varkenspest bedraagt ten hoogste 30000 EUR. Artikel 2 Met betrekking tot de ziekte van Newcastle verleent de Gemeenschap aan het Verenigd Koninkrijk financiële steun voor de in bijlage V bij Richtlijn 92/66/EEG bedoelde functies en taken die moeten worden vervuld door het \"Central Veterinary Laboratory\" in Addlestone, Verenigd Koninkrijk. De financiële steun van de Gemeenschap bedraagt ten hoogste 65000 EUR voor de periode van 1 januari tot en met 31 december 2004. Artikel 3 Met betrekking tot de aviaire influenza verleent de Gemeenschap aan het Verenigd Koninkrijk financiële steun voor de in bijlage V bij Richtlijn 92/40/EEG bedoelde functies en taken die moeten worden vervuld door het \"Central Veterinary Laboratory\" in Addlestone, Verenigd Koninkrijk. De financiële steun van de Gemeenschap bedraagt ten hoogste 135000 EUR voor de periode van 1 januari tot en met 31 december 2004. Artikel 4 Met betrekking tot vesiculaire varkensziekte verleent de Gemeenschap aan het Verenigd Koninkrijk financiële steun voor de in bijlage III bij Richtlijn 92/119/EEG bedoelde functies en taken die moeten worden vervuld door het \"Pirbright Laboratory\", Verenigd Koninkrijk. De financiële steun van de Gemeenschap bedraagt ten hoogste 95000 EUR voor de periode van 1 januari tot en met 31 december 2004. Artikel 5 Met betrekking tot visziekten verleent de Gemeenschap aan Denemarken financiële steun voor de in bijlage C bij Richtlijn 93/53/EEG bedoelde functies en taken die moeten worden vervuld door het \"Statens Veterinære Serumlaboratorium\" in Århus, Denemarken. De financiële steun van de Gemeenschap bedraagt ten hoogste 140000 EUR voor de periode van 1 januari tot en met 31 december 2004. Artikel 6 Met betrekking tot ziekten van tweekleppige weekdieren verleent de Gemeenschap aan Frankrijk financiële steun voor de in bijlage B bij Richtlijn 95/70/EG bedoelde functies en taken die moeten worden vervuld door Ifremer in La Tremblade, Frankrijk. De financiële steun van de Gemeenschap bedraagt ten hoogste 90000 EUR voor de periode van 1 januari tot en met 31 december 2004. Artikel 7 Met betrekking tot paardenpest verleent de Gemeenschap aan Spanje financiële steun voor de in bijlage I bij Richtlijn 92/35/EEG bedoelde functies en taken die moeten worden vervuld door het \"Laboratorio de sanidad y producción animal\" in Algete, Spanje. De financiële steun van de Gemeenschap bedraagt ten hoogste 50000 EUR voor de periode van 1 januari tot en met 31 december 2004. Artikel 8 Met betrekking tot bluetongue verleent de Gemeenschap aan het Verenigd Koninkrijk financiële steun voor de in bijlage II bij Richtlijn 2000/75/EG bedoelde functies en taken die moeten worden vervuld door het \"Pirbright Laboratory\", Verenigd Koninkrijk. De financiële steun van de Gemeenschap bedraagt ten hoogste 125000 EUR voor de periode van 1 januari tot en met 31 december 2004. Artikel 9 Met betrekking tot serologische tests met antirabiësvaccins verleent de Gemeenschap aan Frankrijk financiële steun voor de in bijlage II bij Beschikking 2000/258/EG bedoelde functies en taken die moeten worden vervuld door het laboratorium van de AFSSA in Nancy, Frankrijk. De financiële steun van de Gemeenschap bedraagt ten hoogste 150000 EUR voor de periode van 1 januari tot en met 31 december 2004. Artikel 10 Met betrekking tot Afrikaanse varkenspest verleent de Gemeenschap aan Spanje financiële steun voor de in bijlage V bij Richtlijn 2002/60/EEG bedoelde functies en taken die moeten worden vervuld door het \"Centro de investigación en sanidad animal\" in Valdeolmos, Madrid, Spanje. De financiële steun van de Gemeenschap bedraagt ten hoogste 105000 EUR voor de periode van 1 januari tot en met 31 december 2004. Artikel 11 Met betrekking tot de evaluatie van de testresultaten die worden verkregen met de diverse methoden voor het testen van raszuivere fokrunderen, en de uniformisering van de testmethoden verleent de Gemeenschap aan Zweden financiële steun voor de in bijlage II bij Beschikking 96/463/EG bedoelde functies en taken die moeten worden vervuld door het \"Interbull Centre\" in Uppsala, Zweden. De financiële steun van de Gemeenschap bedraagt ten hoogste 65000 EUR voor de periode van 1 januari tot en met 31 december 2004. Artikel 12 Deze beschikking is gericht tot het Koninkrijk Denemarken, de Bondsrepubliek Duitsland, het Koninkrijk Spanje, de Franse Republiek, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 12 februari 2004. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 122 van 16.5.2003, blz. 1. (3) PB L 316 van 1.12.2001, blz. 5. (4) PB L 260 van 5.9.1992, blz. 1. Richtlijn laatstelijk gewijzigd bij Verordening (EG) nr. 806/2003. (5) PB L 167 van 22.6.1992, blz. 1. Richtlijn laatstelijk gewijzigd bij Verordening (EG) nr. 806/2003. (6) PB L 62 van 15.3.1993, blz. 69. Richtlijn laatstelijk gewijzigd bij Verordening (EG) nr. 806/2003. (7) PB L 175 van 19.7.1993, blz. 23. Richtlijn gewijzigd bij Beschikking 2001/288/EG van de Commissie. (8) PB L 332 van 30.12.1995, blz. 33. Richtlijn laatstelijk gewijzigd bij Verordening (EG) nr. 806/2003. (9) PB L 157 van 10.6.1992, blz. 19. Richtlijn laatstelijk gewijzigd bij Verordening (EG) nr. 806/2003. (10) PB L 327 van 22.12.2000, blz. 74. (11) PB L 79 van 30.3.2000, blz. 40. Beschikking gewijzigd bij Beschikking 2003/60/EG van de Commissie (PB L 23 van 28.1.2003, blz. 30). (12) PB L 192 van 20.7.2002, blz. 27. (13) PB L 192 van 2.8.1996, blz. 19. (14) PB L 160 van 26.6.1999, blz. 103. (15) PB L 27 van 30.1.2004, blz. 5.",
  "source": "EUR LEX"
}