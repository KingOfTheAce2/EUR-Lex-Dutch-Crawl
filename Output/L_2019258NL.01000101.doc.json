{
  "url": "http://www.w3.org/1999/xhtml\"><!--",
  "content": "L_2019258NL.01000101.xml 9.10.2019 NL Publicatieblad van de Europese Unie L 258/1 GEDELEGEERDE VERORDENING (EU) 2019/1681 VAN DE COMMISSIE van 1 augustus 2019 tot wijziging van Verordening (EU) nr. 692/2011 van het Europees Parlement en de Raad betreffende Europese statistieken over toerisme, wat de indieningstermijnen en de aanpassing van de bijlagen I en II betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 692/2011 van het Europees Parlement en de Raad van 6 juli 2011 betreffende Europese statistieken over toerisme en tot intrekking van Richtlijn 95/57/EG van de Raad ( 1 ) , en met name artikel 3, lid 2, en artikel 9, lid 5, Overwegende hetgeen volgt: (1) Verordening (EU) nr. 692/2011 stelt de indieningstermijnen voor Europese statistieken over toerisme vast. (2) Tijdigheid is een essentieel element van de kwaliteit van officiële statistieken, en de technische ontwikkelingen stellen statistische instanties in staat om gegevens op kortere termijn te produceren. Daarom moeten de indieningstermijnen voor de maandelijkse gegevens over de bezetting van logiesverstrekkende bedrijven worden verkort, rekening houdend met de bestaande praktijken op het gebied van gegevensverzameling in de lidstaten. (3) De bestrijding van de seizoensgebondenheid blijft cruciaal voor overheden en marktdeelnemers op het gebied van toerisme op nationaal, regionaal en bestemmingsniveau. Daarom moeten maandelijkse gegevens over overnachtingen in logiesverstrekkende bedrijven op regionaal niveau worden ingediend. (4) Toerisme is een van de economische sectoren die bijdragen aan kansen en uitdagingen voor Europese steden, en het meten van de relevantie van toerisme voor de ontwikkeling van afzonderlijke steden draagt bij tot benchmarking, analyse en het ontwerp van relevante ontwikkelingsstrategieën. Daarom moeten gegevens over overnachtingen in logiesverstrekkende bedrijven in grote of sterk toeristische steden worden ingediend. (5) Het toerisme draagt in belangrijke mate bij tot de blauwe economie met een groot potentieel voor duurzame werkgelegenheid en groei, en het kusttoerisme kan beter worden geanalyseerd voor de verschillende graden van urbanisatie van het gebied. Daarom moeten gegevens over overnachtingen in logiesverstrekkende bedrijven met een analyse van het onderscheid tussen ligging aan zee en ligging niet aan zee en de urbanisatiegraad worden ingediend. (6) Toerisme is een economische activiteit waarbij beslissingen over vraag en aanbod vaak worden genomen op bestemmingsniveau, dus boven het niveau van NUTS 2-regio’s waarover op grond van Verordening (EU) nr. 692/2011 gegevens beschikbaar zijn. Daarom moeten gegevens over overnachtingen in logiesverstrekkende bedrijven worden ingediend op het niveau van NUTS 3-regio’s. (7) Richtlijn (EU) 2015/2302 van het Europees Parlement en de Raad van 25 november 2015 betreffende pakketreizen en gekoppelde reisarrangementen ( 2 ) is van toepassing op pakketreizen die door ondernemers aan reizigers worden aangeboden of verkocht en op gekoppelde reisarrangementen die door ondernemers voor reizigers worden gefaciliteerd. (8) Het aanbieden en gebruiken van accommodatie- en vervoersdiensten via onlineplatforms kan klanten meer keuze bieden en nieuwe ondernemingskansen voor bedrijven en burgers creëren, met positieve en negatieve neveneffecten; met gebruikmaking van het kader voor Europese statistieken over toerisme kan het fenomeen worden gemeten aan de vraagzijde. Daarom moeten de variabelen en onderverdelingen voor toeristische reizen worden aangepast. (9) Verordening (EU) nr. 692/2011 moet daarom dienovereenkomstig worden gewijzigd, zonder dat dit aanzienlijke extra administratieve lasten voor de lidstaten en de respondenten met zich meebrengt, HEEFT DE VOLGENDE VERORDENING VASTGESTELD: Artikel 1 Verordening (EU) nr. 692/2011 wordt als volgt gewijzigd: 1) In artikel 9 wordt lid 4 vervangen door: “4.   De lidstaten verstrekken: a) de in bijlage I, delen 1 en 2, opgenomen jaarlijkse gegevens binnen zes maanden na afloop van de referentieperiode, tenzij anders vermeld in bijlage I; b) de in bijlage I, deel 2, opgenomen gevalideerde maandelijkse gegevens binnen acht weken na afloop van de referentieperioden voor de referentiejaren 2020 en 2021, en binnen zes weken na het einde van de referentieperiode vanaf referentiejaar 2022; c) de in bijlage I, deel 4, opgenomen gevalideerde gegevens binnen negen maanden na afloop van de referentieperiode, indien de betrokken lidstaat ervoor kiest deze te verstrekken; d) de in bijlage II opgenomen gegevens binnen zes maanden na afloop van de referentieperiode.”. 2) Bijlage I wordt als volgt gewijzigd: a) in deel 2 wordt punt “A. Te verstrekken variabelen en onderverdelingen voor jaarlijkse gegevens” als volgt gewijzigd: i) de eerste rij van de tabel “1. Op regionaal NUTS-niveau 2 en op nationaal niveau” wordt vervangen door: Type accommodatie Variabelen Onderverdelingen “Totaal (alle typen logiesverstrekkende bedrijven) Aantal overnachtingen van ingezetenen in logiesverstrekkende bedrijven Aantal overnachtingen van niet-ingezetenen in logiesverstrekkende bedrijven Type locatie a) en b) Regio’s op NUTS 3-niveau Maanden van het referentiejaar [facultatief indien NUTS 2-niveau de gehele lidstaat bestrijkt]” ii) in tabel “2. Op nationaal niveau” wordt de volgende rij bovenaan toegevoegd: Type accommodatie Variabelen Onderverdelingen “Totaal (alle typen logiesverstrekkende bedrijven) Aantal overnachtingen van ingezetenen in logiesverstrekkende bedrijven Aantal overnachtingen van niet-ingezetenen in logiesverstrekkende bedrijven Type locatie a) gecombineerd met Type locatie b) Steden” b) punt “D. Snel beschikbare hoofdindicatoren” wordt geschrapt; c) in deel 3 wordt het volgende punt F toegevoegd: „F. Steden De steden waarvoor gegevens moeten worden verstrekt, moeten in overeenstemming zijn met artikel 4 ter, lid 3, van Verordening (EG) nr. 1059/2003 en omvatten ten minste: — de steden die samen goed zijn voor 90 % van de jaarlijkse overnachtingen in toeristische accommodaties in steden in het land; — de hoofdstad; — alle steden met 200 000 inwoners of meer. Steden zijn in dit verband de lokale bestuurseenheden waar ten minste 50 % van de bevolking in een stedelijk centrum woont; een stedelijk centrum is een cluster van aangrenzende roostercellen van 1 km 2 met een dichtheid van minstens 1 500 inwoners per km 2 , en samen een populatie van ten minste 50 000 inwoners. De Commissie (Eurostat) werkt samen met de lidstaten de lijst van steden regelmatig bij. De lidstaten verstrekken de gegevens voor de meest recente verkrijgbare lijst van steden op 31 december van het referentiejaar.”. 3) In bijlage II, deel 2, punt “A. Te verstrekken variabelen”, worden de rijen 8 tot en met 15 van de tabel vervangen door de volgende: “Variabelen Te verstrekken categorieën Frequentie 8. Belangrijkste vervoermiddel a) Vliegtuig (lijn- of chartervluchten of andere luchtvaartdiensten) b) Schip (lijn- en veerdiensten, cruises, plezierboot, huurboot enz.) c) Trein d) Bus, touringcar (lijndiensten of niet-lijndiensten) d1) [facultatief] Bus of touringcar in lijndienst d2) [facultatief] Bus of touringcar niet in lijndienst e) Eigen motorvoertuig (in eigendom of leasing, met inbegrip van auto van vrienden/familie) f) Gehuurd motorvoertuig (met inbegrip van carpooling of autodeelsysteem) g) Andere (bv. fiets) Jaarlijks 9. Belangrijkste accommodatie a) Gehuurde accommodatie: hotels of dergelijke accommodatie b) Gehuurde accommodatie: kampeer- en caravanterreinen (niet voor permanente bewoning) c) Gehuurde accommodatie: huis, villa, appartement, gehuurde kamer(s) in een woning d) Gehuurde accommodatie: andere gehuurde accommodatie (zoals jeugdherbergen, ligplaatsen in jachthavens, gezondheidsinstellingen) e) Niet-gehuurde accommodatie: eigen vakantiewoning f) Niet-gehuurde accommodatie: accommodatie die kosteloos door familie of vrienden beschikbaar wordt gesteld g) Niet-gehuurde accommodatie: andere niet-gehuurde accommodatie Jaarlijks 10. Boeking van de reis: boeking via internet van de belangrijkste accommodatie a) Ja b) Neen Driejaarlijks 11. Boeking van de reis: boekingskanaal voor de belangrijkste accommodatie a) Rechtstreeks bij de accommodatieaanbieder b) Via een reisbureau, touroperator, portaal, agentschap voor kortlopende verhuur van onroerend goed of vakantieverhuuragentschap, met een aanbod van meerdere accommodatieaanbieders c) Geen boeking noodzakelijk Driejaarlijks 11a. [Alleen voor reizen met accommodatie die wordt geboekt met gebruikmaking van internet via een reisbureau, touroperator, portaal, agentschap voor kortlopende verhuur van onroerend goed of vakantieverhuuragentschap; alleen voor reizen met de belangrijkste accommodatie “gehuurde accommodatie: zoals huis, villa, appartement; gehuurde kamer(s) in een woning”] Boeking van de belangrijkste accommodatie via een website of een app zoals Airbnb, Booking.com, Expedia, Home Away a) Ja b) Neen Driejaarlijks 12. Boeking van de reis: boeking via internet van het belangrijkste vervoermiddel a) Ja b) Neen Driejaarlijks 13. Boeking van de reis: boekingskanaal voor het belangrijkste vervoermiddel a) Rechtstreeks bij de vervoersaanbieder b) Via een reisbureau, touroperator, portaalsite c) Geen boeking noodzakelijk Driejaarlijks 13a. [Facultatief] [Alleen voor reizen met vervoer dat is geboekt met gebruikmaking van internet via een reisbureau, touroperator, portaalsite] Boeking van het belangrijkste vervoermiddel via een website of een app zoals BlaBlaCar a) Ja b) Neen Driejaarlijks 14. Boeking van de reis: pakketreis a) Ja b) Neen Driejaarlijks 15. Boeking van de reis: boeking van het pakket via internet a) Ja b) Neen Driejaarlijks 15a. Uitgaven per individuele toerist tijdens de reis aan pakketten Jaarlijks” Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2020. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 augustus 2019. Voor de Commissie De voorzitter Jean-Claude JUNCKER ( 1 ) PB L 192 van 6.7.2011, blz. 17 . ( 2 ) PB L 326 van 11.12.2015, blz. 1 .",
  "source": "EUR LEX"
}