{
  "url": "http://www.w3.org/1999/xhtml\">",
  "content": "L_2012087NL.01004501.xml 24.3.2012 NL Publicatieblad van de Europese Unie L 87/45 UITVOERINGSVERORDENING (EU) Nr. 266/2012 VAN DE RAAD van 23 maart 2012 houdende uitvoering van artikel 32, lid 1, van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien Verordening (EU) nr. 36/2012 van 18 januari 2012 betreffende beperkende maatregelen in het licht van de situatie in Syrië ( 1 ) , met name artikel 32, lid 1, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Gelet op de ernst van de situatie in Syrië en overeenkomstig Uitvoeringsbesluit 2012/172/GBVB ( 2 ) tot uitvoering van Besluit 2011/782/GBVB ( 3 ) betreffende beperkende maatregelen tegen Syrië moeten bijkomende personen en entiteiten worden toegevoegd aan de lijst van aan beperkende maatregelen onderworpen natuurlijke en rechtspersonen, entiteiten of lichamen in bijlage II bij Verordening (EU) nr. 36/2012. (3) Voorts moeten de vermeldingen betreffende bepaalde personen en een entiteit op de in bijlage II van Verordening (EU) nr. 36/2012 opgenomen lijst van natuurlijke en rechtspersonen, entiteiten of lichamen waarvoor beperkende maatregelen gelden, worden gewijzigd, HEEFT DE VOLGENDE VERORDENING VASTGESTELD: Artikel 1 De in bijlage I bij deze verordening genoemde personen en entiteiten worden toegevoegd aan de lijst in bijlage II bij Verordening (EU) nr. 36/2012. Artikel 2 In bijlage II van Verordening (EU) nr. 36/2012 worden de vermeldingen voor de in bijlage II bij deze verordening opgenomen personen en entiteit vervangen door de vermeldingen in bijlage II bij deze verordening. Artikel 3 Deze verordening treedt in werking op de dag van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 maart 2012. Voor de Raad De voorzitster C. ASHTON ( 1 ) PB L 16 van 19.1.2012, blz. 1 . ( 2 ) Zie bladzijde 103 van dit Publicatieblad. ( 3 ) PB L 319 van 2.12.2011, blz. 56 . BIJLAGE I Personen en entiteiten bedoeld in artikel 1 A. Personen Naam Identificatiegegevens Redenen Datum van plaatsing op de lijst 1. Anisa Al Assad (alias Anisah Al Assad) Geboren in: 1934 Meisjesnaam: Makhlouf Moeder van president Al-Assad. Gezien de nauwe persoonlijke band en de intrinsieke financiële relatie met de Syrische president, Bashar Al Assad, trekt zij profijt van en is zij verbonden met het Syrische regime. 23.3.2012 2. Bushra Al Assad (alias Bushra Shawkat) Geboren op: 24.10.1960 Zus van Bashar al Assad, en echtgenote van Asif Shawkat, adjunct-stafchef voor veiligheid en verkenning. Gezien de nauwe persoonlijke band en de intrinsieke financiële relatie met de Syrische president, Bashar Al Assad, en andere belangrijke figuren van het Syrische regime trekt zij profijt van en is zij verbonden met het Syrische regime. 23.3.2012 3. Asma Al Assad (alias Asma Fawaz Al Akhras) Geboren op: 11.8.1975 Geboorteplaats: Londen, VK Paspoort nummer: 707512830 verloopt op 22.9.2020 Meisjesnaam: Al Akhras Echtgenote van Bashar Al Assad. Gezien de nauwe persoonlijke band en de intrinsieke financiële relatie met de Syrische president, Bashar Al Assad, trekt zij profijt van en is zij verbonden met het Syrische regime. 23.3.2012 4. Manal Al Assad (alias Manal Al Ahmad) Geboren op: 2.2.1970 Geboorteplaats: Damascus Paspoort nummer (Syrisch): 0000000914 Meisjesnaam: Al Akhras Echtgenote van Maher Al Assad; als zodanig trekt zij profijt van en is zij nauw verbonden met het regime. 23.3.2012 5. Imad Mohammad Deeb Khamis Geboren op: 1.8.1961 Geboorteplaats: nabij Damascus Minister van Elektriciteit. Verantwoordelijk voor het gebruik van stroomonderbrekingen als repressiemethode. 23.3.2012 6. Omar Ibrahim Ghalawanji Geboren in: 1954 Geboorteplaats: Tartus Minister van Plaatselijk Bestuur. Verantwoordelijk voor de autoriteiten van de plaatselijke besturen en aldus verantwoordelijk voor de repressie tegen de burgerbevolking door de plaatselijke besturen. 23.3.2012 7. Joseph Suwaid Geboren in: 1958 Geboorteplaats: Damascus Viceminister en als zodanig nauw betrokken bij het beleid van het regime. 23.3.2012 8. Ghiath Jeraatli Geboren in: 1950 Geboorteplaats: Salamiya Viceminister en als zodanig nauw betrokken bij het beleid van het regime. 23.3.2012 9. Hussein Mahmoud Farzat Geboren in: 1957 Geboorteplaats: Hama Viceminister en als zodanig nauw betrokken bij het beleid van het regime. 23.3.2012 10. Yousef Suleiman Al-Ahmad Geboren in: 1956 Geboorteplaats: Hasaka Viceminister en als zodanig nauw betrokken bij het beleid van het regime. 23.3.2012 11. Hassan al-Sari Geboren in: 1953 Geboorteplaats: Hama Viceminister en als zodanig nauw betrokken bij het beleid van het regime. 23.3.2012 12. Mazen al-Tabba Geboren op: 1.1.1958 Geboorteplaats: Damascus Paspoort nr. (Syrisch): 004415063 verloopt op 6.5.2015 Zakenpartner van Ihab Makhlouf en Nizar al-Assad (op 23/8/2011 op de lijst geplaatst); samen met Rami Makhlouf eigenaar van het geldwisselbedrijf Al-Diyar lil-Saraafa, dat het beleid van de Syrische centrale bank ondersteunt. 23.3.2012 B. Entiteiten Naam Identificatiegegevens Redenen Datum van plaatsing op de lijst 1. Syrian Petroleum company Adres: Dummar Province, Expansion Square, Island 19-Building 32 P.O. BOX: 2849 of 3378 Telefoon: 00963-11-3137935 of 3137913 Fax: 00963-11-3137979 of 3137977 E-mail: spccom2@scs-net.org of spccom1@scs-net.org Website: www.spc.com.sy Website: www.spc-sy.com Oliemaatschappij die staatseigendom is. Verleent financiële steun aan het Syrische regime. 23.3.2012 2. Mahrukat Company (The Syrian Company for the Storage and Distribution of Petroleum Products) Hoofdzetel: Damascus - Al Adawi st., Petroleum building Fax: 00963-11/4445796 Telefoon: 00963-11/44451348 - 4451349 E-mail: mahrukat@net.sy Website:http://www.mahrukat.gov.sy/indexeng.php Oliemaatschappij die staatseigendom is. Verleent financiële steun aan het Syrische regime. 23.3.2012 BIJLAGE II Personen en entiteit bedoeld in artikel 2 Naam Identificatiegegevens Redenen Datum van plaatsing op de lijst 1. Tarif Akhras Geboren op 2 juni 1951 in Homs, Syrië; Syrisch paspoort met nr. 0000092405 Vooraanstaand zakenman die de steun geniet van en steun verleent aan het regime. Stichter van Akhras Group (grondstoffen, handel, verwerking, en logistiek) en gewezen voorzitter van de kamer van koophandel van Homs. Onderhoudt nauwe zakenrelaties met de familie van president Al-Assad. Directielid van de Federatie van kamers van koophandel van Syrië. Heeft industrie- en woongebouwen geleverd voor geïmproviseerde detentiekampen, alsook logistieke steun verleend aan het regime (bussen en voertuigen voor het transport van tanks). 2.9.2011 2. Issam Anbouba Geboren in 1952 in Homs, Syrië Voorzitter van Anbouba Agricultural Industries Co. Verleent financiële steun aan het Syrische regime. 2.9.2011 3. Ra'if Al-Quwatly (alias Ri'af Al-Quwatli, alias Raeef Al-Kouatly) Zakenpartner van Maher Al-Assad, van wie hij een aantal zakenbelangen beheert; financiert het regime. 23.6.2011 4. Bassam Sabbagh Geboren op 24 augustus 1959 in Damascus. Adres: Kasaa, Anwar al Attar Street, al Midani building, Damascus. Syrisch paspoort met nr. 004326765, afgegeven op 2 november 2008, geldig tot november 2014. Juridisch en financieel adviseur en zaakvoerder van Rami Makhlouf en Khaldoun Makhlouf. Partner van Bachar Al-Assad bij de financiering van een vastgoedproject in Latakia. Verleent financiële steun aan het regime. 14.11.2011 5. Mohamed Hamcho Geboren op 20 mei 1966; paspoort met nr. 002954347 Syrisch zakenman en lokaal vertegenwoordiger van verscheidene buitenlandse bedrijven; geassocieerd met Maher Al-Assad van wie hij een deel van de financiële en economische belangen beheert; financiert in die hoedanigheid het regime. 23.5.2011 6. El-Tel Co. (El-Tel Middle East Company) Adres: Dair Ali Jordan Highway, Postbus 13052, Damascus - Syrië Tel: +963-11-2212345 Fax: +963-11-44694450 E-mail: sales@eltelme.com Website: www.eltelme.com Vervaardigt en levert communicatie- en transmissiemasten, alsook andere uitrusting voor het Syrische leger. 23.9.2011 7. Rami Makhlouf Geboren op 10 juli 1969 in Damascus, paspoort met nr. 454224 Syrisch zakenman; neef van president Bashar Al-Assad; heeft controle over het investeringsfonds Al Mahreq, Bena Properties, Cham Holding Syriatel, Souruh Company, en verstrekt in die hoedanigheid financiële steun aan het regime. 9.5.2011 8. Ihab (alias Ehab, Iehab) Makhlouf Geboren op 21 januari 1973 in Damascus; paspoort met nr. N002848852 Voorzitter van Syriatel, dat 50% van zijn winst door middel van zijn licentieovereenkomst doorstort aan de Syrische regering. 23.5.2011",
  "source": "EUR LEX"
}