{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0615:NL:HTML\">",
  "content": "EUR-Lex - 31978D0615 - NL Avis juridique important | 31978D0615 78/615/EEG: Beschikking van de Commissie van 23 juni 1978 houdende wijziging van Beschikking 76/687/EEG van de Commissie van 30 juni 1976 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken (Slechts de tekst in de Duitse taal is authentiek) Publicatieblad Nr. L 198 van 22/07/1978 blz. 0012 - 0012 ++++ BESCHIKKING VAN DE COMMISSIE van 23 juni 1978 houdende wijziging van Beschikking 76/687/EEG van de Commissie van 30 juni 1976 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken ( Slechts de tekst in de Duitse taal is authentiek ) ( 78/615/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG ( 2 ) , en met name op artikel 7 , Gelet op Beschikking 76/687/EEG van de Commissie van 30 juni 1976 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken ( 3 ) , en met name op artikel 2 , Overwegende dat volgens artikel 15 , lid 1 , van bovengenoemde richtlijn zaaizaad en pootgoed van rassen van landbouwgewassen , als deze rassen ten minste in een van de Lid-Staten officieel zijn toegelaten en zij overigens voldoen aan de in deze richtlijn vastgestelde voorwaarden , in de Gemeenschap na een bepaalde datum aan geen enkele handelsbeperking ten aanzien van het ras meer zijn onderworpen ; Overwegende evenwel dat in artikel 15 , lid 2 , van dezelfde richtlijn is bepaald dat een Lid-Staat die daarom verzoekt kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Commissie bij genoemde beschikking onder andere de Bondsrepubliek Duitsland heeft gemachtigd de handel in zaaizaad van het ras  \" Bastion \" ( Triticum aestivum L . ) , te verbieden aangezien dit ras in de Bondsrepubliek Duitsland niet voldoende homogeen is geweest wat een aantal kenmerken betreft ( artikel 15 , lid 3 , sub a ) , van voornoemde richtlijn ) ; Overwegende dat , gezien de resultaten verkregen bij nieuwe onderzoeken te velde niet meer kan worden geconstateerd dat dit ras in de Bondsrepubliek Duitsland niet voldoende homogeen is ; Overwegende dat derhalve niet meer wordt voldaan aan de voorwaarden van artikel 15 , lid 3 , sub a ) , van genoemde richtlijn ; Overwegende dat de aan de Bondsrepubliek Duitsland verleende machtiging derhalve moet worden ingetrokken ; Overwegende dat de in deze beschikking vervatte maatregelen in overeenstemming zijn met het advies van het Permanent Comit√© voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 De bij Beschikking 76/687/EEG van de Commissie van 30 juni 1976 aan de Bondsrepubliek Duitsland verleende machtiging wordt voor het ras \" Bastion \"  ( Triticum aestivum L . ) vanaf 20 april 1978 ingetrokken . Artikel 2 Deze beschikking is gericht tot de Bondsrepubliek Duitsland . Gedaan te Brussel , 23 juni 1978 . Voor de Commissie De Vice-Voorzitter Finn GUNDELACH ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 . ( 3 ) PB nr . L 235 van 26 . 8 . 1976 , blz . 21 .",
  "source": "EUR LEX"
}