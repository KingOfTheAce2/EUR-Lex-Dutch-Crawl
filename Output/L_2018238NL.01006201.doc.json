{
  "url": "http://www.w3.org/1999/xhtml\">",
  "content": "L_2018238NL.01006201.xml 21.9.2018 NL Publicatieblad van de Europese Unie L 238/62 UITVOERINGSVERORDENING (EU) 2018/1262 VAN DE COMMISSIE van 20 september 2018 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen 1-methylcyclopropeen, beta-cyfluthrin, chloorthalonil, chloortoluron, clomazone, cypermethrin, daminozide, deltamethrin, dimethenamid-p, diuron, fludioxonil, flufenacet, flurtamone, fosthiazaat, indoxacarb, MCPA, MCPB, prosulfocarb, thiofanaat-methyl en tribenuron (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In deel A van de bijlage bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die worden geacht te zijn goedgekeurd uit hoofde van Verordening (EG) nr. 1107/2009. (2) De geldigheidsduur voor de werkzame stoffen 1-methylcyclopropeen, beta-cyfluthrin, chloorthalonil, chloortoluron, cypermethrin, daminozide, deltamethrin, dimethenamid-p, flufenacet, flurtamone, forchlorfenuron, fosthiazaat, indoxacarb, iprodion, MCPA, MCPB, silthiofam, thiofanaat-methyl en tribenuron is laatstelijk verlengd bij Uitvoeringsverordening (EU) 2017/1511 van de Commissie ( 3 ) . De geldigheidsduur voor die stoffen verstrijkt op 31 oktober 2018. (3) De geldigheidsduur van de werkzame stof diuron verstrijkt op 30 september 2018. (4) De geldigheidsduur voor de werkzame stoffen clomazone, fludioxonil en prosulfocarb verstrijkt op 31 oktober 2018. (5) De aanvragen voor de verlenging van de goedkeuring van die stoffen zijn ingediend in overeenstemming met Uitvoeringsverordening (EU) nr. 844/2012 van de Commissie ( 4 ) . (6) Aangezien de beoordeling van die stoffen is uitgesteld om redenen waarvoor de aanvragers niet verantwoordelijk zijn, zal de goedkeuring van die werkzame stoffen waarschijnlijk vervallen voordat een besluit over de verlenging ervan is genomen. Daarom moet de geldigheidsduur voor die stoffen worden verlengd. (7) Gezien het doel van artikel 17, eerste alinea, van Verordening (EG) nr. 1107/2009 zal de Commissie — wanneer zij bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan — de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. Wanneer de Commissie bij verordening bepaalt dat de goedkeuring van een in de bijlage bij deze verordening genoemde werkzame stof wordt verlengd, zal zij, wanneer dit aangewezen is, trachten de vroegst mogelijke toepassingsdatum vast te stellen. (8) Aangezien de goedkeuring van de werkzame stof diuron op 30 september 2018 vervalt, moet deze verordening zo spoedig mogelijk in werking treden. (9) Uitvoeringsverordening (EU) nr. 540/2011 moet daarom dienovereenkomstig worden gewijzigd. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 september 2018. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2017/1511 van de Commissie van 30 augustus 2017 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen 1-methylcyclopropeen, beta-cyfluthrin, chloorthalonil, chloortoluron, cypermethrin, daminozide, deltamethrin, dimethenamid-p, flufenacet, flurtamone, forchlorfenuron, fosthiazaat, indoxacarb, iprodion, MCPA, MCPB, silthiofam, thiofanaat-methyl en tribenuron ( PB L 224 van 31.8.2017, blz. 115 ). ( 4 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) In de zesde kolom (geldigheidsduur) van rij 40, deltamethrin, wordt de datum vervangen door „31 oktober 2019”. 2) In de zesde kolom (geldigheidsduur) van rij 48, beta-cyfluthrin, wordt de datum vervangen door „31 oktober 2019”. 3) In de zesde kolom (geldigheidsduur) van rij 64, flurtamone, wordt de datum vervangen door „31 oktober 2019”. 4) In de zesde kolom (geldigheidsduur) van rij 65, flufenacet, wordt de datum vervangen door „31 oktober 2019”. 5) In de zesde kolom (geldigheidsduur) van rij 67, dimethenamid-p, wordt de datum vervangen door „31 oktober 2019”. 6) In de zesde kolom (geldigheidsduur) van rij 69, fosthiazaat, wordt de datum vervangen door „31 oktober 2019”. 7) In de zesde kolom (geldigheidsduur) van rij 101, chloorthalonil, wordt de datum vervangen door „31 oktober 2019”. 8) In de zesde kolom (geldigheidsduur) van rij 102, chloortoluron, wordt de datum vervangen door „31 oktober 2019”. 9) In de zesde kolom (geldigheidsduur) van rij 103, cypermethrin, wordt de datum vervangen door „31 oktober 2019”. 10) In de zesde kolom (geldigheidsduur) van rij 104, daminozide, wordt de datum vervangen door „31 oktober 2019”. 11) In de zesde kolom (geldigheidsduur) van rij 105, thiofanaat-methyl, wordt de datum vervangen door „31 oktober 2019”. 12) In de zesde kolom (geldigheidsduur) van rij 106, tribenuron, wordt de datum vervangen door „31 oktober 2019”. 13) In de zesde kolom (geldigheidsduur) van rij 107, MCPA, wordt de datum vervangen door „31 oktober 2019”. 14) In de zesde kolom (geldigheidsduur) van rij 108, MCPB, wordt de datum vervangen door „31 oktober 2019”. 15) In de zesde kolom (geldigheidsduur) van rij 117, 1-methylcyclopropeen, wordt de datum vervangen door „31 oktober 2019”. 16) In de zesde kolom (geldigheidsduur) van rij 119, indoxacarb, wordt de datum vervangen door „31 oktober 2019”. 17) In de zesde kolom (geldigheidsduur) van rij 160, prosulfocarb, wordt de datum vervangen door „31 oktober 2019”. 18) In de zesde kolom (geldigheidsduur) van rij 161, fludioxonil, wordt de datum vervangen door „31 oktober 2019”. 19) In de zesde kolom (geldigheidsduur) van rij 162, clomazone, wordt de datum vervangen door „31 oktober 2019”. 20) In de zesde kolom (geldigheidsduur) van rij 192, diuron, wordt de datum vervangen door „30 september 2019”.",
  "source": "EUR LEX"
}