{
  "url": "http://www.w3.org/1999/xhtml\">",
  "content": "L_202500083NL.000101.fmx.xml Publicatieblad van de Europese Unie NL L-serie 2025/83 31.3.2025 GEDELEGEERDE VERORDENING (EU) 2025/83 VAN DE COMMISSIE van 17 januari 2025 tot wijziging van Gedelegeerde Verordening (EU) 2016/1237 wat betreft bepaalde rapportagevoorschriften voor kennisgevingen betreffende hennep DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 223, lid 2, Overwegende hetgeen volgt: (1) Rapportagevereisten zijn van essentieel belang voor een goede monitoring en correcte handhaving van de wetgeving. Het is echter belangrijk om deze vereisten te stroomlijnen zodat ze het eigenlijke doel ervan niet voorbijschieten en de administratieve lasten worden beperkt. (2) Gedelegeerde Verordening (EU) 2016/1237 van de Commissie ( 2 ) vormt een aanvulling op Verordening (EU) nr. 1308/2013 wat betreft het stelsel van certificaten voor landbouwproducten, met inbegrip van de lijst van producten waarvoor een invoer- of uitvoercertificaat moet worden overgelegd. (3) In artikel 8, punt c), van Gedelegeerde Verordening (EU) 2016/1237 is bepaald welk soort informatie met betrekking tot hennep moet worden meegedeeld. Dat artikel voorziet onder meer in de verplichting voor de lidstaten om de Commissie in kennis te stellen van de bepalingen die zijn vastgesteld met betrekking tot de invoercertificaten voor hennepproducten en om de Commissie in kennis te stellen van de sancties die zijn opgelegd of de maatregelen die zijn genomen ingevolge geconstateerde onregelmatigheden. Om de administratieve lasten voor de lidstaten te verlichten en aangezien het niet nodig is een verplichting op te leggen tot systematische en jaarlijkse kennisgeving van deze informatie die de lidstaten op verzoek ter beschikking van de Commissie kunnen stellen, hoeven die rapportagevereisten niet langer te worden opgelegd. Dit is in overeenstemming met de mededeling van de Commissie getiteld “Concurrentievermogen van de EU op lange termijn: blik op de periode na 2030” ( 3 ) . (4) Gedelegeerde Verordening (EU) 2016/1237 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 8 van Gedelegeerde Verordening (EU) 2016/1237 wordt punt c) vervangen door: “c) wat betreft hennep, de bevoegde autoriteiten die belast zijn met de in artikel 17, lid 2, van Uitvoeringsverordening (EU) 2016/1239 bedoelde controles;”. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 januari 2025. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj . ( 2 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 , ELI: http://data.europa.eu/eli/reg_del/2016/1237/oj ). ( 3 ) Mededeling van de Commissie aan het Europees Parlement, de Raad, het Europees Economisch en Sociaal Comité en het Comité van de Regio’s — “Concurrentievermogen van de EU op lange termijn: blik op de periode na 2030” (COM(2023) 168 final, 16.3.2023). ELI: http://data.europa.eu/eli/reg_del/2025/83/oj ISSN 1977-0758 (electronic edition)",
  "source": "EUR LEX"
}