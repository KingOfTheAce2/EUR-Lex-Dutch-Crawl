{
  "url": "http://www.w3.org/1999/xhtml\">",
  "content": "L_2023071NL.01000801.xml 9.3.2023 NL Publicatieblad van de Europese Unie L 71/8 UITVOERINGSVERORDENING (EU) 2023/513 VAN DE COMMISSIE van 8 maart 2023 tot wijziging van de bijlagen XV en XIX bij Uitvoeringsverordening (EU) 2021/404 wat betreft de lijst van derde landen, gebieden of zones daarvan waaruit de binnenkomst in de Unie van vleesproducten van hoefdieren, pluimvee en vederwild, en eieren en eiproducten is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, Overwegende hetgeen volgt: (1) Verordening (EU) 2016/429 bevat onder andere de diergezondheidsvoorschriften voor de binnenkomst in de Unie van zendingen dieren, levende producten en producten van dierlijke oorsprong, en is met ingang van 21 april 2021 van toepassing. Eén van die diergezondheidsvoorschriften houdt in dat die zendingen afkomstig moeten zijn uit een overeenkomstig artikel 230, lid 1, van die verordening in de lijst opgenomen derde land of gebied of een zone of compartiment daarvan. (2) Gedelegeerde Verordening (EU) 2020/692 van de Commissie ( 2 ) vormt een aanvulling op Verordening (EU) 2016/429 wat betreft de diergezondheidsvoorschriften voor de binnenkomst in de Unie van zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of compartimenten daarvan. In Gedelegeerde Verordening (EU) 2020/692 is bepaald dat de binnenkomst in de Unie van zendingen van dieren, levende producten en producten van dierlijke oorsprong die binnen het toepassingsgebied van de verordening vallen, alleen wordt toegestaan als zij afkomstig zijn uit een derde land of gebied, of een zone of compartiment daarvan, dat/die voor de specifieke soorten en categorieën dieren, levende producten en producten van dierlijke oorsprong in de lijst is opgenomen overeenkomstig de in die gedelegeerde verordening vastgestelde diergezondheidsvoorschriften. (3) Bij Uitvoeringsverordening (EU) 2021/404 van de Commissie ( 3 ) zijn de lijsten van derde landen of gebieden, of zones of compartimenten daarvan vastgesteld waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die uitvoeringsverordening bevatten de lijsten alsook bepaalde algemene regels betreffende de lijsten. (4) Deel 1 van bijlage XV bij Uitvoeringsverordening (EU) 2021/404 bevat de lijst van derde landen, gebieden of zones daarvan waaruit de binnenkomst in de Unie van vleesproducten van hoefdieren, pluimvee en vederwild is toegestaan. Deel 1 van bijlage XIX bij Uitvoeringsverordening (EU) 2021/404 bevat de lijst van derde landen en gebieden of zones daarvan waaruit de binnenkomst in de Unie van zendingen eieren en eiproducten is toegestaan. (5) Moldavië heeft bij de Commissie een aanvraag ingediend om de binnenkomst in de Unie van zendingen vleesproducten van pluimvee, met uitzondering van loopvogels, en eieren toe te staan en heeft garanties verstrekt betreffende de naleving door dat derde land van de meldings- en rapportageverplichtingen van de in de lijst in bijlage I bij Gedelegeerde Verordening (EU) 2020/692 opgenomen ziekten die relevant zijn voor pluimvee, en garanties betreffende de naleving door dat derde land van de desbetreffende diergezondheidsvoorschriften van de Unie of van gelijkwaardige voorschriften. Daarom, en rekening houdend met de gezondheidssituatie van pluimvee in Moldavië, is het passend dat derde land op te nemen in de lijsten in deel 1 van bijlage XV en deel 1 van bijlage XIX bij Uitvoeringsverordening (EU) 2021/404 wat betreft vleesproducten van pluimvee met uitzondering van loopvogels, en eieren. (6) De bijlagen XV en XIX bij Uitvoeringsverordening (EU) 2021/404 moeten derhalve dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen XV en XIX bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 maart 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). BIJLAGE De bijlagen XV en XIX bij Uitvoeringsverordening (EU) 2021/404 worden als volgt gewijzigd: 1) In deel 1 van bijlage XV wordt tussen de vermelding voor Marokko en die voor Montenegro de volgende vermelding voor Moldavië ingevoegd: “ MD Moldavië MD-0 Niet toegestaan Niet toegestaan Niet toegestaan Niet toegestaan Niet toegestaan Niet toegestaan Niet toegestaan D Niet toegestaan Niet toegestaan MPST” 2) In bijlage XIX, deel 1, wordt de vermelding voor Moldavië vervangen door: “ MD Moldavië MD-0 Eieren E Eiproducten EP”",
  "source": "EUR LEX"
}