{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R3587:NL:HTML\">",
  "content": "EUR-Lex - 31992R3587 - NL Avis juridique important | 31992R3587 Verordening (EEG) nr. 3587/92 van de Commissie van 11 december 1992 tot wijziging van Verordening (EEG) nr. 3164/89 houdende uitvoeringsbepalingen met betrekking tot de bijzondere maatregelen voor hennepzaad Publicatieblad Nr. L 364 van 12/12/1992 blz. 0026 - 0026 Bijzondere uitgave in het Fins: Hoofdstuk 3 Deel 46 blz. 0200 Bijzondere uitgave in het Zweeds: Hoofdstuk 3 Deel 46 blz. 0200 VERORDENING (EEG) Nr. 3587/92 VAN DE COMMISSIE  van 11 december 1992  tot wijziging van Verordening (EEG) nr. 3164/89 houdende uitvoeringsbepalingen met betrekking tot de bijzondere maatregelen voor hennepzaad DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3698/88 van de Raad van 24 november 1988 tot vaststelling van bijzondere maatregelen voor hennepzaad (1), gewijzigd bij Verordening (EEG) nr. 2050/92 (2), en met name op artikel 2, lid 3, Overwegende dat in artikel 2 van Verordening (EEG) nr. 3164/89 van de Commissie van 23 oktober 1989 houdende uitvoeringsbepalingen met betrekking tot de bijzondere maatregelen voor hennepzaad (3) met name is bepaald dat de steun voor hennepzaad slechts  wordt toegekend voor oppervlakten waarvoor een aangifte van inzaai is ingediend overeenkomstig het bepaalde in artikel 5 van Verordening (EEG) nr. 1164/89 van de Commissie van 28 april 1989 houdende uitvoeringsbepalingen met betrekking tot de steun voor  vezelvlas en hennep(4), laatstelijk gewijzigd bij Verordening (EEG) nr. 3569/92 (5); dat daarbij, zowel rekening houdend met het evenredigheidsbeginsel als met de eisen waaraan moet worden voldaan om de steunregeling vlot te laten functioneren, is  voorzien in een naar de mate van overschrijding van de termijn voor de aangifte gedifferentieerd verlies van het recht op de forfaitaire steun per hectare voor hennep; dat om dezelfde redenen moet worden voorzien in een soortgelijke differentiëring van  het verlies van het recht op steun voor hennepzaad; Overwegende dat de betrokken bepalingen dienovereenkomstig dienen te worden gewijzigd en het aan deze maatregel verbonden voordeel aan belanghebbenden die daarom vóór een bepaalde datum verzoeken dient te worden toegekend met ingang van het  verkoopseizoen 1991/1992; Overwegende dat in deze verordening vervatte maatregelen in overeenstemming zijn met het advies van het Comité van beheer voor oliën en vetten, HEEFT DE VOLGENDE VERORDENING VASTGESTELD: Artikel 1 Artikel 2, lid 3, van Verordening (EEG) nr. 3164/89 wordt als volgt gelezen: \"3. Het bepaalde in artikel 5, lid 1, in artikel 7, in artikel 8, lid 1, tweede alinea, en lid 4, van Verordening (EEG) nr. 1164/89 en in artikel 2, tweede alinea, van Verordening (EEG) nr. 3569/92 van de Commissie (*) tot wijziging van Verordening  (EEG) nr. 1164/89, geldt voor de steun voor hennepzaad. (*) PB nr. L 362 van 11. 12. 1992, blz. 49.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke  Lid-Staat. Gedaan te Brussel, 11 december 1992. Voor de Commissie Ray MAC SHARRY Lid van de Commissie (1) PB nr. L 325 van 29. 11. 1988, blz. 2. (2) PB nr. L 215 van 30. 7. 1992, blz. 8. (3) PB nr. L 307 van 24. 10. 1989, blz. 22. (4) PB nr. L 121 van 29. 4. 1989, blz. 4. (5) PB nr. L 362 van 11. 12. 1992, blz. 49.",
  "source": "EUR LEX"
}