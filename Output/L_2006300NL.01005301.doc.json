{
  "url": "http://www.w3.org/1999/xhtml\">",
  "content": "L_2006300NL.01005301.xml 31.10.2006 NL Publicatieblad van de Europese Unie L 300/53 BESLUIT VAN DE RAAD van 27 juni 2005 inzake de sluiting van de Overeenkomst tussen de Europese Gemeenschap en de Republiek Chili inzake bepaalde aspecten van luchtdiensten (2006/735/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 80, lid 2, juncto artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie, Gezien het advies van het Europees Parlement, Overwegende hetgeen volgt: (1) De Raad heeft de Commissie op 5 juni 2003 gemachtigd met derde landen te onderhandelen over de vervanging van sommige bepalingen in bestaande bilaterale overeenkomsten door een communautaire overeenkomst. (2) Overeenkomstig de mechanismen en richtsnoeren in de bijlage bij bovengenoemd besluit, heeft de Commissie namens de Gemeenschap met de Republiek Chili onderhandeld over een overeenkomst inzake bepaalde aspecten van luchtdiensten. (3) Deze overeenkomst is namens de Gemeenschap ondertekend, onder voorbehoud van eventuele sluiting op een later tijdstip. (4) Deze overeenkomst dient te worden goedgekeurd, BESLUIT: Artikel 1 De overeenkomst tussen de Europese Gemeenschap en de Republiek Chili inzake bepaalde aspecten van luchtdiensten wordt namens de Gemeenschap goedgekeurd. De tekst van de overeenkomst is aan dit besluit gehecht ( 1 ) . Artikel 2 De voorzitter van de Raad is gemachtigd de persoon aan te wijzen die bevoegd is om de in artikel 8, lid 1, van de overeenkomst bedoelde kennisgeving te verrichten. Gedaan te Luxemburg, 27 juni 2005. Voor de Raad De voorzitter L. LUX ( 1 ) Zie bladzijde 46 van dit Publicatieblad.",
  "source": "EUR LEX"
}