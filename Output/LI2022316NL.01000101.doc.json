{
  "url": "http://www.w3.org/1999/xhtml\">",
  "content": "LI2022316NL.01000101.xml 8.12.2022 NL Publicatieblad van de Europese Unie LI 316/1 UITVOERINGSVERORDENING (EU) 2022/2397 VAN DE RAAD van 8 december 2022 tot uitvoering van Verordening (EG) nr. 1183/2005 betreffende beperkende maatregelen met het oog op de situatie in de Democratische Republiek Congo DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 1183/2005 van de Raad van 18 juli 2005 betreffende beperkende maatregelen met het oog op de situatie in de Democratische Republiek Congo ( 1 ) , en met name artikel 9, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 juli 2005 Verordening (EG) nr. 1183/2005 vastgesteld. (2) Na de betrokken omstandigheden te hebben geëvalueerd en gezien de ernst van de situatie in de Democratische Republiek Congo, is de Raad van oordeel dat acht personen moeten worden toegevoegd aan de lijst van personen, entiteiten en lichamen in bijlage I bis bij Verordening (EG) nr. 1183/2005. (3) Bijlage I bis bij Verordening (EG) nr. 1183/2005 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bis bij Verordening (EG) nr. 1183/2005 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 december 2022. Voor de Raad De voorzitter V. RAKUŠAN ( 1 ) PB L 193 van 23.7.2005, blz. 1 . BIJLAGE De volgende personen worden toegevoegd aan de lijst in afdeling A (\"Personen\") van bijlage I bis bij Verordening (EG) nr. 1183/2005: Personen Naam Informatie ter identificatie Redenen voor plaatsing op de lijst Datum van plaatsing op de lijst “10 Ruvugayimikore PROTOGÈNE Aliassen: Ruhinda, Gaby Ruhinda, Zorro Midende Geboortedatum: 1968 of 1969 Geslacht: man Functie of beroep: leider van de Democratische Strijdkrachten voor de Bevrijding van Rwanda — Forces Combattantes Abacunguz i (FDLR-FOCA); leider van de Maccabé-groep (voorheen Commando de recherche et d'action en profondeur (CRAP)) van de FDLR-FOCA Ruvugayimikore Protogène is een leider van de Democratische Strijdkrachten voor de Bevrijding van Rwanda — Forces Combattantes Abacunguzi (FDLR-FOCA), een niet-gouvernementele gewapende groepering die actief is in het oosten van de DRC. Hij staat met name aan het hoofd van de Maccabé-groep (voorheen bekend als de Commando de recherche et d'action en profondeur (CRAP)) van de FDLR-FOCA. De FDLR-FOCA, met inbegrip van de Maccabé-groep, dragen bij aan het gewapende conflict, de instabiliteit en de onveiligheid in de DRC, met name door geweldpleging en ernstige mensenrechtenschendingen, waaronder aanvallen op burgers, executies, geweld tegen kinderen, verkrachtingen en andere daden van seksueel geweld. Gezien zijn leidinggevende functie in de FDLR-FOCA, is Ruvugayimikore Protogène dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. Hij is ook verantwoordelijk voor het in stand houden van het gewapende conflict, de instabiliteit en de onveiligheid in de DRC. 8.12.2022 11 Meddie NKALUBO Aliassen: Mohammed Ali Nkalubo, Abul Jihad, Punny Boy Geboortedatum: 1991, 1992 of 1993 Nationaliteit: Uganda Geslacht: man Functie of beroep: hooggeplaatste leider van de Geallieerde Democratische Strijdkrachten Meddie Nkalubo is een hooggeplaatste leider van de Geallieerde Democratische Strijdkrachten (ADF), een niet-gouvernementele gewapende groepering die actief is in Uganda en het oosten van de DRC. Hij wordt aangeduid als iemand met diverse verantwoordelijkheden binnen de ADF, waaronder communicatie en propaganda, rekrutering, vervaardiging van wapens, en de toenadering tot ISIL (Da’esh). De ADF dragen bij aan het gewapende conflict, de instabiliteit en de onveiligheid in de DRC (meer bepaald in de provincies Ituri en Noord-Kivu), met name door geweldpleging en ernstige mensenrechtenschendingen, waaronder aanvallen op burgers, executies en ontvoering. Gezien zijn leidinggevende functie en diverse verantwoordelijkheden in de ADF, is Meddie Nkalubo dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. Hij is ook verantwoordelijk voor het in stand houden van het gewapende conflict, de instabiliteit en de onveiligheid in de DRC. 8.12.2022 12 Justin BITAKWIRA Alias: Bihona-Hayi Geboortedatum: 5.12.1960 Geboorteplaats: Lemera, DRC Nationaliteit: DRC Geslacht: man Functie of beroep: Politicus, voormalig nationaal minister en voorzitter van de Alliantie voor de republiek en het nationale bewustzijn. Justin Bitakwira is een Congolees politicus, voormalig minister van de regering en lid van de politieke partij “Unie voor de Congolese natie”. In zijn openbare toespraken heeft hij herhaaldelijk opgeroepen tot geweld en aangezet tot discriminatie en vijandigheid ten opzichte van de Banyamulenge-gemeenschap, die het mikpunt is geweest van aanvallen door gewapende groeperingen. Die opruiende toespraken en discours zijn olie op het vuur voor het conflict en het geweld in de DRC, met name in de regio Hauts-Plateaux, waar conflicten tussen gemeenschappen woeden. Justin Bitakwira is dus verantwoordelijk voor het in stand houden van het gewapende conflict, de instabiliteit en de onveiligheid in de DRC door aan te zetten tot geweld. 8.12.2022 13 Joseph Nganzo Olikwa TIPI Aliassen: Colonel Tipi Ziro Ziro, Joseph Ngadjole, Joseph Nganzole Olikwa Geboortedatum: 10.11.1977 Geboorteplaats: Bunia Fataki, DRC Nationaliteit: DRC Geslacht: man Rang: kolonel bij de FARDC Functie: plaatsvervangend bevelhebber van de 12e snellereactiebrigade in Minembwe, voormalig bevelhebber van het 312e bataljon van de 31e hoofddefensiebrigade Militair identiteitsnr.: 1-77-96-32692-76 Joseph Nganzo Olikwa Tipi was tot januari 2022 bevelhebber van het 312e bataljon van de 31e hoofddefensiebrigade van de strijdkrachten van de Democratische Republiek Congo (FARDC). Onder zijn bevel en verantwoordelijkheid hebben strijdkrachten van het 312e bataljon tussen juni en december 2021 aanvallen op burgers uitgevoerd en ernstige mensenrechtenschendingen gepleegd, met name verkrachtingen van vrouwen. Als kolonel en plaatsvervangend bevelhebber van de 12e snellereactiebrigade in Minembwe (Zuid-Kivu) is Joseph Nganzo Olikwa Tipi nog steeds een hogere officier in de FARDC. Gezien zijn functies draagt hij verantwoordelijkheid voor recente mensenrechtenschendingen door de FARDC. Joseph Nganzo Olikwa Tipi is dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. 8.12.2022 14 Désiré LONDROMA NDJUKPA Alias: Désiré Lokana Lokanza Geslacht: man Functie of beroep: defensieambtenaar van de CODECO/URDPC (“belast met defensie”) Désiré Londroma Ndjukpa is een leider van de Coöperatie voor de ontwikkeling van Congo/Revolutionaire unie voor de verdediging van het Congolese volk (CODECO/URDPC), geïdentificeerd als de defensieambtenaar ervan (“belast met defensie”), en medeleider van de politieke vleugel. De groep CODECO/URDPC is een niet-gouvernementele gewapende groepering die actief is in het oosten van de DRC en bijdraagt aan het gewapende conflict, de instabiliteit en de onveiligheid in de DRC, met name door geweldpleging en ernstige mensenrechtenschendingen, zoals executies, seksueel geweld en aanvallen op burgers, waaronder aanvallen op kampen voor binnenlands ontheemden tussen medio november 2021 en februari 2022, in het bijzonder gericht op de Hema-gemeenschap. Gezien zijn leidinggevende functie in de groep CODECO/URDPC, is Londroma Ndjukpa dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. Hij is ook verantwoordelijk voor het in stand houden van het gewapende conflict, de instabiliteit en de onveiligheid in de DRC. 8.12.2022 15 Willy NGOMA Alias: Major Willy NGOMA Geslacht: man Functie of beroep: woordvoerder van de “Beweging 23 maart”/het Congolese revolutionaire leger (M23/ARC) Willy Ngoma bekleedt de leidinggevende functie van woordvoerder van de “Beweging 23 maart”/het Congolese revolutionaire leger (M23/ARC), een niet-gouvernementele gewapende groepering die actief is in het oosten van de DRC. De M23/ARC draagt bij aan het gewapende conflict, de instabiliteit en de onveiligheid in de DRC, met name door geweldpleging en ernstige mensenrechtenschendingen, waaronder executies, aanvallen en seksueel geweld tegen burgers. Gezien zijn leidinggevende functie in M23/ARC is Willy Ngoma dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. Hij is ook verantwoordelijk voor het in stand houden van het gewapende conflict, de instabiliteit en de onveiligheid in de DRC. 8.12.2022 16 William YAKUTUMBA Geboortedatum: 1970 Geboorteplaats: Lunbondia, Zuid-Kivu, DRC Nationaliteit: DRC Geslacht: man Functie of beroep: leider van de Coalition Nationale du Peuple pour la Souveranité du Congo (CNPSC); oprichter en leider van de militie Mai-Mai Yakutumba. William Yakutumba is de secretaris-generaal en bevelhebber van de Coalition Nationale du Peuple pour la Souverainité du Congo (CNPSC), een coalitie van de zogenaamde Mai-Mai-milities in de provincie Zuid-Kivu in de DRC. Hij is de oprichter en leider van een van de grootste milities van die coalitie, de Mai-Mai Yakutumba. De Mai-Mai Yakutumba draagt bij aan het gewapende conflict, de instabiliteit en de onveiligheid in de DRC, met name door geweldpleging en ernstige mensenrechtenschendingen, waaronder bloedbaden op de bevolking van dorpen, aanvallen op burgers, verkrachtingen en andere daden van seksueel geweld. De Mai-Mai Yakutumba controleert ook goudmijnen in het oosten van de DRC, samen met leden van de CNPSC die de mijnbouwroutes controleren. Zij trekken profijt van de illegale ontginning van en handel in goud. De Mai-Mai Yakutumba gebruikt de met die handel gemaakte winsten om zijn gewapende activiteiten te financieren. Gezien zijn leidinggevende functie in de CNPSC en in de militie Mai-Mai Yakutumba is Willy Ngoma dus betrokken bij het beramen, aansturen of plegen van handelingen in de DRC die ernstige mensenrechtenschendingen vormen. Hij is ook verantwoordelijk voor het in stand houden en exploiteren van het gewapende conflict, de instabiliteit en de onveiligheid in de DRC, onder meer door de illegale ontginning van en handel in natuurlijke hulpbronnen. 8.12.2022 17 Alain, François, Viviane GOETZ Geboortedatum: 24.4.1965 Geboorteplaats: Deurne, Antwerpen, België Nationaliteit: België Geslacht: man Alain Goetz is een zakenman en de uiteindelijke begunstigde en voormalig directeur van African Gold Refinery Ltd., gevestigd in Uganda. African Gold Refinery Limited ontvangt, koopt, raffineert en verhandelt sinds 2016 illegaal goud van oorsprong uit mijnen in de DRC die worden gecontroleerd door niet-gouvernementele gewapende groeperingen, waaronder de Mai-Mai Yakutumba en Raia Mutomboki, die betrokken zijn bij destabiliserende activiteiten in de provincie Zuid-Kivu. Alain Goetz exploiteert derhalve het gewapende conflict, de instabiliteit en de onveiligheid in de DRC door de illegale ontginning van en handel in natuurlijke hulpbronnen. 8.12.2022”",
  "source": "EUR LEX"
}