{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0316:NL:HTML\">",
  "content": "EUR-Lex - 31997D0316 - NL Avis juridique important | 31997D0316 97/316/EG: Beschikking van de Commissie van 5 mei 1997 tot goedkeuring van de door de lidstaten voor het begrotingsjaar 1996 ingediende rekeningen inzake de door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven Publicatieblad Nr. L 138 van 29/05/1997 blz. 0024 - 0030 BESCHIKKING VAN DE COMMISSIE van 5 mei 1997 tot goedkeuring van de door de lidstaten voor het begrotingsjaar 1996 ingediende rekeningen inzake de door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven (97/316/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid (1), laatstelijk gewijzigd Verordening (EG) nr. 1287/95 (2), en met name op artikel 5, lid 2, onder b), Na raadpleging van het Comité van het Fonds, Overwegende dat de Commissie de rekeningen van de in artikel 4, lid 1, van Verordening (EEG) nr. 729/70 bedoelde betaalorganen, overeenkomstig artikel 5, lid 2, onder b), van die verordening, goedkeurt op basis van de door de lidstaten ingediende jaarrekeningen, vergezeld van de gegevens die nodig zijn voor de goedkeuring daarvan, alsmede van een verklaring inzake de volledigheid, de juistheid en de waarheidsgetrouwheid van de ingediende rekeningen, en de door de verklarende instantie opgestelde rapporten; Overwegende dat, op grond van artikel 7, lid 1, van Verordening (EG) nr. 296/96 van de Commissie van 16 februari 1996 betreffende de door de lidstaten te verstrekken gegevens en de maandelijkse boeking van de uit de afdeling Garantie van het Europese Oriëntatie- en Garantiefonds voor de Landbouw (EOGFL) gefinancierde uitgaven, alsmede tot intrekking van Verordening (EEG) nr. 2776/88 (3), voor het begrotingsjaar 1996 de door de lidstaten van 16 oktober 1995 tot en met 15 oktober 1996 gedane uitgaven in aanmerking worden genomen; Overwegende dat de termijnen voor de indiening door de lidstaten bij de Commissie van de documenten die zijn bedoeld in artikel 5, lid 1, onder b), van Verordening (EEG) nr. 729/70 en in artikel 4, leden 1, 3 en 4, van Verordening (EG) nr. 1663/95 van de Commissie van 7 juli 1995 houdende de uitvoeringsbepalingen van Verordening (EEG) nr. 729/70 van de Raad aangaande de procedure inzake de goedkeuring van de rekeningen van het EOGFL, afdeling Garantie (4), zijn verstreken; Overwegende dat de Commissie de medegedeelde gegevens heeft geverifieerd en aan de lidstaten, vóór 31 maart 1997, de resultaten van de controles van deze informatie alsook de eventuele aanpassingen heeft meegedeeld; Overwegende dat, overeenkomstig artikel 7, lid 1, eerste alinea, van Verordening (EG) nr. 1663/95, in het besluit tot goedkeuring van de rekeningen, zoals bedoeld in artikel 5, lid 2, onder b), van Verordening (EEG) nr. 729/70, het bedrag wordt vastgesteld van de uitgaven die door elke lidstaat in het betreffende begrotingsjaar zijn verricht en die als ten laste van het EOGFL, afdeling Garantie, worden aangemerkt, zulks onverminderd latere besluiten op grond van lid 2, onder c), van dat artikel; dat, overeenkomstig artikel 102 van het Financieel Reglement van 21 december 1977 (5), laatstelijk gewijzigd bij Verordening (EG, Euratom, EGKS) nr. 2335/95 (6), het resultaat van de goedkeuringsbeschikking namelijk het eventuele verschil tussen het totaal van de op grond van de artikelen 100 en 101 voor het betrokken begrotingsjaar in aanmerking genomen uitgaven en het totaal van de bij deze beschikking door de Commissie beoordeelde uitgaven, als meer- of minderuitgave onder een apart artikel wordt geboekt; Overwegende dat de Commissie, aan de hand van de jaarrekeningen en de begeleidende documenten, een besluit kan nemen over de volledigheid, de juistheid en de waarheidsgetrouwheid van de door de betaalorganen ingediende rekeningen; dat bij de verificaties is gebleken dat sommige van de ingediende rekeningen niet aan al deze criteria voldoen; dat de betrokken uitgaven derhalve niet als ten laste van het EOGFL, afdeling Garantie, kunnen worden aangemerkt; dat in bijlage I bij deze beschikking het per betaalorgaan goedgekeurde bedrag is vermeld; Overwegende dat de door sommige andere betaalorganen van de lidstaten medegedeelde gegevens nader onderzoek vergen en dat de betrokken rekeningen derhalve niet bij deze beschikking kunnen worden goedgekeurd, - hetzij omdat die rekeningen of de betrokken bewijsstukken, verklaringen of rapporten nog niet, of te laat zijn toegekomen, - hetzij omdat de verklaringen, rapporten of rekeningen specifieke problemen aan het licht brengen, - hetzij omdat de Commissie over informatie beschikt die dergelijke problemen aan het licht brengt, - hetzij omdat de voorwaarden voor de erkenning van de betaalorganen niet voldoende zijn vervuld; dat de betrokken gegevens zijn vermeld in bijlage II bij deze beschikking; Overwegende dat artikel 4, lid 2, van Verordening (EG) nr. 296/96 in samenhang met artikel 13 van Beschikking 94/729/EG van de Raad van 31 oktober 1994 betreffende de begrotingsdiscipline (7) voorziet dat, wanneer een lidstaat uitgaven na de voorgeschreven termijn betaalt, de betrokken voorschotten op de in rekening gebrachte uitgaven worden verminderd; dat evenwel, op grond van artikel 4, lid 3, van Verordening (EG) nr. 296/96, met de eventuele overschrijdingen in de maanden september en oktober rekening wordt gehouden bij het geven van de beschikking tot goedkeuring van de rekeningen, tenzij deze overschrijdingen kunnen worden geconstateerd voordat de laatste voorschottenbeschikking van het begrotingsjaar wordt gegeven; dat een deel van de door sommige lidstaten in voornoemde periode aangegeven uitgaven na de voorgeschreven termijn is verricht; dat derhalve bij deze beschikking over de betrokken verminderingen moet worden beslist; dat later, op grond van artikel 5, lid 2, onder c), van Verordening (EEG) nr. 729/70, over deze verminderingen een besluit zal worden genomen, waarbij de definitief aan communautaire financiering te onttrekken uitgaven worden vastgesteld; Overwegende dat de Commissie, op grond van artikel 13 van Beschikking 94/729/EG en artikel 4, lid 2, van Verordening (EG) nr. 296/96, sommige maandelijkse voorschotten op de in rekening gebrachte uitgaven voor het begrotingsjaar 1996 heeft verminderd of geschorst en bij deze beslissing overgaat tot de verminderingen voorzien bij lid 3 van voorvernoemd artikel 4; dat, ongeacht of de betrokken uitgaven bij deze beschikking uit boekhoudkundig oogpunt worden goedgekeurd, later terzake een besluit zal worden genomen op grond van artikel 5, lid 2, onder c), van Verordening (EEG) nr. 729/70; dat, uit hoofde van het voorafgaande, om een voortijdige of een tijdelijke terugbetaling van de betrokken bedragen te vermijden, deze als niet erkend zullen worden beschouwd voor deze beslissing, en dit onder voorbehoud van hun later onderzoek in het kader van artikel 5, lid 2, onder c); Overwegende dat overeenkomstig artikel 7, lid 1, tweede alinea, van Verordening (EG) nr. 1663/95 bij deze beschikking de in bijlage III bepaalde bedragen die door of aan elke lidstaat moeten worden betaald, moeten worden afgetrokken van of toegevoegd aan de voorschotten die betaalbaar zijn vanaf de tweede maand na de maand waarin het besluit tot goedkeuring van de rekeningen is vastgesteld; Overwegende dat, overeenkomstig artikel 5, lid 2, onder b), laatste alinea, van Verordening (EEG) nr. 729/70 en artikel 7, lid 1, van Verordening (EG) nr. 1663/95, deze op basis van boekhoudkundige informatie gegeven beschikking niet wegneemt dat de Commissie later besluiten kan nemen waarbij niet overeenkomstig de communautaire voorschriften verrichte uitgaven van communautaire financiering worden uitgesloten, HEEFT DE VOLGENDE BESCHIKKING GEGEVEN: Artikel 1 De voor het begrotingsjaar 1996 door de betaalorganen van de lidstaten ingediende rekeningen inzake de door het EOGFL, afdeling Garantie, gefinancierde uitgaven worden goedgekeurd zoals is aangegeven in bijlage I. Artikel 2 De rekeningen voor het begrotingsjaar 1996 van de in bijlage II opgenomen betaalorganen van de lidstaten inzake de door het EOGFL, afdeling Garantie, gefinancierde uitgaven, worden uitgesloten van de huidige beslissing en zullen deel uitmaken van een latere beschikking. Artikel 3 De bedragen die door of aan elk lidstaat moeten worden betaald overeenkomstig deze goedkeuring van de jaarrekeningen, worden vastgesteld in bijlage III van deze beschikking. Artikel 4 Deze beschikking is gericht tot de lidstaten. Gedaan te Brussel, 5 mei 1997. Voor de Commissie Franz FISCHLER Lid van de Commissie (1) PB nr. L 94 van 28. 4. 1970, blz. 13. (2) PB nr. L 125 van 8. 6. 1995, blz. 1. (3) PB nr. L 39 van 17. 2. 1996, blz. 5. (4) PB nr. L 158 van 8. 7. 1995, blz. 6. (5) PB nr. L 356 van 31. 12. 1977, blz. 1. (6) PB nr. L 240 van 7. 10. 1995, blz. 12. (7) PB nr. L 293 van 12. 11. 1994, blz. 14. BIJLAGE I GOEDKEURING VAN DE JAARREKENINGEN VAN DE BETAALORGANEN - BEGROTINGSJAAR 1996 > RUIMTE VOOR DE TABEL> BIJLAGE II GOEDKEURING VAN DE JAARREKENINGEN VAN DE BETAALORGANEN - BEGROTINGSJAAR 1996 >RUIMTE VOOR DE TABEL> BIJLAGE III GOEDKEURING VAN DE JAARREKENINGEN VAN DE BETAALORGANEN - BEGROTINGSJAAR 1996 >RUIMTE VOOR DE TABEL>",
  "source": "EUR LEX"
}