{
  "url": "http://www.w3.org/1999/xhtml\">",
  "content": "L_202401334NL.000101.fmx.xml Publicatieblad van de Europese Unie NL L-serie 2024/1334 17.5.2024 BESLUIT (EU) 2024/1334 VAN DE RAAD van 25 september 2023 inzake de sluiting, namens de Unie, van de Overeenkomst in de vorm van een briefwisseling tussen de Europese Unie en de Argentijnse Republiek tot wijziging van de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 6, tweede alinea, punt a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit (EU) 2023/2216 van de Raad ( 2 ) is de Overeenkomst in de vorm van een briefwisseling tussen de Europese Unie en de Argentijnse Republiek tot wijziging van de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Unie (de “overeenkomst”) op 4 december 2023 namens de Unie ondertekend, onder voorbehoud van de sluiting ervan op een latere datum. (2) De overeenkomst heeft als doel de op 10 mei 2021 ondertekende overeenkomst tussen de Unie en de Argentijnse Republiek ( 3 ) uit hoofde van artikel XXVIII van de Algemene Overeenkomst inzake Tarieven en Handel (GATT) 1994 te wijzigen wat betreft het volume van twee tariefcontingenten, en de tariefcontingenten die in EU-lijst CLXXV bij de GATT 1994 zijn opgenomen, te verdelen na de terugtrekking van het Verenigd Koninkrijk uit de Unie. (3) De overeenkomst moet namens de Unie worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst in de vorm van een briefwisseling tussen de Europese Unie en de Argentijnse Republiek tot wijziging van de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie wordt namens de Unie goedgekeurd ( 4 ) . Artikel 2 De voorzitter van de Raad verricht namens de Unie de in de overeenkomst bedoelde kennisgeving. Artikel 3 Dit besluit treedt in werking op de datum van de vaststelling ervan. Gedaan te Luxemburg, 25 september 2023. Voor de Raad De voorzitter J. BORRELL FONTELLES ( 1 ) Goedkeuring van 10 april 2024. ( 2 ) Besluit (EU) 2023/2216 van de Raad van 16 oktober 2023 inzake de ondertekening, namens de Unie, van de Overeenkomst in de vorm van een briefwisseling tussen de Europese Unie en de Argentijnse Republiek tot wijziging van de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L, 2023/2216, 18.10.2023, ELI: http://data.europa.eu/eli/dec/2023/2216/oj ). ( 3 ) Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 264 van 26.7.2021, blz. 3 ). ( 4 ) De tekst van de overeenkomst is bekendgemaakt in PB L, 2024/1326, 17.5.2024, ELI: http://data.europa.eu/agree_internal/2024/1326/oj ). ELI: http://data.europa.eu/eli/dec/2024/1334/oj ISSN 1977-0758 (electronic edition)",
  "source": "EUR LEX"
}