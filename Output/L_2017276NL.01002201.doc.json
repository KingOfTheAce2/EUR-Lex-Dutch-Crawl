{
  "url": "http://www.w3.org/1999/xhtml\"><!--",
  "content": "L_2017276NL.01002201.xml 26.10.2017 NL Publicatieblad van de Europese Unie L 276/22 UITVOERINGSVERORDENING (EU) 2017/1945 VAN DE COMMISSIE van 19 juni 2017 tot vaststelling van technische uitvoeringsnormen met betrekking tot kennisgevingen door en aan vergunningaanvragende en vergunninghoudende beleggingsondernemingen in overeenstemming met Richtlijn 2014/65/EU van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( 1 ) , en met name artikel 7, lid 5, derde alinea, Overwegende hetgeen volgt: (1) Het verdient aanbeveling gemeenschappelijke standaardformulieren, templates en procedures vast te stellen teneinde een uniform mechanisme tot stand te brengen dat de bevoegde autoriteiten van de lidstaten in staat stelt hun bevoegdheden op het gebied van de vergunningverlening aan ondernemingen voor het verrichten van beleggingsdiensten en -activiteiten en, in voorkomend geval, nevendiensten effectief uit te oefenen. (2) Om de communicatie tussen, enerzijds, een entiteit die overeenkomstig titel II van Richtlijn 2014/65/EU een vergunning als beleggingsonderneming aanvraagt, en, anderzijds, de bevoegde autoriteit te faciliteren, dienen de bevoegde autoriteiten een speciaal voor de aanvraagprocedure bedoeld contactpunt aan te wijzen en moeten zij de informatie over dat contactpunt op hun website publiceren. (3) Teneinde de bevoegde autoriteiten in staat te stellen te beoordelen of wijzigingen in het leidinggevend orgaan van de onderneming een bedreiging kunnen vormen voor de efficiënte, gezonde en prudente bedrijfsvoering van de onderneming en voor een passende inaanmerkingneming van de belangen van haar cliënten en de integriteit van de markt, moeten er duidelijke termijnen worden vastgesteld voor de indiening van informatie over deze wijzigingen. (4) Ondernemingen moeten evenwel worden vrijgesteld van het vereiste om vóór de inwerkingtreding van een wijziging in het leidinggevend orgaan informatie over die wijziging in te dienen, indien de wijziging is toe te schrijven aan factoren die buiten de macht van de onderneming liggen, zoals het overlijden van een lid van het leidinggevend orgaan. Onder dergelijke omstandigheden moet het ondernemingen zijn toegestaan de bevoegde autoriteit uiterlijk tien werkdagen na de wijziging in kennis te stellen. (5) Richtlijn 95/46/EG van het Europees Parlement en de Raad ( 2 ) is van toepassing op de verwerking van persoonsgegevens door de lidstaten krachtens deze verordening. (6) Deze verordening is gebaseerd op de ontwerpen van technische uitvoeringsnormen die de Europese Autoriteit voor effecten en markten („ESMA”) bij de Commissie heeft ingediend. (7) De ESMA heeft openbare raadplegingen gehouden, de mogelijke daaraan verbonden kosten en baten geanalyseerd en de bij artikel 37 van Verordening (EU) nr. 1095/2010 van het Europees Parlement en de Raad ( 3 ) opgerichte Stakeholdergroep effecten en markten om advies verzocht, HEEFT DE VOLGENDE VERORDENING VASTGESTELD: Artikel 1 Aanwijzing van een contactpunt De bevoegde autoriteiten wijzen een contactpunt aan voor de behandeling van alle informatie die wordt ontvangen van entiteiten die overeenkomstig titel II van Richtlijn 2014/65/EU een vergunning als beleggingsonderneming aanvragen. De contactgegevens van het aangewezen contactpunt worden op de websites van de bevoegde autoriteiten openbaar gemaakt en regelmatig geactualiseerd. Artikel 2 Indiening van de aanvraag 1.   Een entiteit die overeenkomstig titel II van Richtlijn 2014/65/EU een vergunning als beleggingsonderneming aanvraagt, dient haar aanvraag bij de bevoegde autoriteit in in de vorm van het ingevulde modelformulier in bijlage I. 2.   Met behulp van het ingevulde modelformulier in bijlage II stelt de aanvrager de bevoegde autoriteit in kennis van informatie over alle leden van zijn leidinggevend orgaan. Artikel 3 Ontvangst van het aanvraagformulier en ontvangstbevestiging Binnen tien werkdagen na ontvangst van de aanvraag doet de bevoegde autoriteit de aanvrager een ontvangstbevestiging toekomen waarin de contactgegevens van het aangewezen contactpunt als bedoeld in artikel 1 zijn vermeld. Artikel 4 Verzoek om aanvullende informatie Wanneer aanvullende informatie is vereist om de aanvraag te kunnen beoordelen, doet de bevoegde autoriteit de aanvrager een verzoek toekomen waarin is aangegeven welke informatie moet worden verstrekt. Artikel 5 Kennisgeving van wijzigingen in het lidmaatschap van het leidinggevend orgaan 1.   Een beleggingsonderneming stelt de bevoegde autoriteit in kennis van elke wijziging in het lidmaatschap van haar leidinggevend orgaan voordat een dergelijke wijziging in werking treedt. Indien het om terdege gemotiveerde redenen onmogelijk is om kennis te geven voordat de wijziging in werking treedt, wordt de kennisgeving uiterlijk tien werkdagen na de wijziging verricht. 2.   De beleggingsonderneming verstrekt de informatie over de in lid 1 bedoelde wijziging in de in bijlage III vastgelegde vorm. Artikel 6 Kennisgeving van de beslissing De bevoegde autoriteit stelt de aanvrager binnen de in artikel 7, lid 3, van Richtlijn 2014/65/EU vastgelegde termijn van zes maanden op papier, langs elektronische weg of in beide vormen in kennis van haar beslissing om de vergunning toe te kennen dan wel te weigeren. Artikel 7 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 3 januari 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juni 2017. Voor de Commissie De voorzitter Jean-Claude JUNCKER ( 1 ) PB L 173 van 12.6.2014, blz. 349 . ( 2 ) Richtlijn 95/46/EG van het Europees Parlement en de Raad van 24 oktober 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens ( PB L 281 van 23.11.1995, blz. 31 ). ( 3 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Aanvraagformulier voor het verkrijgen van een vergunning als beleggingsonderneming Tekst van het beeld Referentienummer: Datum: VAN: Naam van de aanvrager: Adres: (Contactgegevens van de aangewezen contactpersoon) Naam: Tel. E-mail: AAN: Lidstaat: Bevoegde autoriteit: Adres: (Contactgegevens van het aangewezen contactpunt) Adres: Tel. E-mail: Geachte [naam] In overeenstemming met artikel 2 van Uitvoeringsverordening (EU) 2017/1945 van de Commissie van 19 juni 2017 tot vaststelling van technische uitvoeringsnormen met betrekking tot standaardformulieren, templates en procedures voor de in artikel 7, lid 5, van Richtlijn 2014/65/EU bedoelde kennisgeving of informatieverstrekking teneinde eenvormige voorwaarden voor de toepassing van artikel 7, lid 2, van genoemde richtlijn te waarborgen, vindt u hierbij de vergunningsaanvraag. Tekst van het beeld — Persoon verantwoordelijk voor het opstellen van de aanvraag: Naam: Status/functie: Tel. Fax (indien beschikbaar): E-mail: — Aard van de aanvraag (het toepasselijke vakje aankruisen): Vergunning Wijziging van de reeds verkregen vergunning INHOUD Algemene informatie over de aanvrager [de informatie invullen die is bedoeld in artikel 1 van Gedelegeerde Verordening (EU) 2017/1943 van het Europees Parlement en de Raad van 14 juli 2016 tot aanvulling van Richtlijn 2014/65/EU met technische reguleringsnormen betreffende de informatie en voorschriften voor de vergunningverlening aan beleggingsondernemingen. Deze informatie hier vermelden of verwijzen naar de bijlagen die de informatie in kwestie bevatten.] Informatie over het kapitaal [de informatie invullen die is bedoeld in artikel 2 van Gedelegeerde Verordening (EU) 2017/1943. Deze informatie hier vermelden of verwijzen naar de bijlagen die de informatie in kwestie bevatten.] Informatie over de aandeelhouders [de informatie invullen die is bedoeld in artikel 3 van Gedelegeerde Verordening (EU) 2017/1943. Deze informatie hier vermelden of verwijzen naar de bijlagen die de informatie in kwestie bevatten.] Informatie over het leidinggevend orgaan en de personen die het bedrijf feitelijk leiden [de informatie invullen die is bedoeld in artikel 4 van Gedelegeerde Verordening (EU) 2017/1943. Deze informatie hier vermelden of verwijzen naar de bijlagen die de informatie in kwestie bevatten.] Financiële informatie [de informatie invullen die is bedoeld in artikel 5 van Gedelegeerde Verordening (EU) 2017/1943. Deze informatie hier vermelden of verwijzen naar de bijlagen die de informatie in kwestie bevatten.] Informatie over de organisatie [de informatie invullen die is bedoeld in artikel 6 van Gedelegeerde Verordening (EU) 2017/1943. Deze informatie hier vermelden of verwijzen naar de bijlagen die de informatie in kwestie bevatten.] BIJLAGE II Ledenlijst van het leidinggevend orgaan Tekst van het beeld Referentienummer: Datum: VAN: Naam van de aanvrager: Adres: (Contactgegevens van de aangewezen contactpersoon) Naam: Tel. E-mail: AAN: Bevoegde autoriteit: Adres: (Contactgegevens van het aangewezen contactpunt, indien relevant) Adres: Tel. E-mail: Geachte [naam] In overeenstemming met artikel 2 van Uitvoeringsverordening (EU) 2017/1945 van de Commissie van 19 juni 2017 tot vaststelling van technische uitvoeringsnormen met betrekking tot standaardformulieren, templates en procedures voor de in artikel 7, lid 5, van Richtlijn 2014/65/EU bedoelde kennisgeving of informatieverstrekking teneinde eenvormige voorwaarden voor de toepassing van artikel 9, lid 5, van genoemde richtlijn te waarborgen, vindt u hierbij de kennisgeving waarom is verzocht. Tekst van het beeld — Persoon verantwoordelijk voor het opstellen van de aanvraag: Naam: Status/functie: Tel. Fax (indien beschikbaar): E-mail: Datum: Handtekening: Ledenlijst van het leidinggevend orgaan Lid 1 Naam Contactgegevens (telefoon, e-mail en adres) Functie Beroepservaring en andere relevante ervaring Opleidingstitels en relevante opleiding Lijst van uitvoerende en niet-uitvoerende bestuursfuncties in andere entiteiten Datum van inwerkingtreding van het lidmaatschap [Deze informatie hier vermelden, aangeven hoe deze informatie zal worden verstrekt, of verwijzen naar de bijlagen die de informatie in kwestie bevatten.] Lid n: Naam Contactgegevens (telefoon, e-mail en adres) Functie Beroepservaring en andere relevante ervaring Opleidingstitels en relevante opleiding Lijst van uitvoerende en niet-uitvoerende bestuursfuncties in andere entiteiten Datum van inwerkingtreding van het lidmaatschap [Deze informatie hier vermelden, aangeven hoe deze informatie zal worden verstrekt, of verwijzen naar de bijlagen die de informatie in kwestie bevatten.] Het volgende verschaffen: — notulen van de algemene vergadering waarin de benoeming van het nieuwe lid van het leidinggevend orgaan is opgenomen; — notulen van de algemene vergadering van het leidinggevend orgaan waarin de benoeming van de nieuwe leden is opgenomen. BIJLAGE III Kennisgeving van informatie over wijzigingen in het lidmaatschap van het leidinggevend orgaan Tekst van het beeld Referentienummer: Datum: VAN: Naam van de aanvrager: Adres: (Contactgegevens van de aangewezen contactpersoon) Naam: Tel. E-mail: AAN: Bevoegde autoriteit: Adres: (Contactgegevens van het aangewezen contactpunt, indien relevant) Adres: Tel. E-mail: Geachte [naam] In overeenstemming met artikel 4 van Uitvoeringsverordening (EU) 2017/1945 van de Commissie van 19 juni 2017 tot vaststelling van technische uitvoeringsnormen met betrekking tot standaardformulieren, templates en procedures voor de in artikel 7, lid 5, van Richtlijn 2014/65/EU bedoelde kennisgeving of informatieverstrekking teneinde eenvormige voorwaarden voor de toepassing van artikel 9, lid 5, van genoemde richtlijn te waarborgen, vindt u hierbij de kennisgeving waarom is verzocht. — Persoon verantwoordelijk voor het opstellen van de aanvraag: Naam: Status/functie: Tel. Fax (indien beschikbaar): E-mail: Tekst van het beeld Informatie over het lid dat (de leden die) het leidinggevend orgaan verla(a)t(en) Lid 1 Naam Contactgegevens (telefoon, e-mail en adres) Functie Datum van inwerkingtreding van het vertrek uit het leidinggevend orgaan Redenen voor het vertrek uit het leidinggevend orgaan Lid 2 Naam Contactgegevens (telefoon, e-mail en adres) Functie Datum van inwerkingtreding van het vertrek uit het leidinggevend orgaan Redenen voor het vertrek uit het leidinggevend orgaan Lid n: Naam Contactgegevens (telefoon, e-mail en adres) Functie Datum van inwerkingtreding van het vertrek uit het leidinggevend orgaan Redenen voor het vertrek uit het leidinggevend orgaan Informatie over het nieuwe lid (de nieuwe leden) van het leidinggevend orgaan Lid 1 Naam Contactgegevens (telefoon, e-mail en adres) Functie Beroepservaring en andere relevante ervaring Opleidingstitels en relevante opleiding Lijst van uitvoerende en niet-uitvoerende bestuursfuncties in andere entiteiten Datum van inwerkingtreding van het lidmaatschap [Deze informatie hier vermelden, aangeven hoe deze informatie zal worden verstrekt, of verwijzen naar de bijlagen die de informatie in kwestie bevatten.] Lid n: Naam Contactgegevens (telefoon, e-mail en adres) Functie Beroepservaring en andere relevante ervaring Opleidingstitels en relevante opleiding Lijst van uitvoerende en niet-uitvoerende bestuursfuncties in andere entiteiten Tekst van het beeld Datum van inwerkingtreding van het lidmaatschap [Deze informatie hier vermelden, aangeven hoe deze informatie zal worden verstrekt, of verwijzen naar de bijlagen die de informatie in kwestie bevatten.] Volledige bijgewerkte ledenlijst van het leidinggevend orgaan Het volgende verschaffen: — notulen van de algemene vergadering waarin de benoeming van het nieuwe lid van het leidinggevend orgaan is opgenomen; — notulen van de algemene vergadering van het leidinggevend orgaan waarin de benoeming van de nieuwe leden is opgenomen. Naam Functie Datum van inwerkingtreding van het lidmaatschap",
  "source": "EUR LEX"
}