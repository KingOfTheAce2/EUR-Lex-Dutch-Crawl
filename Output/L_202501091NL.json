{
  "url": "http://www.w3.org/1999/xhtml\">",
  "content": "L_202501091NL.000101.fmx.xml Publicatieblad van de Europese Unie NL L-serie 2025/1091 3.6.2025 UITVOERINGSVERORDENING (EU) 2025/1091 VAN DE COMMISSIE van 2 juni 2025 tot rectificatie van Uitvoeringsverordening (EU) 2018/2019 wat betreft bepaalde uit Moldavië afkomstige voor opplant bestemde planten van de soort Prunus L. DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten, tot wijziging van de Verordeningen (EU) nr. 228/2013, (EU) nr. 652/2014 en (EU) nr. 1143/2014 van het Europees Parlement en de Raad en tot intrekking van de Richtlijnen 69/464/EEG, 74/647/EEG, 93/85/EEG, 98/57/EG, 2000/29/EG, 2006/91/EG en 2007/33/EG van de Raad ( 1 ) , en met name artikel 42, lid 4, eerste alinea, Overwegende hetgeen volgt: (1) Uitvoeringsverordening (EU) 2018/2019 van de Commissie ( 2 ) bevat een lijst van planten, plantaardige producten en andere materialen met een hoog risico, die op basis van een voorlopige risicobeoordeling is vastgesteld en waarvoor een voorlopig verbod geldt voor invoer in de Unie vanuit derde landen. (2) Uitvoeringsverordening (EU) 2018/2019 is bij Uitvoeringsverordening (EU) 2024/1437 van de Commissie ( 3 ) gewijzigd door tot twee jaar oude, uit Moldavië afkomstige voor opplant bestemde planten met naakte wortels, zonder blad van de soorten Prunus armeniaca , Prunus avium , Prunus canescens , Prunus cerasifera , Prunus cerasus , Prunus davidiana , Prunus domestica , Prunus dulcis , Prunus fontanesiana , Prunus persica , Prunus salicina en Prunus tomentosa en hybriden van de bovengenoemde soorten, met een maximale diameter aan de voet van de stam van 17 mm, vrij te stellen van het voorlopige invoerverbod. (3) Die vrijstelling is echter ten onrechte weggelaten bij een latere wijziging van Uitvoeringsverordening (EU) 2018/2019 bij Uitvoeringsverordening (EU) 2024/1457 van de Commissie ( 4 ) toen een vrijstelling werd ingevoerd voor uit Turkije afkomstige voor opplant bestemde planten van bepaalde soorten Prunus . (4) Daarom moet die foutieve weglating worden gerectificeerd door de vrijstelling voor uit Moldavië afkomstige voor opplant bestemde planten van bepaalde soorten Prunus opnieuw in de bijlage bij Uitvoeringsverordening (EU) 2018/2019 op te nemen. (5) Uitvoeringsverordening (EU) 2018/2019 moet daarom dienovereenkomstig worden gerectificeerd. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2018/2019 wordt gerectificeerd overeenkomstig de bijlage bij de onderhavige verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 juni 2025. Voor de Commissie De voorzitter Ursula VON DER LEYEN ( 1 ) PB L 317 van 23.11.2016, blz. 4 , ELI: http://data.europa.eu/eli/reg/2016/2031/2019-12-14 . ( 2 ) Uitvoeringsverordening (EU) 2018/2019 van de Commissie van 18 december 2018 tot vaststelling van een voorlopige lijst van planten, plantaardige producten of andere materialen met een hoog risico in de zin van artikel 42 van Verordening (EU) 2016/2031 en een lijst van planten waarvoor geen fytosanitair certificaat is vereist voor het binnenbrengen in de Unie in de zin van artikel 73 van die Verordening ( PB L 323 van 19.12.2018, blz. 10 , ELI: http://data.europa.eu/eli/reg_impl/2018/2019/oj ). ( 3 ) Uitvoeringsverordening (EU) 2024/1437 van de Commissie van 24 mei 2024 tot wijziging van Uitvoeringsverordening (EU) 2018/2019 wat betreft bepaalde uit Moldavië afkomstige voor opplant bestemde planten van de soort Prunus L. ( PB L, 2024/1437, 27.5.2024, ELI: http://data.europa.eu/eli/reg_impl/2024/1437/oj ). ( 4 ) Uitvoeringsverordening (EU) 2024/1457 van de Commissie van 27 mei 2024 tot wijziging van Uitvoeringsverordening (EU) 2018/2019 wat betreft bepaalde uit Turkije afkomstige voor opplant bestemde planten van de soorten Prunus persica , Prunus dulcis , Prunus armeniaca en Prunus davidiana , en tot wijziging van Uitvoeringsverordening (EU) 2020/1213 wat betreft de fytosanitaire maatregelen voor het binnenbrengen van die voor opplant bestemde planten op het grondgebied van de Unie ( PB L, 2024/1457, 29.5.2024, ELI: http://data.europa.eu/eli/reg_impl/2024/1457/oj ). BIJLAGE In de bijlage bij Uitvoeringsverordening (EU) 2018/2019 wordt in punt 1, de tabel, tweede kolom (Omschrijving), de vermelding voor Prunus L. vervangen door: “ Prunus L., met uitzondering van: — uit Oekraïne afkomstige, op onderstammen van de soort Prunus cerasifera geënte, voor opplant bestemde planten van de soort Prunus domestica , met naakte wortels, in rusttoestand en zonder blad; — uit Turkije afkomstige, tot twee jaar oude stekken zonder wortels, in rusttoestand, zonder blad, van de soorten Prunus persica en Prunus dulcis ; — uit Turkije afkomstige, tot twee jaar oude voor opplant bestemde planten, met naakte wortels, in rusttoestand, zonder blad, van de soorten Prunus persica , Prunus dulcis , Prunus armeniaca en Prunus davidiana ; — uit het Verenigd Koninkrijk afkomstige, voor opplant bestemde planten van de soorten Prunus avium , Prunus canescens , Prunus cerasus en Prunus pseudocerasus ; — uit het Verenigd Koninkrijk afkomstige, tot één jaar oud oculatiehout/enthout van de soort Prunus spinosa met een maximale diameter van 12 mm; — uit het Verenigd Koninkrijk afkomstige, tot zeven jaar oude niet-geënte voor opplant bestemde planten van de soort Prunus spinosa met een maximale diameter aan de voet van de stam van 40 mm, en — uit Moldavië afkomstige, tot twee jaar oude voor opplant bestemde planten met naakte wortels, zonder blad van de soorten Prunus armeniaca , Prunus avium , Prunus canescens , Prunus cerasifera , Prunus cerasus , Prunus davidiana , Prunus domestica , Prunus dulcis , Prunus fontanesiana , Prunus persica , Prunus salicina en Prunus tomentosa en hybriden van de bovengenoemde soorten, met een maximale diameter aan de voet van de stam van 17 mm.”. ELI: http://data.europa.eu/eli/reg_impl/2025/1091/oj ISSN 1977-0758 (electronic edition)",
  "source": "EUR LEX"
}