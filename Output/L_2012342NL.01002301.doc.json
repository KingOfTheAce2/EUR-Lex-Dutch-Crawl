{
  "url": "http://www.w3.org/1999/xhtml\"><!--",
  "content": "L_2012342NL.01002301.xml 14.12.2012 NL Publicatieblad van de Europese Unie L 342/23 UITVOERINGSVERORDENING (EU) Nr. 1195/2012 VAN DE COMMISSIE van 13 december 2012 tot verlening van een vergunning voor een preparaat van endo-1,4-bèta-xylanase, geproduceerd door Trichoderma koningii (MUCL 39203) voor mestkalkoenen en opfokkalkoenen (vergunninghouder Lyven) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Voor het gebruik van een preparaat van endo-1,4-bèta-xylanase (EC 3.2.1.8), geproduceerd door Trichoderma koningii (MUCL 39203), is voor mestkippen bij Verordening (EG) nr. 828/2007 ( 2 ) een vergunning zonder tijdsbeperking verleend. (3) Overeenkomstig artikel 7 van Verordening (EG) nr. 1831/2003 is een aanvraag ingediend voor een nieuw gebruik van het preparaat van endo-1,4-bèta-xylanase (EC 3.2.1.8), geproduceerd door Trichoderma koningii (MUCL 39203), voor mestkalkoenen en opfokkalkoenen, met het verzoek het toevoegingsmiddel in de categorie „zoötechnische toevoegingsmiddelen” in te delen. Bij die aanvraag waren de krachtens artikel 7, lid 3, van Verordening (EG) nr. 1831/2003 vereiste gegevens en documenten gevoegd. (4) De Europese Autoriteit voor voedselveiligheid (EFSA) heeft in haar advies van 4 juli 2012 ( 3 ) geconcludeerd dat het preparaat van endo-1,4-bèta-xylanase (EC 3.2.1.8), geproduceerd door Trichoderma koningii (MUCL 39203), onder de voorgestelde gebruiksvoorwaarden geen nadelige effecten voor de diergezondheid, de menselijke gezondheid of het milieu heeft en dat het gebruik ervan de voederconversie bij mestkalkoenen kan verbeteren. Zij concludeerde ook dat deze conclusie tot opfokkalkoenen kan worden uitgebreid. Specifieke eisen voor toezicht na het in de handel brengen acht de EFSA niet nodig. De EFSA heeft ook het rapport over de analysemethode voor het toevoegingsmiddel voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Uit de beoordeling van het preparaat van endo-1,4-bèta-xylanase (EC 3.2.1.8), geproduceerd door Trichoderma koningii (MUCL 39203), blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning is voldaan. Het gebruik van het preparaat zoals gespecificeerd in de bijlage bij deze verordening moet daarom worden toegestaan. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor het in de bijlage gespecificeerde preparaat, dat behoort tot de categorie „zoötechnische toevoegingsmiddelen” en de functionele groep „verteringsbevorderaars”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 december 2012. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) PB L 184 van 14.7.2007, blz. 12 . ( 3 ) EFSA Journal 2012; 10(7):2843. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode Activiteitseenheden/kg volledig diervoeder met een vochtgehalte van 12 % Categorie: zoötechnische toevoegingsmiddelen. Functionele groep: verteringsbevorderaars 4a1642 Lyven Endo-1,4-bèta-xylanase EC 3.2.1.8 Samenstelling van het toevoegingsmiddel Bereiding van endo-1,4-bèta-xylanase, geproduceerd door Trichoderma koningii (MUCL 39203), met een minimale activiteit van: vast: 1 500  AXC ( 1 ) /g vloeibaar: 200 AXC/ml Karakterisering van de werkzame stof endo-1,4-bèta-xylanase, geproduceerd door Trichoderma koningii (MUCL 39203) Analysemethode ( 2 ) Voor de kwantificering van endeo-1,4-bèta-xylinase, geproduceerd door Trichoderma koningii (MUCL 39203), in diervoeders: colorimetrische methode gebaseerd op de kwantificering van gekleurde oligomeren, geproduceerd door de inwerking van endo-1,4-bèta-xylanase op Remazol-Brilliant-Blue-R xylaan bij een pH van 4,7 en een temperatuur van 30 °C. Mestkalkoenen Opfokkalkoenen — 75  AXC — 1. In de gebruiksaanwijzing voor het toevoegingsmiddel en het voormengsel de opslagtemperatuur, de houdbaarheid en de stabiliteit bij verwerking tot pellets vermelden. 2. Aanbevolen maximumdosis per kg volledig diervoeder voor mestkalkoenen en opfokkalkoenen: 100 AXC 3. Voor gebruik in diervoeders die rijk zijn aan niet-zetmeelpolysachariden (vooral arabinoxylanen). 4. Voor de veiligheid: gebruik van ademhalings-bescherming, bril en handschoenen tijdens hantering. 3 januari 2023 ( 1 ) 1 AXC is de hoeveelheid enzym die bij een pH van 4,7 en een temperatuur van 30 °C 17,2 micromol reducerende suikers (maltose-equivalent) per minuut vrijmaakt uit haverxylaan. ( 2 ) Nadere bijzonderheden over de analysemethoden zijn te vinden op het volgende adres van het referentielaboratorium: http://irmm.jrc.ec.europa.eu/EURLs/EURL_feed_additives/Pages/index.aspx",
  "source": "EUR LEX"
}