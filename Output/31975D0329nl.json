{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0329:NL:HTML\">",
  "content": "EUR-Lex - 31975D0329 - NL Avis juridique important | 31975D0329 75/329/Euratom: Beschikking van de Raad van 20 mei 1975 betreffende de toekenning van gunsten aan de Gemeenschappelijke Onderneming \"Schnell-Brüter- Kernkraftwerkgesellschaft mbH\" (SBK) Publicatieblad Nr. L 152 van 12/06/1975 blz. 0011 - 0012 Bijzondere uitgave in het Spaans: Hoofdstuk 12 Deel 2 blz. 0040 Bijzondere uitgave in het Portugees: Hoofdstuk 12 Deel 2 blz. 0040 ++++ BESCHIKKING VAN DE RAAD van 20 mei 1975 betreffende de toekenning van gunsten aan de Gemeenschappelijke Onderneming  \" Schnell-Brueter-Kernkraftwerksgesellschaft mbH \"  ( SBK ) ( 75/329/Euratom ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Atoomenergie , inzonderheid op de artikelen 48 en 124 , Gezien het advies van de Commissie , Gezien het rapport van de Commissie , Gezien het voorstel van de Commissie , Overwegende dat de Gemeenschappelijke Onderneming  \" Schnell-Brueter-Kernkraftwerksgesellschaft mbH \" ( SBK ) , opgericht bij Beschikking nr . 75/328/Euratom voor een duur van 25 jaar , tot doel heeft de bouw , de uitrusting en de exploitatie van een kerncentrale met een vermogen van 300 MWe in Kalkar  ( Landkreis Kleve ) in het Land Noord-Rijnland-Westfalen in de Bondsrepubliek Duitsland ; Overwegende dat de SBK ter verwezenlijking van deze doelstelling heeft verzocht om de toekenning van een aantal in bijlage III van het Verdrag genoemde gunsten ; Overwegende dat de kerncentrale zal worden gebouwd door een consortium van ondernemingen uit verschillende landen van de Gemeenschap met behulp van onderdelen die bijna uitsluitend uit de Gemeenschap afkomstig zijn , en dat de bouw van deze centrale een belangrijke vooruitgang ten gevolge zal hebben in de technische procédés voor de elektriciteitsproduktie op industriële schaal ; Overwegende dat de toekenning van de in bijlage III van het Verdrag genoemde gunsten aan de SBK gedurende de bouw en de exploitatie van de kerncentrale , door een verlaging van de financiële lasten , de aan een dergelijke onderneming verbonden economische risico's aanzienlijk kan verminderen ; Overwegende dat het raadzaam lijkt de toekenning van gunsten ervan afhankelijk te stellen , dat de SBK de niet-octrooieerbare kennis die deze bij de verwezenlijking van de kerncentrale verwerft , ter beschikking van de Gemeenschap stelt , HEEFT DE VOLGENDE BESCHIKKING VASTGESTELD : Artikel 1 De Lid-Staten kennen aan de Gemeenschappelijke Onderneming \" Schnell-Brueter-Kernkraftwerksgesellschaft mbH \" ( SBK ) vooreerst voor een periode die eindigt drie jaar na de definitieve aanvaarding van de centrale door de onderneming , de volgende in bijlage III van het Verdrag genoemde gunsten toe : 1 . in het kader van punt 3 van genoemde bijlage , vrijstelling van de Kapitalverkehrsteuer  ( Gesellschaftsteuer ) belasting op kapitaalbewegingen  - ( vennootschapsbelasting ) voor de inbreng in het maatschappelijk kapitaal van de associatiepartners  ( Stammeinlagen ) bij de SKB , tot een totaal bedrag van 120 miljoen DM ; 2 . in het kader van punt 5 van genoemde bijlage , vrijstelling : - van de vermogenbelasting , - van de termijn die is vastgesteld voor de aftrek van de verliezen , overeenkomstig artikel 10 d van de Einkommenstenergesetz ( wet op de inkomstenbelasting ) , - van het deel van de belasting op de bedrijfswinsten dat overeenkomstig artikel 8 , punt 1 , van de Gewerbesteuergesetz ( wet op de bedrijfsbelasting ) over de rente , verschuldigd voor leningen op lange termijn , wordt geheven , - van de termijn die is vastgesteld voor de aftrek van bedrijfsverliezen overeenkomstig artikel 10 a van de Gewerbesteuergesetz , - van het deel van de belasting op het bedrijfskapitaal dat overeenkomstig artikel 12 , lid 2 , punt 1 , van de Gewerbesteuergesetz wordt geheven over leningen op lange termijn , - van het deel van de belasting op het bedrijfskapitaal , dat wordt geheven over de proportionele , uit overheidssteun gefinancierde , waarde van de centrale , 3 . de gunsten bedoeld in punt 6 a ) van genoemde bijlage ; 4 . de gunsten bedoeld in punt 7 van de genoemde bijlage . Artikel 2 De aan de SBK bij deze beschikking toegekende gunsten strekken zich uit tot de rechten en verplichtingen die de SBK heeft op het moment van oprichting als Gemeenschappelijke Onderneming . Artikel 3 De in artikel 1 genoemde gunsten worden aan de SBK toegekend onder voorwaarde dat de Commissie toegang krijgt tot alle door de SBK bij de planning , de bouw en de exploitatie van de kerncentrale opgedane kennis op industrieel , technisch en economisch gebied , met inbegrip van informatie op het gebied van veiligheidstechniek . Deze verplichting strekt zich uit tot alle gegevens die de SBK gerechtigd is van haar hoofdleverancier te ontvangen en die zij mag overdragen overeenkomstig de met deze leverancier gesloten contracten . De Commissie stelt vast , welke kennis haar moet worden medegedeeld en de wijze waarop dit dient te geschieden . Zij zorgt voor de verspreiding daarvan aan de Lid-Staten , personen en ondernemingen , overeenkomstig de Tweede Titel , Hoofdstuk II , van het Verdrag . Artikel 4 Deze beschikking is gericht tot de Lid-Staten en de Gemeenschappelijke Onderneming SBK . Gedaan te Brussel , 20 mei 1975 . Voor de Raad De Voorzitter R . RYAN",
  "source": "EUR LEX"
}