{
  "url": "http://www.w3.org/1999/xhtml\"><!--",
  "content": "L_2022287NL.01010101.xml 8.11.2022 NL Publicatieblad van de Europese Unie L 287/101 UITVOERINGSVERORDENING (EU) 2022/2122 VAN DE COMMISSIE van 13 juli 2022 tot vaststelling van technische uitvoeringsnormen voor de toepassing van Verordening (EU) 2020/1503 van het Europees Parlement en de Raad met betrekking tot standaardformulieren, templates en procedures voor de samenwerking en uitwisseling van informatie tussen bevoegde autoriteiten betreffende Europese crowdfundingdienstverleners voor bedrijven (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2020/1503 van het Europees Parlement en de Raad van 7 oktober 2020 betreffende Europese crowdfundingdienstverleners voor bedrijven en tot wijziging van Verordening (EU) 2017/1129 en Richtlijn (EU) 2019/1937 ( 1 ) , en met name artikel 31, lid 9, derde alinea, Overwegende hetgeen volgt: (1) Om de communicatie en samenwerking tussen de bevoegde autoriteiten voor de toepassing van Verordening (EU) 2020/1503 te vergemakkelijken, moet elke bevoegde autoriteit een contactpunt aanwijzen en aan de Europese Autoriteit voor effecten en markten (ESMA) meedelen. (2) Omwille van de transparantie en om een goede samenwerking tussen de verschillende bevoegde autoriteiten te waarborgen, is het belangrijk te bepalen dat bevoegde autoriteiten die weigeren gevolg te geven aan een verzoek om informatie of een verzoek om medewerking aan een onderzoek, als bedoeld in artikel 31, lid 2, van Verordening (EU) 2020/1503, de verzoekende bevoegde autoriteit van deze weigering in kennis stellen en die bevoegde autoriteit de redenen van die weigering meedelen. (3) De bevoegde autoriteiten moeten op efficiënte wijze kunnen samenwerken bij het uitvoeren van toezicht-, onderzoeks- en handhavingsactiviteiten voor de toepassing van Verordening (EU) 2020/1503. Daartoe moeten gemeenschappelijke en uniforme procedures worden vastgesteld voor het geval de gevraagde samenwerking gepaard gaat met het afnemen van verklaringen. In die procedures moet worden bepaald met welke elementen de bevoegde autoriteiten, overeenkomstig het toepasselijke nationale recht en het recht van de Unie, rekening moeten houden wanneer zij meewerken aan het afnemen van een verklaring van een persoon. Die elementen moeten de rechten van de persoon van wie de verklaring moet worden afgenomen, omvatten alsmede de regelingen voor het personeel van de bevoegde autoriteiten om de samenwerking efficiënt te laten verlopen. De bevoegde autoriteiten moeten met name zorgen voor de bescherming van het recht op een doeltreffende voorziening in rechte en op een onpartijdig gerecht alsmede het recht op een vermoeden van onschuld en de rechten van de verdediging, zoals verankerd in de artikelen 47 en 48 van het Handvest van de grondrechten van de Europese Unie. (4) Er moet voor worden gezorgd dat de bevoegde autoriteiten verzoeken om samenwerking bij een inspectie ter plaatse of een onderzoek efficiënt behandelen, en onder meer nagaan of het passend is een gezamenlijke inspectie ter plaatse of een gezamenlijk onderzoek uit te voeren. Daarom moeten gemeenschappelijke en uniforme procedures worden vastgesteld om de communicatie tussen, het overleg over en de interactie tussen de verzoekende bevoegde autoriteit en de aangezochte bevoegde autoriteit te vergemakkelijken, en om te zorgen voor een doeltreffende bescherming van de rechten van de personen die aan de inspectie ter plaatse of het onderzoek zijn onderworpen. (5) Deze verordening is gebaseerd op de ontwerpen van technische uitvoeringsnormen die de ESMA bij de Commissie heeft ingediend. (6) De ESMA heeft geen openbare raadplegingen gehouden over de ontwerpen van technische uitvoeringsnormen waarop deze verordening is gebaseerd, en evenmin de potentiële kosten en baten geanalyseerd, aangezien dit sterk buiten verhouding zou hebben gestaan tot het toepassingsgebied en het effect van die normen, rekening houdend met het feit dat zij hoofdzakelijk betrekking hebben op de bevoegde autoriteiten. (7) De ESMA heeft het advies ingewonnen van de Stakeholdergroep effecten en markten die overeenkomstig artikel 37 van Verordening (EU) nr. 1095/2010 van het Europees Parlement en de Raad ( 2 ) is opgericht, (8) De Europese Toezichthouder voor gegevensbescherming werd geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 3 ) en heeft op 1 juni 2022 een advies uitgebracht, HEEFT DE VOLGENDE VERORDENING VASTGESTELD: Artikel 1 Contactpunten 1.   De bevoegde autoriteiten wijzen contactpunten aan voor samenwerking en informatie-uitwisseling overeenkomstig artikel 31 van Verordening (EU) 2020/1503. 2.   De bevoegde autoriteiten delen de gegevens van de contactpunten mee aan de Europese Autoriteit voor effecten en markten ((ESMA) en stellen de ESMA in kennis van eventuele wijzigingen in die gegevens. 3.   De ESMA houdt een actuele lijst van de door de bevoegde autoriteiten ingevolge lid 1 aangewezen contactpunten bij en actualiseert deze lijst indien nodig voor gebruik door de bevoegde autoriteiten. Artikel 2 Verzoek om samenwerking of uitwisseling van informatie 1.   De bevoegde autoriteiten doen een verzoek om samenwerking of uitwisseling van informatie met gebruikmaking van het formulier in bijlage I. 2.   Bij de indiening van een verzoek om samenwerking of uitwisseling van informatie doen de verzoekende bevoegde autoriteiten het volgende: a) zij vermelden de nadere informatie die de verzoekende bevoegde autoriteit bij de aangezochte autoriteit wenst in te winnen; b) zij vermelden indien noodzakelijk problemen in verband met de vertrouwelijkheid van de in te winnen informatie. 3.   In dringende gevallen kunnen de verzoekende bevoegde autoriteiten het verzoek om samenwerking of uitwisseling van informatie mondeling indienen, op voorwaarde dat het verzoek vervolgens binnen een redelijke termijn schriftelijk wordt bevestigd met gebruikmaking van het formulier in bijlage I, tenzij de aangezochte bevoegde autoriteit anders beslist. Artikel 3 Bevestiging van ontvangst van een verzoek om samenwerking of uitwisseling van informatie 1.   Binnen tien werkdagen na ontvangst van een overeenkomstig artikel 2 ingediend verzoek zendt de aangezochte bevoegde autoriteit de verzoekende bevoegde autoriteit een ontvangstbevestiging met gebruikmaking van het formulier in bijlage II en vermeldt zij, indien mogelijk, een verwachte datum voor het antwoord. 2.   Indien de aangezochte bevoegde autoriteit twijfels heeft over de precieze inhoud van de gevraagde samenwerking of uitwisseling van informatie, verzoekt zij zo spoedig mogelijk langs passende weg, mondeling of schriftelijk, om verduidelijking. Artikel 4 Antwoord op een verzoek om samenwerking of uitwisseling van informatie 1.   Bij het beantwoorden van een verzoek als bedoeld in artikel 2 handelt de aangezochte bevoegde autoriteit als volgt: a) zij antwoordt schriftelijk met gebruikmaking van het formulier in bijlage III; b) zij neemt alle redelijke maatregelen die binnen haar bevoegdheden vallen, om de gevraagde samenwerking of informatie te verstrekken; c) zij zorgt er onverwijld en op zodanige wijze voor dat alle noodzakelijke regelgevende maatregelen snel worden genomen, rekening houdend met de complexiteit van het verzoek en de noodzaak om derden of andere bevoegde autoriteiten bij de zaak te betrekken. 2.   In dringende gevallen kan de aangezochte bevoegde autoriteit het verzoek om samenwerking of uitwisseling van informatie mondeling beantwoorden, op voorwaarde dat het verzoek vervolgens binnen een redelijke termijn schriftelijk wordt bevestigd met gebruikmaking van het formulier in bijlage III, tenzij de verzoekende bevoegde autoriteit anders beslist. Artikel 5 Communicatiemiddelen 1.   Tenzij in deze verordening anders is bepaald, worden alle op grond van deze verordening te gebruiken formulieren schriftelijk per post of langs elektronische weg toegezonden. 2.   Bij het vaststellen van de meest geschikte communicatiemiddelen in een welbepaalde zaak wordt rekening gehouden met overwegingen inzake vertrouwelijkheid, de tijd die voor de uitwisseling noodzakelijk is, het volume door te zenden materiaal en de vlotheid van toegang tot de informatie door de verzoekende bevoegde autoriteit. 3.   De bevoegde autoriteiten zorgen ervoor dat de volledigheid, integriteit en vertrouwelijkheid van de informatie waarop de uitwisseling betrekking heeft, tijdens de doorgifte worden gehandhaafd. Artikel 6 Procedures voor de behandeling en de uitvoering van een verzoek om samenwerking of uitwisseling van informatie 1.   De verzoekende bevoegde autoriteit beantwoordt onverwijld elk verzoek om verduidelijking als bedoeld in artikel 3, lid 2, van de aangezochte bevoegde autoriteit. 2.   Wanneer de aangezochte bevoegde autoriteit verwacht dat de vermoedelijke antwoorddatum die in de ontvangstbevestiging bedoeld in artikel 3, lid 1, wordt vermeld, met meer dan vijf werkdagen zal worden overschreden, stelt zij de verzoekende bevoegde autoriteit hiervan in kennis. 3.   Wanneer het verzoek door de verzoekende bevoegde autoriteit als spoedeisend is aangemerkt, komen de aangezochte bevoegde autoriteit en de verzoekende bevoegde autoriteit overeen met welke regelmaat de aangezochte bevoegde autoriteit de verzoekende bevoegde autoriteit op de hoogte houdt van de stand van de behandeling van het verzoek en van de datum waarop zij verwacht een antwoord te geven. 4.   De aangezochte bevoegde autoriteit en de verzoekende bevoegde autoriteit werken samen om problemen op te lossen die zich voordoen bij de uitvoering van het verzoek. 5.   De bevoegde autoriteiten verlenen elkaar indien noodzakelijk feedback over het nut van de ontvangen bijstand, de afloop van de zaak in verband waarmee om bijstand is verzocht, en problemen die zich bij het verlenen van deze bijstand hebben voorgedaan. Artikel 7 Kennisgeving van weigering om gevolg te geven aan het verzoek om samenwerking of uitwisseling van informatie Indien de aangezochte bevoegde autoriteit overeenkomstig artikel 31, lid 2, van Verordening (EU) 2020/1503 geheel of gedeeltelijk weigert gevolg te geven aan een verzoek als bedoeld in artikel 2 van deze verordening, stelt zij de verzoekende bevoegde autoriteit binnen 15 werkdagen na ontvangst van het verzoek schriftelijk in kennis van haar weigering om te handelen, met gebruikmaking van het formulier in bijlage IV. Artikel 8 Procedures voor een verzoek om samenwerking met betrekking tot het afnemen van een verklaring 1.   Wanneer een verzoek om samenwerking als bedoeld in artikel 2 het afnemen van een verklaring van een persoon omvat, beoordelen de verzoekende bevoegde autoriteit en de aangezochte bevoegde autoriteit overeenkomstig het toepasselijke nationale recht alle volgende elementen: a) de rechten van de persoon van wie de verklaring moet worden afgenomen, overeenkomstig het toepasselijke nationale recht en het recht van de Unie, met inbegrip van het Handvest van de grondrechten van de Europese Unie; b) de rechten van de persoon met betrekking tot de taal van de verklaring, en mogelijke vertaalregelingen; c) de rol van de personeelsleden van de verzoekende bevoegde autoriteit en van de aangezochte bevoegde autoriteit bij het afnemen van de verklaring; d) de vraag of de persoon van wie de verklaring wordt afgenomen, het recht heeft te worden bijgestaan door een wettelijke vertegenwoordiger en zo ja, de reikwijdte van de rechtsbijstand van de wettelijke vertegenwoordiger tijdens het afnemen van de verklaring, onder meer met betrekking tot de notulen of het verslag van de verklaring; e) de vraag of de verklaring op vrijwillige basis of verplicht wordt afgenomen; f) de vraag of op grond van de op het moment van het verzoek beschikbare informatie de persoon van wie de verklaring wordt afgenomen, een getuige is dan wel tegen hem een bestuurs- of strafrechtelijk onderzoek is ingesteld; g) de vraag of op grond van de op het moment van het verzoek beschikbare informatie de verklaring kan worden gebruikt of bedoeld is te worden gebruikt in een rechtsprocedure; h) de registratie van de verklaring en de toepasselijke procedures, met inbegrip van de vraag of de registratie gelijktijdig plaatsvindt dan wel in de vorm van beknopte schriftelijke notulen of via een geluids- of audiovisuele opname; i) de procedures voor de certificering of bevestiging van de verklaring door de personen die de verklaring hebben afgelegd, met inbegrip van de vraag of die certificering of bevestiging plaatsvindt nadat de verklaring is afgenomen; j) de procedures voor de aflevering van de verklaring aan de verzoekende bevoegde autoriteit, met inbegrip van het gevraagde formaat en de gevraagde termijn. 2.   De aangezochte bevoegde autoriteit en de verzoekende bevoegde autoriteit waarborgen dat er regelingen zijn getroffen om ervoor te zorgen dat hun personeel efficiënt te werk kan gaan en afspraken kan maken over alle aanvullende informatie die nodig kan zijn, zoals: a) het vastleggen van data; b) de lijst van vragen die zullen worden gesteld aan de persoon van wie de verklaring zal worden afgenomen, en de herziening daarvan; c) regelingen in verband met reizen of videoconferenties, onder meer om indien noodzakelijk ervoor te zorgen dat de betrokken bevoegde autoriteiten elkaar kunnen ontmoeten om de zaak te bespreken vóór de verklaring wordt afgenomen; d) afspraken op het gebied van vertaling. Artikel 9 Procedures voor verzoeken om samenwerking met betrekking tot een inspectie ter plaatse of een onderzoek 1.   Wanneer een verzoek om samenwerking als bedoeld in artikel 2 betrekking heeft op het verrichten van een inspectie ter plaatse of een onderzoek, plegen de verzoekende bevoegde autoriteit en de aangezochte bevoegde autoriteit overleg over de beste manier om aan dat verzoek gevolg te geven, onder meer over de gegrondheid van een gezamenlijke inspectie ter plaatse of een gezamenlijk onderzoek. 2.   Voor de in lid 1 bedoelde raadpleging houden de bevoegde autoriteiten rekening met al het volgende: a) de inhoud van het verzoek, met inbegrip van de geschiktheid om het onderzoek of de inspectie ter plaatse gezamenlijk uit te voeren; b) de vraag of de bevoegde autoriteiten hun eigen onderzoek in een zaak met grensoverschrijdende gevolgen afzonderlijk verrichten, en of die zaak beter in onderlinge samenwerking zou kunnen worden aangepakt; c) het regelgevend kader in elk van de jurisdicties van de bevoegde autoriteiten, om ervoor te zorgen dat beide bevoegde autoriteiten een goed inzicht hebben in de potentiële restricties en wettelijke beperkingen met betrekking tot hun gedrag en eventuele toekomstige procedures, waaronder mogelijke problemen in verband met het beginsel ne bis in idem en de bescherming van de rechten van de personen naar wie de inspectie ter plaatse of het onderzoek wordt ingesteld; d) het beheer en de leiding die nodig zijn voor het onderzoek of de inspectie ter plaatse; e) de toewijzing van middelen en de benoeming van personeel dat belast is met het verrichten van het onderzoek of de inspectie ter plaatse; f) de mogelijkheid om een gezamenlijk actieplan en tijdschema van de werkzaamheden vast te stellen; g) de maatregelen die, gezamenlijk of individueel, door de bevoegde autoriteiten moeten worden genomen; h) het wederzijds delen van de verzamelde informatie en het rapporteren van de resultaten van de afzonderlijke maatregelen. 3.   Wanneer de aangezochte bevoegde autoriteit de inspectie ter plaatse of het onderzoek zelf verricht als bedoeld in artikel 31, lid 4, punt a), van Verordening (EU) 2020/1503, houdt zij de verzoekende bevoegde autoriteit op de hoogte van de voortgang van de inspectie of het onderzoek en deelt zij haar bevindingen tijdig mee. a) De bevoegde autoriteiten die besluiten een gezamenlijk onderzoek of een gezamenlijke inspectie ter plaatse als bedoeld in artikel 31, lid 4, punt b), van Verordening (EU) 2020/1503 uit te voeren: b) plegen voortdurend overleg om het proces van informatievergaring en de vaststelling van de feiten te coördineren; c) werken nauw samen bij het verrichten van het onderzoek of de inspectie ter plaatse; d) vermelden de specifieke wettelijke bepalingen waarop het onderzoek of de inspectie ter plaatse berusten; e) verlenen voor zover wettelijk toegestaan wederzijdse bijstand bij latere handhavingsprocedures, met inbegrip van de coördinatie met betrekking tot procedures of andere handhavingsmaatregelen betreffende de resultaten van het onderzoek of de inspectie ter plaatse of, in voorkomend geval, de vooruitzichten op een regeling; f) komen ten minste het volgende overeen, indien van toepassing: g) de opstelling van een gezamenlijk actieplan waarin de inhoud, de aard en het tijdstip van de te treffen maatregelen worden vermeld, met inbegrip van de toewijzing van de taken voor de bekendmaking van het resultaat van de werkzaamheden, en rekening houdend met de respectievelijke prioriteiten van elke bevoegde autoriteit; h) de aanwijzing en beoordeling van alle toepasselijke wettelijke beperkingen of restricties en mogelijke verschillen in procedures met betrekking tot onderzoeks- en handhavingsmaatregelen of andere procedures, met inbegrip van de rechten van de personen ten aanzien van wie het onderzoek wordt ingesteld; i) de vaststelling en beoordeling van het vertrouwelijke karakter van de communicatie tussen advocaat en cliënt die gevolgen kan hebben voor de onderzoeks- alsook voor de handhavingsprocedure, waaronder het recht om niet tegen zichzelf te getuigen; j) de strategie voor communicatie met het publiek en de pers; k) het beoogde gebruik van de tijdens het gezamenlijke onderzoek of de gezamenlijke inspectie ter plaatse uitgewisselde informatie. Artikel 10 Ongevraagde uitwisseling van informatie 1.   Een bevoegde autoriteit die over informatie beschikt waarmee naar haar oordeel een andere bevoegde autoriteit zou worden geholpen bij de uitvoering van haar taken uit hoofde van Verordening (EU) 2020/1503, verstrekt die informatie schriftelijk met gebruikmaking van het formulier in bijlage III. 2.   In afwijking van lid 1 geldt dat indien de bevoegde autoriteit die over de informatie beschikt, van oordeel is dat deze met spoed moet worden verzonden, zij die informatie in eerste instantie mondeling kan meedelen, mits de informatie vervolgens binnen een redelijke termijn schriftelijk wordt bevestigd met gebruikmaking van het formulier in bijlage III, tenzij de bevoegde de bevoegde autoriteit die de informatie ontvangt, anders beslist. Artikel 11 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 juli 2022. Voor de Commissie De voorzitter Ursula VON DER LEYEN ( 1 ) PB L 347 van 20.10.2020, blz. 1 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). ( 3 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ). BIJLAGE I Formulier voor het verzoek om samenwerking of uitwisseling van informatie Verzoek om samenwerking of uitwisseling van informatie Referentienummer: … Datum: … Algemene informatie VAN: Lidstaat: Verzoekende bevoegde autoriteit: Adres: (Gegevens van aanspreekpunt) Naam: Telefoon: E-mail: AAN: Lidstaat: Ontvanger: Adres: (Gegevens van aanspreekpunt) Naam: Telefoon: E-mail: Geachte [naam] In overeenstemming met artikel 31 van Verordening (EU) 2020/1503 van het Europees Parlement en de Raad ( 1 ) wordt om uw medewerking verzocht met betrekking tot de zaak/zaken die hieronder nader wordt/worden toegelicht. Ik zou graag een antwoord ontvangen op bovenstaand verzoek op [vul indicatieve datum in voor het antwoord en in geval van een dringend verzoek, vul de uiterste termijn in waarbinnen de informatie moet worden verstrekt] ; indien dit niet mogelijk is, gelieve aan te geven wanneer u denkt de gevraagde medewerking te kunnen verlenen. Soort verzoek Gelieve aan te vinken wat van toepassing is ☐ Toezichtactiviteiten (informatieverstrekking, afnemen van een verklaring, andere) ☐ Onderzoek of inspectie ter plaatse ☐ Handhaving ☐ Vergunningsprocedure Redenen voor het verzoek … … … [Vermeld de bepaling(en) van de sectorale wetgeving op grond waarvan de verzoekende autoriteit bevoegd is voor de behandeling van de zaak.] Het verzoek betreft [samenwerking] of [uitwisseling van informatie] over … … … … … [ Geef een beschrijving van het onderwerp van het verzoek, het doel waarvoor de samenwerking of uitwisseling van informatie wordt gevraagd, de feiten die ten grondslag liggen aan een onderzoek waarop het verzoek betrekking heeft, en een toelichting op het nut ervan] alsmede over. … … … … [In voorkomend geval, gegevens over het vorige verzoek vermelden om identificatie ervan mogelijk te maken] Toezichtactiviteiten (informatieverstrekking, afnemen van een verklaring) Informatieverstrekking a) Geef een gedetailleerde beschrijving van de specifieke informatie die wordt gevraagd, en geef aan waarom deze informatie nuttig zal zijn; geef ook, indien bekend, een lijst van de personen die geacht worden over de gevraagde informatie te beschikken of van de plaatsen waar dergelijke informatie kan worden verkregen. … … … … b) Indien het verzoek betrekking heeft op samenwerking of uitwisseling van informatie met betrekking tot een specifiek effect, een voor crowdfunding toegelaten instrument of een lening in het kader van een crowdfundingaanbod, gelieve de volgende informatie te verstrekken: ID crowdfundingaanbod: … [Nauwkeurige beschrijving van het crowdfundingaanbod invoegen, met inbegrip van de identificatiecode bedoeld in artikel 3 van Gedelegeerde Verordening (EU) 2022/2119 van de Commissie ( 2 ) ] Persoonlijk ID:… [Vul de identiteit in van alle personen die betrokken zijn bij het crowdfundingaanbod en/of de betrokken crowdfundingdienstverlener] Datum: … [Vul de datum in waarop het crowdfundingaanbod op het crowdfundingplatform is aangeboden] c) Als het verzoek betrekking heeft op informatie met betrekking tot het bedrijf of de activiteiten van een persoon, verstrek dan zo nauwkeurig mogelijk de informatie aan de hand waarvan de identiteit van die persoon kan worden achterhaald. … … … … d) Als er specifieke aandachtspunten zijn betreffende de gevoeligheid van de gevraagde informatie (ook in het kader van het onderzoek), geef dan aan wat de gevoeligheid van de informatie in het verzoek is en welke bijzondere voorzorgsmaatregelen moeten worden genomen bij het verzamelen van de informatie. … … … …. e) Gelieve eventueel extra informatie te verstrekken. … … … … [Geef aan of de verzoekende bevoegde autoriteit contact heeft gehad of zal opnemen met een andere autoriteit of rechtshandhavingsinstantie van onze lidstaat met betrekking tot het onderwerp van het verzoek, of met een andere instantie waarvan de verzoekende autoriteit weet dat zij actief belang stelt in het onderwerp van het verzoek.] f) Indien een verzoek dringend is en termijnen zijn vastgesteld, geef dan een volledige toelichting op de urgentie van het verzoek en geef aan binnen welke termijn de verzoekende bevoegde autoriteit om de informatie heeft verzocht. Afnemen van een verklaring Verschaf de volgende informatie: a) Verklaring onder: eed ☐/verklaring ☐ indien toegestaan☐ b) Noodzaak en doel van het afnemen van de verklaring: … … … c) Naam van de persoon/personen van wie de verklaring moet worden afgenomen: … … … [Vul de contactgegevens in van de personen van wie de verklaring moet worden afgenomen zodat de aangezochte bevoegde autoriteit in voorkomend geval kan starten met de oproepprocedure] d) Gedetailleerde beschrijving van de gevraagde informatie, ook een voorlopige lijst van vragen (indien beschikbaar op het moment dat het verzoek wordt ingediend). … … … … e) Alle aanvullende informatie die nuttig kan zijn: … … [Vermeld of de medewerkers van de verzoekende bevoegde autoriteit worden gevraagd om deel te nemen aan het afnemen van de verklaring, de gegevens van de deelnemende ambtenaren van de verzoekende bevoegde autoriteit; eventueel alle juridische en procedurele vereisten waaraan moet worden voldaan om de ontvankelijkheid van de verklaringen die in de jurisdictie van de verzoekende bevoegde autoriteit worden afgelegd, te garanderen] Inspectie ter plaatse of onderzoek Indien het verzoek betrekking heeft op een inspectie ter plaatse of een onderzoek, gelieve informatie te verstrekken om de ontvanger in staat te stellen te beoordelen welke van de in artikel 31, lid 4, tweede alinea, punten a) tot en met e), van Verordening (EU) 2020/1503 bedoelde maatregelen hij kan nemen en of hij belang kan hebben bij een gezamenlijke inspectie ter plaatse of een gezamenlijk onderzoek. Verstrek ook informatie over het voorstel van de verzoekende bevoegde autoriteit voor de inspectie of het onderzoek, de motivering ervan en de voordelen voor de ontvanger. …. [Verstrek alle relevante informatie om de ontvanger van het verzoek in staat te stellen de nodige bijstand te verlenen, indien van toepassing] ……. Handhaving a) Geef een gedetailleerde beschrijving van de gevraagde specifieke informatie met de redenen waarom die informatie nuttig zal zijn. … … … … b) Indien het verzoek betrekking heeft op samenwerking of uitwisseling van informatie met betrekking tot een specifiek effect, een voor crowdfunding toegelaten instrument of een lening in het kader van een crowdfundingaanbod, gelieve de volgende informatie te verstrekken: ID crowdfundingaanbod: … [Geef een nauwkeurige beschrijving van het crowdfundingaanbod, met inbegrip van de identificatiecode bedoeld in artikel 3 van Gedelegeerde Verordening (EU) 2022/2119 van de Commissie] Persoonlijk ID: … [Vul de identiteit in van alle personen die betrokken zijn bij het crowdfundingaanbod en/of de betrokken crowdfundingdienstverlener] Datum: … [Vermeld de datum waarop het crowdfundingaanbod op het crowdfundingplatform is verricht] Vergunningsprocedure a) Onderwerp: … … … b) Informatie over de vergunningsprocedure: … … … c) Informatie over andere betrokken bevoegde autoriteiten: … … … [Gelieve de informatie hier te verstrekken of te verwijzen naar de bijlagen waarin de informatie is opgenomen] d) Gevraagde informatie: … … … [Gelieve gedetailleerd te beschrijven welke specifieke informatie alsmede welke relevante documenten worden gevraagd en geef aan waarom die informatie nodig is voor het onderzoek van de aanvraag om een vergunning] e) Alle aanvullende informatie die nuttig kan zijn: … … … [Voeg alle andere relevante informatie toe. Als er specifieke aandachtspunten zijn betreffende de gevoeligheid van de gevraagde informatie, geef dan aan wat de gevoeligheid van de informatie in het verzoek is en welke bijzondere voorzorgsmaatregelen moeten worden genomen bij het verzamelen van de informatie.] Alle verstrekte persoonsgegevens worden door de ESMA verwerkt overeenkomstig Verordening (EU) 2018/1725 van het Europees Parlement en de Raad en door de relevante bevoegde autoriteiten overeenkomstig Verordening (EU) 2016/679 van het Europees Parlement en de Raad. Met name zorgen zowel de ESMA als de relevante bevoegde autoriteiten ervoor dat alle relevante informatie over de verwerking van persoonsgegevens aan betrokkenen wordt verstrekt overeenkomstig afdeling 2 “Informatie en toegang tot persoonsgegevens” van HOOFDSTUK III “Rechten van de betrokkene” van deze verordeningen. Hoogachtend, [handtekening] ( 1 ) Verordening (EU) 2020/1503 van het Europees Parlement en de Raad van 7 oktober 2020 betreffende Europese crowdfundingdienstverleners voor bedrijven en tot wijziging van Verordening (EU) 2017/1129 en Richtlijn (EU) 2019/1937 ( PB L 347 van 20.10.2020, blz. 1 ). ( 2 ) Gedelegeerde Verordening (EU) 2022/2119 van de Commissie van 13 juli 2022 tot aanvulling van Verordening (EU) 2020/1503 van het Europees Parlement en de Raad met betrekking tot technische reguleringsnormen voor het blad met essentiële beleggingsinformatie (Zie bladzijde 63 van dit Publicatieblad). BIJLAGE II Formulier voor de ontvangstbevestiging Bevestiging van ontvangst Referentienummer: Datum: VAN: Lidstaat: Ontvanger: Adres: (Gegevens van aanspreekpunt) Naam: Telefoon: E-mail: AAN: Lidstaat: Verzoekende bevoegde autoriteit: Adres: (Gegevens van aanspreekpunt) Naam: Telefoon: E-mail: Geachte [naam] Naar aanleiding van uw verzoek [voeg verwijzing naar het verzoek in] bevestigen wij hierbij de ontvangst van uw verzoek om informatie of verzoek om samenwerking op [datum invoegen]. Verwachte datum van antwoord: … Alle verstrekte persoonsgegevens worden door de ESMA verwerkt overeenkomstig Verordening (EU) 2018/1725 van het Europees Parlement en de Raad en door de relevante bevoegde autoriteiten overeenkomstig Verordening (EU) 2016/679 van het Europees Parlement en de Raad. Met name zorgen zowel de ESMA als de relevante bevoegde autoriteiten ervoor dat alle relevante informatie over de verwerking van persoonsgegevens aan betrokkenen wordt verstrekt overeenkomstig afdeling 2 “Informatie en toegang tot persoonsgegevens” van HOOFDSTUK III “Rechten van de betrokkene” van deze verordeningen. Hoogachtend, [handtekening] BIJLAGE III Formulier voor het beantwoorden van een verzoek om samenwerking of uitwisseling van informatie en voor ongevraagde uitwisseling van informatie [Antwoord op een verzoek om samenwerking of uitwisseling van informatie] [Ongevraagde uitwisseling van informatie] Referentienummer: Datum: Algemene informatie VAN: Lidstaat: Verzoekende bevoegde autoriteit: Adres: (Gegevens van aanspreekpunt) Naam: Telefoon: E-mail: AAN: Lidstaat: Ontvanger: Adres: (Gegevens van aanspreekpunt) Naam: Telefoon: E-mail: Geachte [naam] Wij bevestigen dat uw verzoek van [dd.mm.yyyy] met referentie [referentienummer van het verzoek invullen] door ons is verwerkt niet van toepassing in geval van een ongevraagde uitwisseling van informatie]. Verzamelde informatie … … … … [Als de informatie is verzameld, gelieve deze dan hier te verstrekken of aan te geven hoe zij zal worden verstrekt.] [In het geval van ongevraagde uitwisseling van informatie, gelieve de informatie te vermelden die ongevraagd wordt verstrekt]. [De verstrekte informatie is vertrouwelijk en wordt openbaar gemaakt aan [ naam vermelden van de verzoekende bevoegde autoriteit ] ingevolge artikel 31 van Verordening (EU) 2020/1503 van het Europees Parlement en de Raad ( 1 ) , en met dien verstande dat de informatie vertrouwelijk blijft in overeenstemming met artikel 35, lid 1, van Verordening (EU) 2020/1503.] [of] [De verstrekte informatie mag openbaar worden gemaakt overeenkomstig artikel 35, lid 1, van Verordening (EU) 2020/1503.] De [naam van de verzoekende of ontvangende bevoegde autoriteit invullen] neemt de vereisten van artikel 35 van Verordening (EU) 2020/1503 in acht. Indien van toepassing, geef aan welke verduidelijking u wenst met betrekking tot de precieze inhoud van de gevraagde informatie: … … … … Gelieve op eigen initiatief alle essentiële informatie te verstrekken die de samenwerking of uitwisseling van informatie in verband met het verzoek zou kunnen bevorderen: … … … … Alle verstrekte persoonsgegevens worden door de ESMA verwerkt overeenkomstig Verordening (EU) 2018/1725 van het Europees Parlement en de Raad en door de relevante bevoegde autoriteiten overeenkomstig Verordening (EU) 2016/679 van het Europees Parlement en de Raad. Met name zorgen zowel de ESMA als de relevante bevoegde autoriteiten ervoor dat alle relevante informatie over de verwerking van persoonsgegevens aan betrokkenen wordt verstrekt overeenkomstig afdeling 2 “Informatie en toegang tot persoonsgegevens” van HOOFDSTUK III “Rechten van de betrokkene” van deze verordeningen. Hoogachtend, [handtekening] ( 1 ) Verordening (EU) 2020/1503 van het Europees Parlement en de Raad van 7 oktober 2020 betreffende Europese crowdfundingdienstverleners voor bedrijven en tot wijziging van Verordening (EU) 2017/1129 en Richtlijn (EU) 2019/1937 ( PB L 347 van 20.10.2020, blz. 1 ). BIJLAGE IV Formulier voor de kennisgeving van weigering Kennisgeving van weigering Referentienummer: Datum: VAN: Lidstaat: Verzoekende bevoegde autoriteit: Adres: (Gegevens van aanspreekpunt) Naam: Telefoon: E-mail: AAN: Lidstaat: Ontvanger: Adres: (Gegevens van aanspreekpunt) Naam: Telefoon: E-mail: Geachte [naam] Naar aanleiding van uw verzoek [verwijzing naar verzoek invoegen] delen wij u hierbij mee dat wij weigeren daarop te reageren wegens uitzonderlijke omstandigheden overeenkomstig artikel 31, lid 2, van Verordening (EU) 2020/1503 van het Europees Parlement en de Raad ( 1 ) . Wij baseerden ons op de volgende uitzonderlijke omstandigheid voor deze weigering om gevolg te geven aan uw verzoek …… … [Beschrijving van de relevante omstandigheid overeenkomstig artikel 31, lid 2, punten a), b) en c), van Verordening (EU) 2020/1503 invullen]. Ons besluit om aan uw verzoek geen gevolg te geven, berustte op de volgende reden (en) … … [Vermeld alle redenen voor de weigering van de ontvanger om gevolg te geven aan het verzoek om samenwerking of om informatie van de verzoekende bevoegde autoriteit, gelet op de uitzonderlijke omstandigheid waarop de weigering is gebaseerd] Alle verstrekte persoonsgegevens worden door de ESMA verwerkt overeenkomstig Verordening (EU) 2018/1725 van het Europees Parlement en de Raad en door de relevante bevoegde autoriteiten overeenkomstig Verordening (EU) 2016/679 van het Europees Parlement en de Raad. Met name zorgen zowel de ESMA als de relevante bevoegde autoriteiten ervoor dat alle relevante informatie over de verwerking van persoonsgegevens aan betrokkenen wordt verstrekt overeenkomstig afdeling 2 “Informatie en toegang tot persoonsgegevens” van HOOFDSTUK III “Rechten van de betrokkene” van deze verordeningen. Hoogachtend, [handtekening] ( 1 ) Verordening (EU) 2020/1503 van het Europees Parlement en de Raad van 7 oktober 2020 betreffende Europese crowdfundingdienstverleners voor bedrijven en tot wijziging van Verordening (EU) 2017/1129 en Richtlijn (EU) 2019/1937 ( PB L 347 van 20.10.2020, blz. 1 ).",
  "source": "EUR LEX"
}