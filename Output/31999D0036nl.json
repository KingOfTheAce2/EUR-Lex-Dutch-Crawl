{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0036:NL:HTML\">",
  "content": "EUR-Lex - 31999D0036 - NL Avis juridique important | 31999D0036 1999/36/EG: Besluit van de Raad van 21 december 1998 inzake de voorlopige toepassing van de overeenkomst in de vorm van een briefwisseling tussen de Europese Gemeenschap en de Volksrepubliek China tot wijziging van de overeenkomst tussen de Europese Gemeenschap en de Volksrepubliek China inzake de handel in textielproducten Publicatieblad Nr. L 012 van 16/01/1999 blz. 0027 - 0027 BESLUIT VAN DE RAAD van 21 december 1998 inzake de voorlopige toepassing van de overeenkomst in de vorm van een briefwisseling tussen de Europese Gemeenschap en de Volksrepubliek China tot wijziging van de overeenkomst tussen de Europese Gemeenschap en de Volksrepubliek China inzake de handel in textielproducten (1999/36/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over een overeenkomst tussen de Europese Gemeenschap en de Volksrepubliek China in de vorm van een briefwisseling tot wijziging van de overeenkomst tussen de Europese Gemeenschap en de Volksrepubliek China inzake de handel in textielproducten, zoals laatstelijk gewijzigd bij de overeenkomst en die op 13 december 1995 werden geparafeerd; Overwegende dat deze overeenkomst in de vorm van een briefwisseling met ingang van 1 januari 1999 voorlopig dient te worden toegepast, in afwachting van de voltooiing van de procedures die voor de sluiting ervan vereist zijn, op voorwaarde dat zij tevens op wederkerige basis door de Volksrepubliek China voorlopig wordt toegepast, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en de Volksrepubliek China tot wijziging van de overeenkomst tussen de Europese Economische Gemeenschap en de Volksrepubliek China inzake de handel in textielproducten wordt met ingang van 1 januari 1999 voorlopig toegepast, in afwachting van de officiÃ«le sluiting ervan, op voorwaarde dat zij tevens op wederkerige basis door de Volksrepubliek China voorlopig wordt toegepast. De tekst van de overeenkomst is aan dit besluit gehecht. Artikel 2 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 21 december 1998. Voor de Raad De Voorzitter M. BARTENSTEIN",
  "source": "EUR LEX"
}