{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0473:NL:HTML\">",
  "content": "EUR-Lex - 31983D0473 - NL Avis juridique important | 31983D0473 83/473/EEG: Besluit van de Commissie van 12 juli 1983 tot vaststelling van de wijze van samenwerking tussen de Europese Economische Gemeenschap en de Internationale Commissie voor de burgerlijke stand Publicatieblad Nr. L 260 van 21/09/1983 blz. 0019 - 0019 Bijzondere uitgave in het Fins: Hoofdstuk 11 Deel 11 blz. 0021 Bijzondere uitgave in het Spaans: Hoofdstuk 11 Deel 18 blz. 0289 Bijzondere uitgave in het Zweeds: Hoofdstuk 11 Deel 11 blz. 0021 Bijzondere uitgave in het Portugees: Hoofdstuk 11 Deel 18 blz. 0289 ***** BESLUIT  VAN DE COMMISSIE van 12 juli 1983 tot vaststelling van de wijze van samenwerking tussen de Europese Economische Gemeenschap en de Internationale Commissie voor de burgerlijke stand (83/473/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 229, Overwegende dat de Europese Gemeenschappen met talrijke internationale organisaties dienstige betrekkingen hebben tot stand gebracht; dat de desbetreffende door de Commissie gesloten overeenkomsten betrekking hebben op de werkbetrekkingen tussen de Europese Gemeenschappen en de internationale organisaties en gestalte geven aan een samenwerking die is gericht op het verzekeren van de goede werking daarvan, Overwegende dat de Europese Economische Gemeenschap en de Internationale Commissie voor de burgerlijke stand op talrijke gebieden van de onderlinge aanpassing van de wetgevingen gemeenschappelijke belangen hebben, met name in de sectoren van het familierecht, de burgerlijke staat en de bekwaamheid van personen, Overwegende dat de wijze van samenwerking tussen de beide organisaties dient te worden vastgesteld, BESLUIT: Enig artikel De overeenkomst over de wijze van samenwerking die voortvloeit uit de briefwisseling tussen de Europese Economische Gemeenschap en de Internationale Commissie voor de burgerlijke stand wordt goedgekeurd. Gedaan te Brussel, 12 juli 1983. Voor de Commissie Karl-Heinz NARJES Lid van de Commissie",
  "source": "EUR LEX"
}