{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0267:NL:HTML\">",
  "content": "EUR-Lex - 31989D0267 - NL Avis juridique important | 31989D0267 89/267/EEG: Beschikking van de Commissie van 30 maart 1989 houdende goedkeuring van het door de Italiaanse Republiek ingediende plan voor de opsporing van residuen van andere stoffen dan die met hormonale werking (Slechts de tekst in de Italiaanse taal is authentiek) Publicatieblad Nr. L 108 van 19/04/1989 blz. 0022 - 0022 BESCHIKKING VAN DE COMMISSIE van 30 maart 1989 houdende goedkeuring van het door de Italiaanse Republiek ingediende plan voor de opsporing van residuen van andere stoffen dan die met hormonale werking ( Slechts de tekst in de Italiaanse taal is  authentiek ) ( 89/267/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 86/469/EEG van de Raad van 16 september 1986 inzake het onderzoek van dieren en vers vlees op de aanwezigheid van residuen ( 1 ), en met name op artikel 4, Overwegende dat de Italiaanse Republiek bij schrijven van 26 juli 1988 de Commissie in kennis heeft gesteld van een plan betreffende de maatregelen die op nationaal vlak zijn getroffen voor de opsporing van residuen van de in bijlage I, groep A.III en  groep B, bij Richtlijn 86/469/EEG bedoelde stoffen; Overwegende dat na onderzoek is gebleken dat het gewijzigde plan in overeenstemming is met het bepaalde in Richtlijn 86/469/EEG, en met name in artikel 4, lid 1; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN : Artikel 1 Het door de Italiaanse Republiek ingediende plan voor de opsporing van residuen van de in bijlage I, groep A.III en groep B, bij Richtlijn 86/469/EEG bedoelde stoffen wordt goedgekeurd . Artikel 2 De Italiaanse Republiek doet de nodige wettelijke en bestuursrechtelijke bepalingen in werking treden om het in artikel 1 bedoelde plan ten uitvoer te leggen . Artikel 3 Deze beschikking is gericht tot de Italiaanse Republiek . Gedaan te Brussel, 30 maart 1989 . Voor de Commissie Ray MAC SHARRY Lid van de Commissie ( 1) PB nr . L 275 van 26 . 9 . 1986, blz . 36 .",
  "source": "EUR LEX"
}