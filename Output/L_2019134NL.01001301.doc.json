{
  "url": "http://www.w3.org/1999/xhtml\"><!--",
  "content": "L_2019134NL.01001301.xml 22.5.2019 NL Publicatieblad van de Europese Unie L 134/13 UITVOERINGSVERORDENING (EU) 2019/822 VAN DE COMMISSIE van 17 mei 2019 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 mei 2019. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een artikel (een zogenoemde \"schroefpaal\") met rond profiel, ongeveer 55 cm lang met een buitendiameter van 6 cm, vervaardigd uit thermisch verzinkt plaatstaal. Het ene uiteinde van de paal is kegelvormig en voorzien van draad, het andere uiteinde heeft een U-vormig element met schroefgaten. Het artikel is bedoeld om in de grond of een ander onderliggend materiaal te worden gedraaid, waarna houten balken of structuren er definitief op worden verankerd (zodra deze in positie zijn gebracht, blijven ze in die positie) door ze in de U-vormige elementen te plaatsen en vast te schroeven. Schroefpalen worden gebruikt bij houtconstructies, zonne-energiesystemen, tuin- en evenementconstructies, omheiningssystemen, borden en vlaggen enz. Zie afbeelding ( 1 ) 7308 90 59 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 3 op afdeling XV en de tekst van de GN-codes 7308 , 7308 90  en 7308 90 59 . Het artikel heeft de objectieve kenmerken van \"delen van constructiewerken\" van post 7308 . Het is speciaal ontworpen om structurele elementen te monteren; zodra de elementen in positie zijn gebracht, blijven ze in die positie. Het is voorzien van gaten waarin bij de montage schroeven worden gedraaid om de structurele elementen vast te zetten (zie ook de GS-toelichting op post 7308 , eerste alinea). Indeling onder post 7326  als andere werken van ijzer of staal is uitgesloten omdat artikelen die bestemd zijn voor gebruik in constructies, onder post 7308  vallen (zie ook de GS-toelichting op post 7326 , punt 1). Het artikel moet daarom worden ingedeeld onder GN-code 7308 90 59  als delen van constructiewerken van staal. ( 1 ) De afbeelding is louter ter informatie.",
  "source": "EUR LEX"
}