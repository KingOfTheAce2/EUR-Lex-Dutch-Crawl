{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0491:NL:HTML\">",
  "content": "EUR-Lex - 31998D0491 - NL Avis juridique important | 31998D0491 98/491/EG: Besluit van de Raad van 20 juli 1998 betreffende de sluiting van de op 28 maart 1998 geparafeerde overeenkomst tussen de Europese Gemeenschap en de Russische Federatie betreffende de handel in textielproducten Publicatieblad Nr. L 222 van 10/08/1998 blz. 0001 - 0027 BESLUIT VAN DE RAAD van 20 juli 1998 betreffende de sluiting van de op 28 maart 1998 geparafeerde overeenkomst tussen de Europese Gemeenschap en de Russische Federatie betreffende de handel in textielproducten (98/491/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name artikel 113, juncto artikel 228, lid 2, tweede zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over een bilaterale overeenkomst met de Russische Federatie betreffende de handel in textielproducten vallende onder de hoofdstukken 50 tot en met 63 van de gecombineerde nomenclatuur, die op 28 maart 1998 in Brussel is geparafeerd; Overwegende dat deze geparafeerde overeenkomst overeenkomstig Besluit 98/379/EG van de Raad (1) voorlopig wordt toegepast, op voorwaarde dat zij tevens op wederkerige basis door de Russische Federatie voorlopig wordt toegepast; Overwegende dat de Russische Federatie de geparafeerde overeenkomst niet voorlopig heeft kunnen toepassen; Overwegende dat met de Russische Federatie was overeengekomen dat de overeenkomst vanaf de datum van ondertekening voorlopig zou worden toegepast; Overwegende dat deze bilaterale overeenkomst namens de Europese Gemeenschap moet worden goedgekeurd en ondertekend, BESLUIT: Artikel 1 De overeenkomst tussen de Europese Gemeenschap en de Russische Federatie betreffende de handel in textielproducten wordt namens de Gemeenschap goedgekeurd. Ingevolge artikel 6, lid 1, van de overeenkomst wordt de overeenkomst voorlopig toegepast vanaf de datum van ondertekening door beide partijen. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst zoals vermeld in artikel 1 te ondertekenen, teneinde daardoor de Gemeenschap te binden. De Commissie zal namens de Gemeenschap de in artikel 6, lid 1, van de overeenkomst bedoelde kennisgeving verrichten. Gedaan te Brussel, 20 juli 1998. Voor de Raad De Voorzitter W. MOLTERER (1) PB L 169 van 15.6.1998, blz. 1.",
  "source": "EUR LEX"
}