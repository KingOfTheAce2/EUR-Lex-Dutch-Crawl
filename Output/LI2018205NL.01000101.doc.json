{
  "url": "http://www.w3.org/1999/xhtml\">",
  "content": "LI2018205NL.01000101.xml 14.8.2018 NL Publicatieblad van de Europese Unie LI 205/1 UITVOERINGSVERORDENING (EU) 2018/1138 VAN DE COMMISSIE van 13 augustus 2018 tot 289e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al-Qa'ida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al-Qa'ida ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 9 augustus 2018 besloten één vermelding toe te voegen aan de lijst van personen, groepen en entiteiten waarvan de tegoeden en economische middelen dienen te worden bevroren. Bijlage I bij Verordening (EG) nr. 881/2002 dient derhalve dienovereenkomstig te worden gewijzigd. (3) Om de doeltreffendheid van de in deze verordening vastgestelde maatregelen te garanderen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 augustus 2018. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding toegevoegd aan de lijst „Natuurlijke personen”: „ADNAN ABOU WALID AL-SAHRAOUI (ook bekend als a) Lahbib Idrissi ould Sidi Abdi ould Said ould El Bachir, b) Adnan Abu Walid al-Sahrawi, c) Abu Walid al Sahrawi, d) Adnan Abu Walid al-Sahraoui, e) Adnan Abu Waleed al-Sahrawi, f) Lehbib Ould Ali Ould Said Ould Joumani). Geboortedatum: 16.2.1973. Geboorteplaats: Laayoune. Adres: Ménaka, regio Gao, Mali. Overige informatie: voormalige woordvoerder van de Mouvement pour l'Unification et le Jihad en Afrique de l'Ouest (MUJAO). Emir van de groep Al-Mourabitoun in Mali. Zwoer trouw aan de Islamitische Staat van Irak en de Levant (ISIS), in de lijst opgenomen als Al-Qa'ida in Irak. Datum van aanwijzing bedoeld in artikel 7 quinquies, lid 2, onder i): 9.8.2018.”.",
  "source": "EUR LEX"
}