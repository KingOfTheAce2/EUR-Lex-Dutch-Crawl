{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0403:NL:HTML\">",
  "content": "EUR-Lex - 31995D0403 - NL Avis juridique important | 31995D0403 95/403/GBVB: Besluit van de Raad van 25 september 1995 tot aanvulling, voor wat betreft de waarneming van de verkiezingen van de Palestijnse Raad en de coördinatie van de internationale waarnemingsoperatie, van Besluit 94/276/GBVB inzake een gemeenschappelijk optreden dat op grond van artikel J.3 van het Verdrag betreffende de Europese Unie door de Raad is aangenomen ter ondersteuning van het vredesproces in het Midden-Oosten Publicatieblad Nr. L 238 van 06/10/1995 blz. 0004 - 0007 BESLUIT VAN  DE RAAD van 25 september 1995 tot aanvulling, voor wat betreft de waarneming van de verkiezingen  van de Palestijnse Raad en de cooerdinatie van de internationale waarnemingsoperatie, van Besluit  94/276/GBVB inzake een gemeenschappelijk optreden dat op grond van artikel J.3 van het Verdrag  betreffende de Europese Unie door de Raad is aangenomen ter ondersteuning van het vredesproces in  het Midden-Oosten (95/403/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op de artikelen J.3 en J.11, lid  2, Gelet op Besluit 94/276/GBVB van de Raad van 19 april 1994 inzake een gemeenschappelijk optreden  dat op grond van artikel J.3 van het Verdrag betreffende de Europese Unie door de Raad wordt  aangenomen ter ondersteuning van het vredesproces in het Midden-Oosten (1), Gelet op Besluit 95/205/GBVB van de Raad van 1 juni 1995 tot aanvulling van Besluit 94/276/GBVB  (2), BESLUIT: Artikel 1 De Europese Unie neemt deel aan de waarneming van de verkiezingen  voor de Palestijnse Raad waarvan sprake is in de beginselverklaring van 13 september 1993, zulks  overeenkomstig het tussen de betrokken partijen te sluiten akkoord over de waarneming en de  cooerdinatie van de verkiezingen. De Europese Unie organiseert de cooerdinatie van de waarneming in  overeenstemming met het internationale recht. Zij financiert deze missie overeenkomstig artikel 3  van dit besluit. De Europese Unie gaat bij deze cooerdinatie en deze waarneming als volgt te werk: 1. zij neemt passende maatregelen om deze cooerdinatie met de betrokken Staten en internationale  organisaties te organiseren, 2. zij richt in de betrokken gebieden een \"Europese verkiezingseenheid\" op, die geleid wordt door  een vooraanstaande politieke figuur. In bijlage I wordt deze Europese verkiezingseenheid nader  omschreven. Artikel 2 De Europese waarnemingsmissie omvat ten hoogste 300 waarnemers, waarvan er 30 door het  Europees Parlement worden aangewezen. Artikel 3 Alle uitgaven voor de werking van de Europese verkiezingseenheid komen ten laste van  het bij Besluit 95/205/GBVB vastgestelde maximumbedrag van 10 miljoen ecu. Ook de kosten in verband met de deelneming van de waarnemers van de Europese Unie komen ten laste  van dit bedrag, met uitzondering van de kosten van de heen- en de terugreis naar de betrokken  gebieden, alsmede de verzekeringskosten, die gedragen worden door de Lid-Staten respectievelijk  Instellingen die de waarnemers hebben aangewezen. Het beheer van de uitgaven geschiedt met inachtneming van de communautaire procedures en regels op  het gebied van de begroting. De Europese Rekenkamer wordt verzocht zorg te dragen voor de controle  van de rekeningen van de Europese verkiezingseenheid. De noodzakelijke garanties voor de uitvoering en het goede verloop van de missie van de waarnemers  en van de leden van de Europese verkiezingseenheid zullen te zamen met de betrokken partijen worden  vastgesteld. Artikel 4 De Lid-Staten en de Commissie stellen een lijst op van de waarnemers en van de personen  die aan de Europese verkiezingseenheid wensen deel te nemen. Het Voorzitterschap stelt, in nauwe samenwerking met de Commissie en bijgestaan door een  raadgevende cooerdinatiegroep bestaande uit vertegenwoordigers van de Lid-Staten, de lijst van  waarnemers en van de leden van de Europese verkiezingseenheid vast. Artikel 5 Het Voorzitterschap stelt, in nauwe samenwerking met de Commissie en bijgestaan door de  in artikel 4, tweede alinea, bedoelde raadgevende groep, de beleidslijnen vast en neemt de nodige  maatregelen om de follow-up van dit besluit te verzekeren, in overleg met de Europese  verkiezingseenheid voor de aangelegenheden die voor deze eenheid van belang zijn. Artikel 6 Dit besluit treedt in werking op de dag van zijn aanneming. Artikel 7 Dit besluit wordt bekendgemaakt in het Publikatieblad. Gedaan te Brussel, 25 september 1995. Voor de Raad De Voorzitter J. A. BELLOCH JULBE (1) PB nr. L 119 van 7. 5. 1994,  blz. 1. (2) PB nr. L 130 van 14. 6. 1995, blz. 1. BIJLAGE I DOELSTELLINGEN, SAMENSTELLING EN WERKWIJZE VAN DE EUROPESE VERKIEZINGSEENHEID 1. De leden van de Europese verkiezingseenheid worden zo spoedig mogelijk gekozen. Zij begeven  zich ter plaatse en de eenheid wordt opgericht zodra de verkiezingscampagne begint en wordt  ontbonden één maand na het einde van het verkiezingsproces. 2. De Europese verkiezingseenheid cooerdineert de ondersteuning van de verkiezingen door de Europese  Unie vanaf het begin van de verkiezingscampagne. Zij vervult een cooerdinerende rol tussen alle  waarnemingsmissies. Zij werkt nauw samen met de Palestijne autoriteiten en, voor bepaalde problemen  die door de Palestijnen en de Israëli's in onderling overleg worden vastgesteld, werkt zij met  laatstgenoemden samen. 3. De Europese verkiezingseenheid heeft tot taak: - de aanwezigheid van de Unie te verzekeren en haar rol van waarnemer te vervullen, - de Palestijnse autoriteiten op hun verzoek inlichtingen, adviezen en raadgevingen te  verstrekken, - de andere partijen die aan de waarnemingsoperatie deelnemen te raadplegen en, uit hoofde van haar  cooerdinerende taak, de verdeling van alle waarnemers over het gebied te cooerdineren. 4. Aan het hoofd van de Europese verkiezingseenheid zal een vooraanstaande persoonlijkheid staan  van groot politiek formaat. De eenheid wordt samengesteld volgens het organigram in bijlage II. 5. De leden van de Europese verkiezingseenheid moeten gedurende de volledige te verwachten  bestaansduur van de eenheid beschikbaar zijn en staan gedurende die periode onder contract. 6. Van het hoofd van de Europese verkiezingseenheid, diens adjunct en zo nodig andere leden van de  Europese verkiezingseenheid kan worden gevergd voorbereidingen te treffen voor de oprichting van de  eenheid in samenhang met de deelneming van de Europese Unie als waarnemer bij de Palestijnse Raad  en de cooerdinatie van de internationale waarnemingsactiviteiten. Zij worden daarvoor bezoldigd. 7. De Europese verkiezingseenheid kan voorstellen voor een beperkte tijdsduur plaatselijk technisch  hulppersoneel aan te werven. 8. Het hoofd van de Europese verkiezingseenheid wordt uitgenodigd voor de gezamenlijke  vergaderingen van de consuls-generaal te Jeruzalem en de vertegenwoordigers van de Lid-Staten in de  autonome Palestijnse gebieden, waarbij de gang van zaken door hen wordt vastgesteld. De Europese  verkiezingseenheid moet onafhankelijk kunnen werken, maar zij houdt nauw contact met de  vertegenwoordigers ter plaatse van de Lid-Staten en van de Commissie. 9. De Europese verkiezingseenheid brengt bij het Voorzitterschap regelmatig verslag uit over de  stand van de uitvoering van de verschillende aspecten, ook de financiële, van het onderhavige  besluit, en over de eventuele problemen waarmee zij bij haar taak te maken krijgt. Zij legt  regelmatig een evaluatie voor van de ontwikkeling van het verkiezingsproces. Zij stelt na afloop  van haar taak ter attentie van de Raad een evaluatief eindrapport op over het verkiezingsproces en  de tenuitvoerlegging van het onderhavige besluit. BIJLAGE II Ontwerp - organigram EUROPESE VERKIEZINGSEENHEID (35 personen) Hoofd van  de verkiezingseenheid Plaatsvervangend hoofd 1. Centraal bureau (drie afdelingen); personeel naar  verwachting in totaal: 21 personen Afdeling operaties Juridisch adviseur (1) Adviseur  verkiezingsorganisatie (1) Media-adviseur (1) Adviseur voorlichting aan de kiezers (1) Adviseur  verkiezingsonderzoeken en analyses (1) Computertechnici (2) Afdeling technische  ondersteuning Adviseur logistiek en communicatie (1) Adviseur personeel, opleiding en verbindingen  (1) Veiligheidsadviseurs (2) Persvoorlichter (1) Adviseur administratie en financiën  (1) Cooerdinatie van de internationale waarnemingsoperatie Cooerdinatoren (8) 2. Regionale bureaus  (4); personeel naar verwachting in totaal: 12 personen Gaza Regionale cooerdinator  (1) Plaatsvervanger (1) Veiligheidsadviseur (1) Jericho Regionale cooerdinator (1) Plaatsvervanger  (1) Veiligheidsadviseur (1) Bethlehem Regionale cooerdinator (1) Plaatsvervanger  (1) Veiligheidsadviseur (1) Nabloes Regionale cooerdinator (1) Plaatsvervanger  (1) Veiligheidsadviseur (1)",
  "source": "EUR LEX"
}