{
  "url": "http://www.w3.org/1999/xhtml\">",
  "content": "L_202400788NL.000101.fmx.xml Publicatieblad van de Europese Unie NL Serie L 2024/788 8.3.2024 BESLUIT (EU) 2024/788 VAN DE COMMISSIE van 6 maart 2024 ter bevestiging van de deelname van Ierland aan Richtlijn (EU) 2023/2843 van het Europees Parlement en de Raad tot wijziging van Richtlijnen 2011/99/EU en 2014/41/EU van het Europees Parlement en de Raad, Richtlijn 2003/8/EG van de Raad en de Kaderbesluiten 2002/584/JBZ, 2003/577/JBZ, 2005/214/JBZ, 2006/783/JBZ, 2008/909/JBZ, 2008/947/JBZ, 2009/829/JBZ en 2009/948/JBZ van de Raad, wat betreft de digitalisering van de justitiële samenwerking DE EUROPESE COMMISSIE, Gezien Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 4 en artikel 4 bis, lid 1, Gezien de kennisgeving door Ierland van zijn wens Richtlijn (EU) 2023/2843 van het Europees Parlement en de Raad van 13 december 2023 tot wijziging van Richtlijnen 2011/99/EU en 2014/41/EU van het Europees Parlement en de Raad, Richtlijn 2003/8/EG van de Raad en de Kaderbesluiten 2002/584/JBZ, 2003/577/JBZ, 2005/214/JBZ, 2006/783/JBZ, 2008/909/JBZ, 2008/947/JBZ, 2009/829/JBZ en 2009/948/JBZ van de Raad, wat betreft de digitalisering van de justitiële samenwerking ( 1 ) , te aanvaarden en erdoor gebonden te zijn, Overwegende hetgeen volgt: (1) Bij brief van 11 december 2023 heeft Ierland de Commissie, overeenkomstig artikel 4 en artikel 4 bis, lid 1, van Protocol nr. 21, kennisgegeven van zijn wens Richtlijn (EU) 2023/2843 te aanvaarden en erdoor gebonden te zijn. (2) De wens van Ierland om Richtlijn (EU) 2023/2843 te aanvaarden en erdoor gebonden te zijn, kan alleen van toepassing zijn op de bij die richtlijn gewijzigde rechtshandelingen waaraan Ierland deelneemt en waardoor het gebonden is. Dat geldt niet voor de rechtshandelingen waarvoor Ierland niet heeft gekozen voor een opt-in, namelijk de Richtlijnen 2011/99/EU ( 2 ) en 2014/41/EU ( 3 ) van het Europees Parlement en de Raad. (3) Er zijn geen specifieke voorwaarden verbonden aan de deelname van Ierland aan Richtlijn (EU) 2023/2843 en er zijn geen overgangsmaatregelen. (4) De deelname van Ierland aan Richtlijn (EU) 2023/2843 moet worden bevestigd. (5) Om Ierland in staat te stellen Richtlijn (EU) 2023/2843 zo spoedig mogelijk toe te passen, moet dit besluit in werking treden op de dag na die van de bekendmaking ervan, HEEFT HET VOLGENDE BESLUIT VASTGESTELD: Artikel 1 De deelname van Ierland aan Richtlijn (EU) 2023/2843 wordt bevestigd. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 6 maart 2024. Voor de Commissie De voorzitter Ursula VON DER LEYEN ( 1 ) PB L, 2023/2843, 27.12.2023, ELI: http://data.europa.eu/eli/dir/2023/2843/oj . ( 2 ) Richtlĳn 2011/99/EU van het Europees Parlement en de Raad van 13 december 2011 betreffende het Europees beschermingsbevel ( PB L 338 van 21.12.2011, blz. 2 , ELI: http://data.europa.eu/eli/dir/2011/99/oj). ( 3 ) Richtlĳn 2014/41/EU van het Europees Parlement en de Raad van 3 april 2014 betreffende het Europees onderzoeksbevel in strafzaken ( PB L 130 van 1.5.2014, blz. 1 , ELI: http://data.europa.eu/eli/dir/2014/41/oj). ELI: http://data.europa.eu/eli/dec/2024/788/oj ISSN 1977-0758 (electronic edition)",
  "source": "EUR LEX"
}