{
  "url": "http://www.w3.org/1999/xhtml\">",
  "content": "L_2016133NL.01000901.xml 24.5.2016 NL Publicatieblad van de Europese Unie L 133/9 BESLUIT (EU) 2016/815 VAN DE RAAD van 17 mei 2016 betreffende de toetreding van Kroatië tot de Overeenkomst, opgesteld op grond van artikel K.3 van het Verdrag betreffende de Europese Unie, aangaande de bescherming van de financiële belangen van de Europese Gemeenschappen en tot het Protocol van 27 september 1996, het Protocol van 29 november 1996, en het Tweede Protocol van 19 juni 1997 daarbij DE RAAD VAN DE EUROPESE UNIE, Gezien het Verdrag betreffende de Europese Unie, Gezien de Akte betreffende de voorwaarden voor de toetreding van Kroatië, en met name artikel 3, leden 4 en 5, Gezien de aanbeveling van de Europese Commissie, Gezien het advies van het Europees Parlement ( 1 ) , Overwegende hetgeen volgt: (1) De Overeenkomst, opgesteld op grond van artikel K.3 van het Verdrag betreffende de Europese Unie, aangaande de bescherming van de financiële belangen van de Europese Gemeenschappen ( 2 ) („de Overeenkomst”) is op 26 juli 1995 ondertekend en is op 17 oktober 2002 in werking getreden. (2) De Overeenkomst is aangevuld met het Protocol, opgesteld op grond van artikel K.3 van het Verdrag betreffende de Europese Unie, bij de Overeenkomst aangaande de bescherming van de financiële belangen van de Europese Gemeenschappen ( 3 ) („het Protocol van 27 september 1996”) en het Protocol van 29 november 1996, opgesteld op grond van artikel K.3 van het Verdrag betreffende de Europese Unie, betreffende de prejudiciële uitlegging, door het Hof van Justitie van de Europese Gemeenschappen, van de Overeenkomst aangaande de bescherming van de financiële belangen van de Europese Gemeenschappen ( 4 ) („het Protocol van 29 november 1996”), die beide op 17 oktober 2002 in werking zijn getreden. (3) De Overeenkomst is verder aangevuld met het Tweede Protocol, opgesteld op grond van artikel K.3 van het Verdrag betreffende de Europese Unie, bij de Overeenkomst aangaande de bescherming van de financiële belangen van de Europese Gemeenschappen ( 5 ) („het Tweede Protocol van 19 juni 1997”), dat op 19 mei 2009 in werking getreden. (4) In artikel 3, lid 4, van de Akte van toetreding van Kroatië („de Akte van toetreding”) is bepaald dat Kroatië toetreedt tot de in bijlage I bij die akte opgesomde overeenkomsten en protocollen. Deze overeenkomsten en protocollen omvatten onder andere de Overeenkomst, het Protocol van 27 september 1996, het Protocol van 29 november 1996 en het Tweede Protocol van 19 juni 1997. De overeenkomst en deze protocollen dienen ten aanzien van Kroatië in werking te treden op de door de Raad bepaalde datum. (5) Overeenkomstig artikel 3, lid 5, van de Akte van toetreding, beslist de Raad om de vereiste aanpassingen in verband met de toetreding van Kroatië aan te brengen aan de in bijlage I bij de Akte van toetreding opgesomde overeenkomsten en protocollen, HEEFT HET VOLGENDE BESLUIT VASTGESTELD: Artikel 1 De Overeenkomst, het Protocol van 27 september 1996, het Protocol van 29 november 1996 en het Tweede Protocol van 19 juni 1997 treden ten aanzien van Kroatië in werking op de eerste dag van de eerste maand volgende op de datum van bekendmaking van dit besluit. Artikel 2 De vertalingen in de Kroatische taal van de Overeenkomst ( 6 ) , het Protocol van 27 september 1996 ( 7 ) , het Protocol van 29 november 1996 ( 8 ) en het Protocol van 19 juni 1997 ( 9 ) zijn authentiek onder dezelfde voorwaarden als de andere taalversies van de Overeenkomst en van deze protocollen. Artikel 3 Dit besluit treedt in werking op de datum na die van de bekendmaking ervan in het Publicatieblad van de Europese Unie . Gedaan te Brussel, 17 mei 2016. Voor de Raad De voorzitter M.H.P. VAN DAM ( 1 ) Advies van 25 februari 2016 (nog niet bekendgemaakt in het Publicatieblad). ( 2 ) PB C 316 van 27.11.1995, blz. 49 . ( 3 ) PB C 313 van 23.10.1996, blz. 2 . ( 4 ) PB C 151 van 20.5.1997, blz. 2 . ( 5 ) PB C 221 van 19.7.1997, blz. 12 . ( 6 ) De Kroatische tekst van de overeenkomst is bekendgemaakt in een bijzondere uitgave van het Publicatieblad (Hoofdstuk 19, Volume 014, blz. 50). ( 7 ) De Kroatische tekst van de overeenkomst is bekendgemaakt in een bijzondere uitgave van het Publicatieblad (Hoofdstuk 19, Volume 014, blz. 73). ( 8 ) De Kroatische tekst van de overeenkomst is bekendgemaakt in een bijzondere uitgave van het Publicatieblad(Hoofdstuk 19, Volume 014, blz. 92). ( 9 ) De Kroatische tekst van de overeenkomst is bekendgemaakt in een bijzondere uitgave van het Publicatieblad (Hoofdstuk 19, Volume 014, blz. 141).",
  "source": "EUR LEX"
}