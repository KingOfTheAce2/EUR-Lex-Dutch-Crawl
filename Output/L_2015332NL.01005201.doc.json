{
  "url": "http://www.w3.org/1999/xhtml\">",
  "content": "L_2015332NL.01005201.xml 18.12.2015 NL Publicatieblad van de Europese Unie L 332/52 VERORDENING (EU) 2015/2381 VAN DE COMMISSIE van 17 december 2015 tot uitvoering van Verordening (EG) nr. 1059/2003 van het Europees Parlement en de Raad betreffende de opstelling van een gemeenschappelijke nomenclatuur van territoriale eenheden voor de statistiek (NUTS), wat de indiening van tijdreeksen voor de nieuwe regionale indeling betreft DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1059/2003 van het Europees Parlement en de Raad van 26 mei 2003 betreffende de opstelling van een gemeenschappelijke nomenclatuur van territoriale eenheden voor de statistiek (NUTS) ( 1 ) , en met name artikel 5, lid 5, Overwegende hetgeen volgt: (1) Verordening (EG) nr. 1059/2003 vormt het rechtskader voor de regionomenclatuur, zodat geharmoniseerde statistieken voor de regio's in de Unie kunnen worden verzameld, opgesteld en verspreid. (2) Op grond van artikel 5, lid 5, van Verordening (EG) nr. 1059/2003 moet, wanneer de NUTS-nomenclatuur wordt gewijzigd, de betrokken lidstaat de Commissie de tijdreeksen voor de nieuwe regionale indeling toezenden ter vervanging van de reeds toegezonden gegevens. De lijst en de lengte van de tijdreeksen worden door de Commissie vastgesteld, waarbij zij erop let of het toezenden van dergelijke gegevensreeksen haalbaar is. Deze tijdreeksen moeten binnen twee jaar na de wijziging van de NUTS-nomenclatuur beschikbaar worden gesteld. (3) De NUTS-nomenclatuur is gewijzigd bij Verordening (EU) nr. 1319/2013 van de Commissie ( 2 ) met ingang van 1 januari 2015 en bij Verordening (EU) nr. 868/2014 van de Commissie ( 3 ) met ingang van 1 januari 2016. (4) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 De lidstaten zenden de Commissie de tijdreeksen voor de nieuwe regionale indeling toe in overeenstemming met de lijst in de bijlage. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 december 2015. Voor de Commissie De voorzitter Jean-Claude JUNCKER ( 1 ) PB L 154 van 21.6.2003, blz. 1 . ( 2 ) Verordening (EU) nr. 1319/2013 van de Commissie van 9 december 2013 tot wijziging van de bijlagen bij Verordening (EG) nr. 1059/2003 van het Europees Parlement en de Raad betreffende de opstelling van een gemeenschappelijke nomenclatuur van territoriale eenheden voor de statistiek (NUTS) ( PB L 342 van 18.12.2013, blz. 1 ). ( 3 ) Verordening (EU) nr. 868/2014 van de Commissie van 8 augustus 2014 tot wijziging van de bijlagen bij Verordening (EG) nr. 1059/2003 van het Europees Parlement en de Raad betreffende de opstelling van een gemeenschappelijke nomenclatuur van territoriale eenheden voor de statistiek (NUTS) ( PB L 241 van 13.8.2014, blz. 1 ). BIJLAGE Jaar met ingang waarvan de tijdreeksen moeten worden ingediend, per statistisch domein Domein NUTS-niveau 2 NUTS-niveau 3 Landbouw — landbouwrekeningen 2007 ( 1 ) Landbouw — dierlijke productie 2010 Landbouw — plantaardige productie 2007 Landbouw — melkproductie 2010 Landbouw — structuur van de landbouwbedrijven 2010 2010 ( 1 ) Demografie — bevolking, levendgeborenen, overledenen 1990 ( 2 ) 1990 ( 2 ) Arbeidsmarkt — werkgelegenheid, werkloosheid 2010 2010 ( 1 ) Milieu — afvalverwerkingsinstallaties 2010 Gezondheid — doodsoorzaken 1994 ( 3 ) Gezondheid — infrastructuur 1993 ( 1 ) Gezondheid — patiënten 2000 ( 1 ) Informatiemaatschappij 2010 ( 1 ) Regionale economische rekeningen — rekeningen van de huishoudens 2000 Regionale economische rekeningen — regionale rekeningen 2000 2000 Wetenschap en technologie — uitgaven en personeel voor O&O 2011 Toerisme 2012 ( 1 ) Indiening is niet verplicht. ( 2 ) Indiening is niet verplicht voor de referentiejaren 1990 tot en met 2012. ( 3 ) Indiening is niet verplicht voor de referentiejaren 1994 tot en met 2010.",
  "source": "EUR LEX"
}