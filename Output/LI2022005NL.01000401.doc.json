{
  "url": "http://www.w3.org/1999/xhtml\">",
  "content": "LI2022005NL.01000401.xml 10.1.2022 NL Publicatieblad van de Europese Unie LI 5/4 UITVOERINGSVERORDENING (EU) 2022/22 VAN DE RAAD van 10 januari 2022 tot uitvoering van Verordening (EU) 2019/1716 betreffende beperkende maatregelen in het licht van de situatie in Nicaragua DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2019/1716 van de Raad van 14 oktober 2019 betreffende beperkende maatregelen in het licht van de situatie in Nicaragua ( 1 ) , en met name artikel 13, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 14 oktober 2019 heeft de Raad Verordening (GBVB) 2019/1716 betreffende beperkende maatregelen in het licht van de situatie in Nicaragua vastgesteld. (2) Op 8 november 2021 heeft de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) namens de Unie een verklaring uitgebracht waarin hij onderstreept dat de verkiezingen van 7 november 2021 in Nicaragua zonder democratische waarborgen zijn gehouden en dat de resultaten niet legitiem zijn. Hij verklaarde dat de Nicaraguaanse regering de Nicaraguaanse bevolking niet alleen het burgerrecht en het politieke recht op geloofwaardige, inclusieve, eerlijke en transparante verkiezingen heeft ontnomen, maar ook heeft beroofd van haar vrijheid van meningsuiting, vereniging en vreedzame vergadering. De hoge vertegenwoordiger wees erop dat de Unie bereid is alle beschikbare instrumenten te overwegen, inclusief aanvullende beperkende maatregelen. (3) Gelet op de nog immer ernstige situatie in Nicaragua, moeten zeven personen en drie entiteiten worden toegevoegd aan de lijst van natuurlijke personen en rechtspersonen, entiteiten en lichamen die onderworpen zijn aan de beperkende maatregelen in bijlage I bij Verordening (EU) 2019/1716. (4) Bijlage I bij Verordening (EU) 2019/1716 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2019/1716 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 januari 2022. Voor de Raad De voorzitter J.-Y. LE DRIAN ( 1 ) PB L 262 van 15.10.2019, blz. 1 . BIJLAGE Bijlage I bij Verordening (EU) 2019/1716 wordt als volgt gewijzigd: 1) De titel van de tabel wordt vervangen door: “A. In artikel 2 bedoelde natuurlijke personen”. 2) De volgende natuurlijke personen worden toegevoegd aan tabel: Naam Identificatiegegevens Motivering Datum van plaatsing op de lijst “15. Camila Antonia ORTEGA MURILLO Positie: Dochter van Daniel Ortega en Rosario Murillo, adviseur van het presidentschap, coördinator van de Commissie voor de Creatieve Economie, directeur van tv-zender Canal 13 Geboortedatum: 4.11.1987 Geboorteplaats: Managua, Nicaragua Geslacht: vrouw Nationaliteit: Nicaraguaans Paspoortnummer: A00000114 (Nicaragua) Identiteitskaartnummer: 0010411870001B Camila Antonia Ortega Murillo is, als adviseur van het presidentschap, persoonlijk assistent van de vicepresident en coördinator van de Nationale Commissie voor de Creatieve Economie, nauw betrokken bij acties ter ondersteuning van het presidentieel echtpaar Daniel Ortega en Rosario Murillo. Zij is tevens directeur van het platform Nicaragua Diseña en tv-zender Canal 13. Zij is verantwoordelijk voor het ondersteunen van de frauduleuze presidents- en parlementsverkiezingen van 7 november 2021 via Nicaragua Diseña, door op verschillende socialemediaplatformen nepaccounts te creëren. Als directeur van Canal 13 heeft zij bijgedragen aan het verspreiden van de haatzaaiende uitlatingen van het regime-Ortega tegen de burgeroppositie, de redactionele pluraliteit beperkt en onafhankelijke journalisten en mediakanalen in Nicaragua vervolgd, en zo de vrijheid van meningsuiting en een daadwerkelijke verkiezingsstrijd onmogelijk gemaakt. Zij heeft een centrale rol gespeeld bij de onderdrukking van politiek pluralisme en de definitieve ontwrichting van de Nicaraguaanse democratie. Zij heeft dus banden met personen die verantwoordelijk zijn voor het ondermijnen van de democratie en voor ernstige mensenrechtenschendingen en ondersteunt dergelijke repressie en schendingen. 10.1.2022 16. Laureano Facundo ORTEGA MURILLO Zoon van Daniel Ortega en Rosario Murillo, adviseur van het presidentschap Geboortedatum: 20.11.1982 Geboorteplaats: Managua, Nicaragua Geslacht: man Nationaliteit: Nicaraguaans Paspoortnummer: A00000684 (Nicaragua) Identiteitskaartnummer: 0012011820046M Laureano Facundo Ortega Murillo is, als adviseur van het presidentschap, nauw betrokken bij acties ter ondersteuning van het presidentieel echtpaar Daniel Ortega en Rosario Murillo. Hij heeft de willekeurige en illegale opsluiting van leiders van de Nicaraguaanse politieke oppositie en presidentskandidaten, studenten- en plattelandsleiders en onafhankelijke journalisten, die hij allen “terroristen” noemt, verdedigd en gesteund. Door bij te dragen aan het onmogelijk maken van een daadwerkelijke verkiezingsstrijd heeft hij een centrale rol gespeeld bij de onderdrukking van het politiek pluralisme en de definitieve ontwrichting van de Nicaraguaanse democratie. 10.1.2022 17. Brenda Isabel ROCHA CHACÓN Voorzitter van de Hoge Kiesraad Geboortedatum: 10.2.1967 Geboorteplaats: Bonanza, Nicaragua Geslacht: vrouw Nationaliteit: Nicaraguaans Via het overheidsagentschap ProNicaragua heeft hij gehandeld als economisch adviseur van zijn vader Daniel Ortega en het regime-Ortega. Daarnaast is hij verantwoordelijk voor het runnen van BanCorp, een entiteit die voornamelijk tot doel heeft mee te werken aan de repressieve activiteiten van zijn moeder, vicepresident Rosario Murillo, en deze te bevorderen en financieel te ondersteunen.Hij heeft dus banden met personen die verantwoordelijk zijn voor de onderdrukking van het maatschappelijke middenveld en voor ernstige mensenrechtenschendingen en ondersteunt dergelijke repressie en schendingen. Brenda Isabel Rocha Chacón is sinds mei 2021 voorzitter van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Zij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022 18. Cairo Melvin AMADOR ARRIETA Vicevoorzitter van de Hoge Kiesraad Geboortedatum: 1952 Geslacht: man Nationaliteit: Nicaraguaans Cairo Melvin Amador Arrieta is sinds mei 2021 vicevoorzitter van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor verkiezingen en zorgde ervoor dat de verkiezingen ondemocratisch verliepen. Hij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022 19. Lumberto Ignacio CAMPBELL HOOKER Lid van de Hoge Kiesraad, waarnemend voorzitter van de Hoge Kiesraad in 2018 Geboortedatum: 3.12.1949 Geboorteplaats: Raas, Nicaragua Geslacht: man Nationaliteit: Nicaraguaans Paspoortnummer: A00001109 (Nicaragua) Identiteitskaartnummer: 6010302490003J Lumberto Ignacio Campbell Hooker is sinds 2014 lid van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Tijdens de verkiezingen van 7 november 2021 sprak hij met de media, waarbij hij de organisatie van de verkiezingen verdedigde en prees. Hij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022 20. Nahima Janett DÍAZ FLORES Directeur van het Nicaraguaanse Instituut voor Telecommunicatie en Postdiensten, dochter van de directeur-generaal van de Nationale Politie van Nicaragua Francisco Javier Díaz Madriz Geboortedatum: 28.6.1989 Geslacht: vrouw Nationaliteit: Nicaraguaans Nahima Janett Díaz Flores is de directeur van het Nicaraguaanse Instituut voor Telecommunicatie en Postdiensten (TELCOR), de regelgevende instantie voor telecommunicatie en postdiensten. TELCOR wordt sinds 2018 door de Nicaraguaanse autoriteiten gebruikt om onafhankelijke media, waaronder drie nieuwsorganisaties, het zwijgen op te leggen, met name tijdens de repressie van 2018. Tijdens de campagne voor de algemene verkiezingen van 2021 heeft TELCOR op grote schaal desinformatiecampagnes gevoerd. Als instelling die belast is met de uitvoering van de “cyberbeveiligingswet” heeft TELCOR de leiding over en geeft het uitvoering aan acties op het gebied van surveillance van het maatschappelijk middenveld en democratische oppositie. In haar functie als directeur heeft Nahima Díaz Flores het regime-Ortega ondersteund en via TELCOR had zij de leiding over en gaf zij uitvoering aan acties op het gebied van desinformatie en surveillance van het maatschappelijk middenveld en democratische oppositie. Zij is derhalve verantwoordelijk voor ernstige mensenrechtenschendingen, voor de onderdrukking van het maatschappelijk middenveld en democratische oppositie, en voor het ondermijnen van de democratie in Nicaragua. 10.1.2022 21. Luis Ángel MONTENEGRO ESPINOZA Directeur van de toezichthouder op banken en andere financiële instellingen van Nicaragua Geboortedatum: 1.1.1949 Geboorteplaats: Esteli, Nicaragua Geslacht: man Adres: Planes De Puntaldia Casa #16, Managua, Nicaragua Nationaliteit: Nicaraguaans Identiteitskaartnummer: 1610101490000S Luis Ángel Montenegro Espinoza is de directeur van de toezichthouder op banken en andere financiële instellingen van Nicaragua (SIBOIF). Hij is als dusdanig verantwoordelijk voor het vervolgen van financiële actoren die zich tegen het beleid van het regime-Ortega verzetten, alsook voor het uitoefenen van de controle van het regime-Ortega op de financiële sector. Hij is rechtstreeks door Daniel Ortega in die functie benoemd als beloning voor zijn loyaliteit. In zijn vorige rol als algemeen controleur van de Republiek zorgde hij ervoor dat de corrupte financiële activiteiten van Ortega niet werden gecontroleerd, en droeg hij eveneens bij tot Ortega's controle over het regime. Hij is derhalve verantwoordelijk voor het ondermijnen van de rechtsstaat in Nicaragua, en voor de onderdrukking van het maatschappelijk middenveld en van democratische oppositie. 10.1.2022” 3) De volgende titel en tabel worden toegevoegd: “B. Rechtspersonen, entiteiten en lichamen als bedoeld in artikel 2 Naam Identificatiegegevens Motivering Datum van plaatsing op de lijst 1. Nationale politie van Nicaragua La Policía Nacional Nicaragüense Hoofdkantoor: Managua, Nicaragua Datum van oprichting: 22.8.1979 Website: http://www.policia.gob.ni/ De nationale politie van Nicaragua is verantwoordelijk voor de onterende behandeling, waaronder lichamelijke en psychologische foltering van opposanten van het regime-Ortega. Zij is verantwoordelijk voor de onrechtmatige opsluiting van presidentskandidaten, leiders van het maatschappelijk middenveld, studenten- en plattelandsleiders en onafhankelijke journalisten, zonder juridische garanties en democratische waarborgen. De nationale politie heeft een belangrijke rol gespeeld om tijdens de algemene verkiezingen van 7 november 2021 echte democratische oppositie tegen Daniel Ortega te voorkomen. In de aanloop naar die verkiezingen heeft de nationale politie oppositieleiders permanent bewaakt en vervolgd, oppositieleden willekeurig gearresteerd, en overheidspersoneel systematisch bedreigd, en is zij woningen onrechtmatig binnengevallen. In 2018 was de nationale politie betrokken bij de moord op vreedzame betogers in heel Nicaragua. De nationale politie van Nicaragua is derhalve verantwoordelijk voor ernstige mensenrechtenschendingen, voor de onderdrukking van het maatschappelijk middenveld en democratische oppositie, en voor het ondermijnen van de democratie en de rechtsstaat in Nicaragua. 10.1.2022 2. Hoge Kiesraad Consejo Supremo Electoral Adres: Pista Juan Pablo II, Managua 14005, Nicaragua Website: https://www.cse.gob.ni/ E-mail: info@cse.gob.ni De Hoge Kiesraad is verantwoordelijk voor het organiseren, houden en geldig verklaren van de algemene verkiezingen van 7 november 2021, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Hij is derhalve verantwoordelijk voor de onderdrukking van democratische oppositie en voor het ondermijnen van de democratie en de rechtsstaat in Nicaragua. 10.1.2022 3. Nicaraguaans Instituut voor Telecommunicatie en Postdiensten Adres: Avenida Bolívar, Esquina diagonal al edificio de la Cancillería, Aptdo 2664, Managua 10000, Nicaragua Registratiedatum: 12.6.1982 Website: https://www.telcor.gob.ni Het Nicaraguaans Instituut voor Telecommunicatie en Postdiensten (TELCOR) is de regelgevende instantie voor telecommunicatie en postdiensten. De instantie wordt sinds 2018 door de Nicaraguaanse autoriteiten gebruikt om onafhankelijke media, waaronder drie nieuwsorganisaties, het zwijgen op te leggen, met name tijdens de repressie van 2018 en na de algemene verkiezingen van 2021. Tijdens de campagne voor de algemene verkiezingen heeft TELCOR op grote schaal een desinformatiecampagne gevoerd. Als instantie die belast is met de uitvoering van de “cyberbeveiligingswet” heeft TELCOR de leiding over en geeft het uitvoering aan acties op het gebied van surveillance van het maatschappelijk middenveld en democratische oppositie. TELCOR is bijgevolg verantwoordelijk voor ernstige mensenrechtenschendingen en onderdrukking van het maatschappelijk middenveld en democratische oppositie. 10.1.2022”",
  "source": "EUR LEX"
}