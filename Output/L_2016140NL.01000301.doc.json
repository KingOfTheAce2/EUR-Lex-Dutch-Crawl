{
  "url": "http://www.w3.org/1999/xhtml\">",
  "content": "L_2016140NL.01000301.xml 27.5.2016 NL Publicatieblad van de Europese Unie L 140/3 BESLUIT (Euratom) 2016/829 VAN DE RAAD van 12 mei 2016 tot goedkeuring van de sluiting door de Europese Commissie, namens de Europese Gemeenschap voor Atoomenergie, van een protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, in verband met de toetreding van de Republiek Kroatië tot de Europese Unie DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, tweede alinea, Gezien de aanbeveling van de Europese Commissie, Overwegende hetgeen volgt: (1) Overeenkomstig artikel 6, lid 2, van de Akte van toetreding van 2011 moet de toetreding tot een door de lidstaten en de Unie met derde landen of internationale organisaties ondertekende of gesloten overeenkomst worden geregeld door middel van een protocol bij die overeenkomst. Overeenkomstig dat artikel moet een vereenvoudigde procedure voor een dergelijke toetreding worden toegepast, waarbij een protocol moet worden gesloten door de Raad, handelend met eenparigheid van stemmen namens de lidstaten, en het betrokken derde land. (2) Op 14 september 2012 heeft de Raad de Commissie gemachtigd tot het openen van onderhandelingen met het oog op de aanpassing van de tussen de Unie, of de Unie en haar lidstaten, en een of meer derde landen of internationale organisaties gesloten of ondertekende overeenkomsten in verband met de toetreding van de Republiek Kroatië tot de Unie. (3) De onderhandelingen met de Republiek Tadzjikistan zijn met succes afgerond met de parafering van een protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, in verband met de toetreding van de Republiek Kroatië tot de Unie ( 1 ) („het protocol”). (4) De ondertekening en de sluiting van het protocol zijn onderworpen aan een afzonderlijke procedure met betrekking tot de aangelegenheden die tot de bevoegdheid van de Unie en haar lidstaten behoren. (5) De sluiting van het protocol door de Commissie dient te worden goedgekeurd met betrekking tot de aangelegenheden die tot de bevoegdheid van de Europese Gemeenschap voor Atoomenergie behoren, HEEFT HET VOLGENDE BESLUIT VASTGESTELD: Artikel 1 De sluiting door de Europese Commissie, namens de Europese Gemeenschap voor Atoomenergie, van het protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, in verband met de toetreding van de Republiek Kroatië tot de Europese Unie, wordt hierbij goedgekeurd ( 2 ) . Artikel 2 Dit besluit treedt in werking op de dag waarop het wordt vastgesteld. Gedaan te Brussel, 12 mei 2016. Voor de Raad De voorzitter F. MOGHERINI ( 1 ) PB L 350 van 29.12.2009, blz. 3 . ( 2 ) De tekst van het protocol is gehecht aan het besluit betreffende de sluiting, namens de Europese Unie en haar lidstaten, van een protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, in verband met de toetreding van de Republiek Kroatië tot de Europese Unie.",
  "source": "EUR LEX"
}