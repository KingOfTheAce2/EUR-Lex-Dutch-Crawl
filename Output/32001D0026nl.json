{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0026:NL:HTML\">",
  "content": "EUR-Lex - 32001D0026 - NL Avis juridique important | 32001D0026 2001/26/EG: Beschikking van de Commissie van 27 december 2000 tot vierde wĳziging van Beschikking 1999/467/EG houdende erkenning van de rundveebeslagen in bepaalde lidstaten of regio's van lidstaten als officieel tuberculosevrĳ (Voor de EER relevante tekst) (kennisgeving geschied onder nummer C(2000) 4144) Publicatieblad Nr. L 006 van 11/01/2001 blz. 0018 - 0019 Beschikking van de Commissie van 27 december 2000 tot vierde wijziging van Beschikking 1999/467/EG houdende erkenning van de rundveebeslagen in bepaalde lidstaten of regio's van lidstaten als officieel tuberculosevrij (kennisgeving geschied onder nummer C(2000) 4144) (Voor de EER relevante tekst) (2001/26/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 64/432/EEG van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens(1), laatstelijk gewijzigd bij Richtlijn 2000/20/EG(2), en met name op bijlage A, deel I, punt 4, Overwegende hetgeen volgt: (1) Bij Beschikking 1999/467/EG van de Commissie van 15 juli 1999 houdende erkenning van de rundveebeslagen in bepaalde lidstaten of regio's van lidstaten als officieel tuberculosevrij en tot intrekking van Beschikking 97/76/EG(3), laatstelijk gewijzigd bij Beschikking 2000/694/EG(4), is die status aan bepaalde lidstaten en regio's van lidstaten verleend. (2) De bevoegde autoriteiten van Frankrijk hebben de Commissie in het bezit gesteld van documenten waaruit blijkt dat aan alle in bijlage A, deel I, punt 4, van Richtlijn 61/432/EEG vastgestelde voorwaarden wordt voldaan en dat met name in de laatste zes jaar, per 31 december van elk kalenderjaar, ten minste 99,9 % van alle rundveebeslagen in Frankrijk officieel vrij van rundertuberculose was en dat bovendien, aan de hand van de in een in december 1999 ingestelde databank geregistreerde gegevens, alle runderen, die overeenkomstig de communautaire wetgeving worden geïdentificeerd, kunnen worden getraceerd. (3) Het lijkt derhalve passend Frankrijk officieel tuberculosevrij te verklaren overeenkomstig het bepaalde in bovengenoemde richtlijn. (4) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Bijlage I bij Beschikking 1999/467/EG wordt vervangen door de bijlage bij de onderhavige beschikking. Artikel 2 Deze beschikking is gericht tot de lidstaten. Gedaan te Brussel, 27 december 2000. Voor de Commissie David Byrne Lid van de Commissie (1) PB 121 van 29.7.1964, blz. 1977/64. (2) PB L 163 van 4.7.2000, blz. 35. (3) PB L 181 van 16.7.1999, blz. 36. (4) PB L 286 van 11.11.2000, blz. 41. BIJLAGE \"BIJLAGE I Lidstaten die als officieel vrij van rundertuberculose worden erkend: Denemarken Duitsland Frankrijk Luxemburg Nederland Oostenrijk Finland Zweden\"",
  "source": "EUR LEX"
}