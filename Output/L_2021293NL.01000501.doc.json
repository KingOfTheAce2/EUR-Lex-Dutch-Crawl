{
  "url": "http://www.w3.org/1999/xhtml\">",
  "content": "L_2021293NL.01000501.xml 16.8.2021 NL Publicatieblad van de Europese Unie L 293/5 BESLUIT (EU) 2021/1357 VAN DE COMMISSIE van 30 juni 2021 waarbij Slovenië wordt gemachtigd bepaalde termijnen te verlengen die zijn gespecificeerd in artikel 2 van Verordening (EU) 2021/267 van het Europees Parlement en de Raad (Kennisgeving geschied onder nummer C(2021) 4628) (slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Verordening (EU) 2021/267 van het Europees Parlement en de Raad van 16 februari 2021 tot vaststelling van specifieke en tijdelijke maatregelen naar aanleiding van het voortduren van de COVID-19-crisis in verband met de vernieuwing of verlenging van bepaalde certificaten, getuigschriften en vergunningen, het uitstel van bepaalde periodieke controles en periodieke opleidingen op bepaalde gebieden van de vervoerswetgeving, en de verlenging van bepaalde in Verordening (EU) 2020/698 ( 1 ) , en met name artikel 2, lid 8, bedoelde perioden. Overwegende hetgeen volgt: (1) Bij artikel 2, lid 1, van Verordening (EU) 2021/267 worden de termijnen waarbinnen de houder van een getuigschrift van vakbekwaamheid nascholing moet voltooien en die anders zouden zijn verstreken of zouden verstrijken tussen 1 september 2020 en 30 juni 2021, verlengd. Bij artikel 2, lid 3, van die verordening wordt de geldigheid van de op basis van dat getuigschrift aangebrachte geharmoniseerde Uniecode “95” verlengd. (2) Bij artikel 2, lid 5, van Verordening (EU) 2021/267 wordt de geldigheid van de in bijlage II bij Richtlijn 2003/59/EG van het Europees Parlement en de Raad ( 2 ) bedoelde bestuurderskaarten die anders zouden zijn verstreken of zouden verstrijken tussen 1 september 2020 en 30 juni 2021, verlengd. (3) Bij brief van 20 mei 2021 heeft Slovenië een met redenen omkleed verzoek ingediend om bepaalde in artikel 2 van Verordening (EU) 2021/267 gespecificeerde termijnen te mogen verlengen. Slovenië heeft op 21 mei en 7 juni 2021 aanvullende informatie verstrekt ter ondersteuning van zijn verzoek. (4) In zijn met redenen omkleed verzoek vraagt Slovenië toestemming om de in artikel 2, lid 1, van Verordening (EU) 2021/267 gespecificeerde periode van 1 september 2020 tot en met 30 juni 2021 met zes maanden te verlengen, met het oog op die bepaling en artikel 2, lid 3, en om de in artikel 2, lid 5, van die verordening gespecificeerde periode van 1 september 2020 tot en met 30 juni 2021 met zes maanden te verlengen. (5) Volgens de door Slovenië verstrekte informatie zal het volgen van nascholing of de afgifte van een getuigschrift daarvan, het aanbrengen van de geharmoniseerde Uniecode “95” of de vernieuwing van de bestuurderskwalificatiekaart wellicht ook na 30 juni 2021 onmogelijk blijven als gevolg van maatregelen die het heeft genomen om de verspreiding van COVID-19 te voorkomen. (6) Volgens Slovenië moeten de bestuurders fysiek aanwezig zijn bij alle periodieke opleidingen in die lidstaat. Door de COVID-19-pandemie moesten nascholingsactiviteiten echter worden opgeschort of aanzienlijk beperkt, met name ten gevolge van de regels inzake social distancing. (7) Op basis van de door Slovenië verstrekte informatie is deze lidstaat van 18 maart tot 17 mei 2020 voor het eerst in lockdown gegaan en van 16 november 2020 tot 14 februari 2021 voor de tweede keer. De derde lockdown duurde van 1 tot 11 april 2021. In totaal bevond deze lidstaat zich dus gedurende meer dan vijf en een halve maand in lockdown ten gevolge van de COVID-19-pandemie. (8) Volgens Slovenië gingen al deze lockdowns gepaard met een verbod op normale periodieke opleidingen wegens de geldende maatregelen inzake social distancing. Tijdens de derde lockdown, tussen 1 en 11 april 2021, mochten helemaal geen periodieke opleidingen worden gegeven. (9) Sinds mei 2021 zijn periodieke opleidingen toegestaan, zij het met een beperking tot maximaal 10 personen per cursus. Slovenië gaat ervan uit dat vervoerders pas eind 2021 hun activiteiten zodanig kunnen organiseren dat alle bestuurders hun periodieke opleidingen tijdig kunnen afronden. (10) Wegens de lockdowns kon in het recente verleden slechts een beperkt aantal bestuurders een opleiding volgen, in vergelijking met het aantal bestuurders dat dit in dezelfde periode van een normaal jaar zou doen. Die lockdowns en de andere maatregelen die in dat verband werden genomen, hebben tot gevolg gehad dat ongeveer 50 % van de bestuurders geen periodieke opleiding heeft gevolgd; volgens Slovenië daalde het aantal bestuurders dat een periodieke opleiding volgde elke maand dat het land in lockdown was met 8 % in vergelijking met de normale situatie. (11) Slovenië deelde ook mee dat 43 884 bestuurders deelnamen aan 920 periodieke opleidingen in 2019, terwijl in 2020 slechts 19 089 bestuurders deelnamen aan 494 periodieke opleidingen. Slovenië verwacht dan ook dat de vraag groter zal zijn dan de capaciteit van de opleidingsfaciliteiten om periodieke opleidingen te geven. De achterstand in die lidstaat is momenteel aanzienlijk, en omdat de maatregelen inzake social distancing nog steeds van kracht zijn, kan deze achterstand niet snel worden ingehaald. (12) Volgens de door Slovenië verstrekte informatie hebben de maatregelen die zijn genomen om de verspreiding van COVID-19 in te dammen ook gevolgen voor de verlenging van kwalificatiekaarten bestuurder. Naast de bovengenoemde moeilijkheden bij het volgen van periodieke opleidingen, die volgens Slovenië een voorwaarde zijn voor het verlengen van kwalificatiekaarten bestuurder, verwijst deze lidstaat ook naar de beperking van de capaciteit van de lokale administratieve instanties om deze documenten te verlengen. Volgens Slovenië mag op dit ogenblik slechts een deel van het personeel in de gebouwen van de administratieve instanties werken, en zal deze beperking waarschijnlijk in de nabije toekomst van kracht blijven. (13) Op basis van de door deze lidstaat verstrekte informatie is het waarschijnlijk dat sommige van deze maatregelen in de nabije toekomst van kracht zullen blijven, mogelijk tot eind 2021. Hoewel de huidige pandemische situatie in Slovenië geleidelijk verbetert, zijn er nog steeds ongeveer 300 nieuwe besmettingen per dag, wat gezien de omvang van het land als een aanzienlijk aantal wordt beschouwd. De vaccinatie verloopt ook trager dan verwacht ten gevolge van problemen met de toeleveringsketens. Slovenië verwacht daarom dat maatregelen zoals de beperking van het aantal personen dat binnenshuis mag samenkomen voorlopig zullen blijven bestaan, waardoor minder bestuurders hun periodieke opleidingen zullen kunnen voltooien. (14) Volgens Slovenië kan het verzoek om verlenging van de maximaal toegestane perioden met zes maanden worden verklaard door het feit dat er nog steeds een aanzienlijke achterstand is op het gebied van kwalificatiekaarten bestuurder die moeten worden verlengd, ongeveer 50 % meer dan wat normaal zou worden verwacht. Bovendien is er nog steeds geen zekerheid over hoe lang de pandemie nog zal duren en hoe lang de maatregelen inzake social distancing van kracht zullen blijven. (15) Slovenië vraagt alleen een verlenging van de perioden tussen 1 september 2020 en 30 juni 2021, niet van de perioden van 10 maanden als bedoeld in artikel 2, leden 1, 3 en 5, van Verordening (EU) 2021/267. De perioden voor de voltooiing van nascholing en de afgifte van getuigschriften, het aanbrengen van de geharmoniseerde Uniecode “95” en het verlengen van kwalificatiekaarten bestuurder die anders zouden verstrijken in de nieuwe referentieperiode, zullen dus niet met meer dan 10 maanden worden verlengd. De gevraagde verlengingen leiden derhalve niet tot onevenredige risico’s voor de veiligheid en beveiliging van het vervoer. (16) Slovenië moet derhalve toestemming krijgen om de in artikel 2, lid 1, bedoelde periode tussen 1 september 2020 en 30 juni 2021 met zes maanden te verlengen, met het oog op de toepassing van deze bepaling en van artikel 2, leden 3 en 5, van Verordening (EU) 2021/267. (17) Slovenië heeft ermee ingestemd dat dit besluit wordt vastgesteld en ter kennis gebracht in het Engels, HEEFT HET VOLGENDE BESLUIT VASTGESTELD: Artikel 1 Slovenië wordt gemachtigd de volgende in artikel 2, leden 1, 3 en 5, van Verordening (EU) 2021/267 gespecificeerde termijnen te verlengen: a) een verlenging met zes maanden van de in artikel 2, lid 1, van Verordening (EU) 2021/267 gespecificeerde termijn van 1 september 2020 tot en met 30 juni 2021, met het oog op de toepassing van artikel 2, leden 1 en 3, van die verordening, en b) een verlenging met zes maanden van de in artikel 2, lid 5, van die verordening gespecificeerde termijn van 1 september 2020 tot en met 30 juni 2021. Artikel 2 Dit besluit is gericht tot de Republiek Slovenië. Gedaan te Brussel, 30 juni 2021. Voor de Commissie Adina-Ioana VĂLEAN Lid van de Commissie ( 1 ) PB L 60 van 22.2.2021, blz. 1 . ( 2 ) Richtlijn 2003/59/EG van het Europees Parlement en de Raad van 15 juli 2003 betreffende de vakbekwaamheid en de opleiding en nascholing van bestuurders van bepaalde voor goederen- en personenvervoer over de weg bestemde voertuigen, tot wijziging van Verordening (EEG) nr. 3820/85 van de Raad en Richtlijn 91/439/EEG van de Raad en tot intrekking van Richtlijn 76/914/EEG van de Raad ( PB L 226 van 10.9.2003, blz. 4 ).",
  "source": "EUR LEX"
}