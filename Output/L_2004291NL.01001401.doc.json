{
  "url": "http://www.w3.org/1999/xhtml\">",
  "content": "L_2004291NL.01001401.xml 14.9.2004 NL Publicatieblad van de Europese Unie L 291/14 BESCHIKKING VAN DE COMMISSIE van 8 september 2004 tot goedkeuring van de tweede fase van het technisch actieplan 2004 voor de verbetering van de landbouwstatistiek (Kennisgeving geschied onder nummer C(2004) 3374) (2004/637/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 96/411/EG van de Raad van 25 juni 1996 betreffende de verbetering van de communautaire landbouwstatistiek ( 1 ) , en met name op artikel 4, lid 1, en artikel 6, lid 2, Overwegende hetgeen volgt: (1) Ingevolge Beschikking 96/411/EG stelt de Commissie elk jaar een technisch actieplan voor de landbouwstatistiek op. (2) Voor de uitvoering van het communautaire beleid terzake is het van wezenlijk belang de informatie over de fysieke gegevens van de Europese landbouw te verbeteren en informatiesystemen over de structuur van de landbouwbedrijven in de toetredende landen op te zetten. (3) Ingevolge Beschikking 96/411/EG draagt de Gemeenschap bij in de kosten van de lidstaten voor het aanpassen van de nationale stelsels of voor voorbereidende werkzaamheden in verband met nieuwe of toegenomen behoeften, voorzover een en ander deel uitmaakt van een technisch actieplan. (4) Bepaalde acties uit voorgaande actieplannen moeten worden geconsolideerd en de inspanningen moeten worden voortgezet. (5) De uitbreiding, die in de loop van 2004 zal plaatshebben, vereist dat het actieplan voor 2004 in twee fasen wordt uitgevoerd. De eerste fase van dit actieplan is goedgekeurd bij Beschikking 2004/366/EG van de Commissie van 13 april 2004 ( 2 ) . Het is zaak nu de tweede fase van dat actieplan goed te keuren. (6) De in deze beschikking vervatte maatregelen zijn in overeenstemming met het advies van het Permanent Comité voor de landbouwstatistiek, HEEFT DE VOLGENDE BESCHIKKING VASTGESTELD: Artikel 1 Het technisch actieplan 2004, tweede fase, voor de verbetering van de landbouwstatistiek (TAPAS 2004 — fase 2), dat is opgenomen in de bijlage, wordt bij deze goedgekeurd. Artikel 2 Deze beschikking is gericht tot de lidstaten. Gedaan te Brussel, 8 september 2004. Voor de Commissie Joaquín ALMUNIA Lid van de Commissie ( 1 ) PB L 162 van 1.7.1996, blz. 14 . Beschikking laatstelijk gewijzigd bij Beschikking 787/2004/EG van het Europees Parlement en de Raad ( PB L 138 van 30.4.2004, blz. 12 ). ( 2 ) PB L 114 van 21.4.2004, blz. 32 . BIJLAGE Technisch actieplan 2004, tweede fase, voor de verbetering van de landbouwstatistiek (TAPAS 2004 — fase 2) De acties in het technisch actieplan, tweede fase, voor de verbetering van de landbouwstatistiek (TAPAS) voor 2004 beogen de ontwikkeling of verbetering van statistieken op de volgende gebieden: a) de fysieke gegevens van de Europese landbouw; b) de statistieken over de structuur van de landbouwbedrijven. De Commissie draagt bij in de projecten die in het kader van deze acties worden opgezet. Deze bijdrage zal de bedragen die in de tabellen A en B per lidstaat worden genoemd, niet overschrijden. De door de lidstaten voorgestelde acties moeten betrekking hebben op: 1)   De fysieke gegevens van de Europese landbouw Deze actie is een voortzetting van in voorgaande jaren al gerealiseerde acties en beoogt de verbetering van de statistische informatie over areaal, productie en gebruik van de plantaardige productie, met name groenten en fruit, en over veestapel en productie en gebruik van de dierlijke productie, met name zuivelproducten. 2)   De statistieken over de structuur van de landbouwbedrijven De statistieken over de structuur van de landbouwbedrijven zijn van groot belang voor het volgen van het potentieel aan landbouwproductie. In 2003, vóór de toetreding dus, hebben de tien toetredende landen een enquête over de structuur van de landbouwbedrijven gehouden, maar zij waren niet verplicht de individuele gegevens aan Eurostat toe te zenden. Het actieplan TAPAS 2004, tweede fase, moet hen in staat stellen de toezending van deze gegevens voor te bereiden en de structuurstatistieken te consolideren. Het moet tevens methodologische werkzaamheden en de toepassing van de communautaire typologie van landbouwbedrijven mogelijk maken. TABEL A Technisch actieplan 2004, fase 2 EU-15 Maximale bijdrage van de Gemeenschap in de gemaakte kosten (in duizenden euro) LAND BE DK DE EL ES FR IE IT LU NL AT PT FI SE UK TOTAAL Fysieke gegevens 12 20 111 143 TOTAAL 12 20 111 143 TABEL B Technisch actieplan 2004, fase 2 Landen die op 1 mei 2004 tot de Europese Unie zijn toegetreden Maximale bijdrage van de Gemeenschap in de gemaakte kosten (in duizenden euro) LAND CZ EE CY LV LT HU MT PL SI SK TOTAAL Fysieke gegevens 40 29,7 21,096 14 30,5 28,6 11,25 38 213,146 Statistieken over de structuur van de landbouwbedrijven 13,95 54 9,9 36 113,850 TOTAAL 40 43,65 21,096 14 30,5 28,6 54 21,15 74 326,996",
  "source": "EUR LEX"
}