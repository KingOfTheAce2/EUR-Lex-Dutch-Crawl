{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979R2959:NL:HTML\">",
  "content": "EUR-Lex - 31979R2959 - NL Belangrijke juridische mededeling | 31979R2959 Verordening (EEG) nr. 2959/79 van de Raad van 20 december 1979 betreffende de levering van magere-melkpoeder aan het Wereldvoedselprogramma als dringende voedselhulp ten behoeve van de Cambodjaanse bevolking in het kader van Verordening (EEG) nr. 938/79 Publicatieblad Nr. L 336 van 29/12/1979 blz. 0007 - 0007 Verordening (EEG) nr. 2959/79 van de Raad van 20 december 1979 betreffende de levering van magere-melkpoeder aan het Wereldvoedselprogramma als dringende voedselhulp ten behoeve van de Cambodjaanse bevolking in het kader van Verordening (EEG) nr. 938/79 DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 937/79 van de Raad van 8 mei 1979 tot vaststelling van de algemene voorschriften betreffende de levering van mageremelkpoeder aan bepaalde ontwikkelingslanden en bepaalde gespecialiseerde instellingen in het kader van het voedselhulpprogramma voor 1979 [1], inzonderheid op artikel 7, Gezien het voorstel van de Commissie, Overwegende dat in Verordening (EEG) nr. 938/79 van de Raad van 8 mei 1979 betreffende de levering van magere-melkpoeder aan bepaalde ontwikkelingslanden en bepaalde gespecialiseerde instellingen in het kader van het voedselhulpprogramma voor 1979 [2] is bepaald dat 4775 ton magere-melkpoeder in reserve wordt gehouden; dat uit hoofde van deze reserve nog 4694 ton beschikbaar is ; Overwegende dat het Wereldvoedselprogramma een verzoek om levering van magere-melkpoeder als dringende voedselhulp heeft ingediend; dat de behoeften van die organisatie voedselhulpverlening door de Gemeenschap wettigen, HEEFT DE VOLGENDE VERORDENING VASTGESTELD: Artikel 1 Van de 4694 ton magere-melkpoeder die nog beschikbaar is uit hoofde van de hoeveelheid die krachtens Verordening (EEG) nr. 938/79 in reserve is gehouden, wordt 1500 ton toegewezen aan het Wereldvoedselprogramma als dringende voedselhulp ten behoeve van de Cambodjaanse bevolking. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 20 december 1979. Voor de Raad De Voorzitter J. Tunney [1] PB nr. L 119 van 15. 5. 1979, blz. 1. [2] PB nr. L 119 van 15. 5. 1979, blz. 3. --------------------------------------------------",
  "source": "EUR LEX"
}