{
  "url": "http://www.w3.org/1999/xhtml\">",
  "content": "L_2017343NL.01004801.xml 22.12.2017 NL Publicatieblad van de Europese Unie L 343/48 GEDELEGEERDE VERORDENING (EU) 2017/2417 VAN DE COMMISSIE van 17 november 2017 tot aanvulling van Verordening (EU) nr. 600/2014 van het Europees Parlement en de Raad betreffende markten in financiële instrumenten met technische reguleringsnormen betreffende de handelsverplichting voor bepaalde derivaten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 600/2014 van het Europees Parlement en de Raad van 15 mei 2014 betreffende markten in financiële instrumenten en tot wijziging van Verordening (EU) nr. 648/2012 ( 1 ) , en met name artikel 32, lid 1, Overwegende hetgeen volgt: (1) Verordening (EU) nr. 600/2014 voorziet in een verplichting tot handel op een gereglementeerde markt, een multilaterale handelsfaciliteit, een georganiseerde handelsfaciliteit of een gelijkwaardig handelsplatform van een derde land voor bepaalde klassen van derivaten of relevante subsets daarvan waarop de clearingverplichting als bedoeld in artikel 4 van Verordening (EU) nr. 648/2012 van het Europees Parlement en de Raad ( 2 ) van toepassing is verklaard. Deze handelsverplichting mag alleen van toepassing zijn op derivaten die voldoende liquide zijn en beschikbaar voor verhandeling op ten minste één handelsplatform. (2) Voor rentederivaten die onderworpen zijn aan de clearingverplichting, is de liquiditeit geconcentreerd in derivatencontracten die de meest gestandaardiseerde kenmerken hebben. Met deze kenmerken dient derhalve rekening te worden gehouden bij het opstellen van de klassen van derivaten die aan de handelsverplichting zijn onderworpen. (3) Op dezelfde wijze is de liquiditeit in rentederivaten die onderworpen zijn aan de clearingverplichting, geconcentreerd in derivatencontracten met bepaalde benchmarklooptijden. Het is dan ook passend de handelsverplichting te beperken tot de derivaten met deze benchmarklooptijden. Om een onderscheid te maken tussen derivatencontracten die onmiddellijk na de uitvoering van de handelstransactie ingaan, en derivatencontracten die op een vooraf bepaalde datum in de toekomst ingaan, moet de looptijd van een contract worden berekend op basis van de daadwerkelijke datum waarop de contractuele verplichtingen van kracht worden. Om op passende wijze rekening te houden met het liquiditeitspatroon van de derivaten en om omzeiling van de handelsverplichting te voorkomen, is het echter belangrijk dat de benchmarklooptijden niet worden gebruikt als strikte drempels maar veeleer als referentiepunten voor doelintervallen. (4) Voor kredietderivaten is met betrekking tot de twee index-kredietverzuimswaps die aan de clearingverplichting zijn onderworpen, de liquiditeit geconcentreerd in de lopende on-the-runreeksen en in de laatste off-the-runreeksen. Het is dan ook passend de toepassing van de handelsverplichting te beperken tot de derivaten die alleen tot deze reeksen behoren. (5) In Gedelegeerde Verordening (EU) 2015/2205 van de Commissie ( 3 ) (otc-rentederivaten) en Gedelegeerde Verordening (EU) 2016/592 van de Commissie ( 4 ) (otc-kredietderivaten) worden vier categorieën tegenpartijen onderscheiden waarop de clearingverplichting van toepassing is. Om rekening te houden met de specifieke behoeften van elke categorie tegenpartij, hebben deze gedelegeerde verordeningen ook voorzien in een gefaseerde toepassing van de clearingverplichting. Gelet op het verband tussen de clearingverplichting en de handelsverplichting mag de handelsverplichting voor elke categorie tegenpartij pas van kracht worden nadat de clearingverplichting voor deze categorie reeds van kracht is geworden. (6) Deze verordening is gebaseerd op de ontwerpen van technische reguleringsnormen die de Europese Autoriteit voor effecten en markten (ESMA) bij de Commissie heeft ingediend. (7) Deze verordening is vastgesteld op basis van de feiten, en met name de geldende liquiditeitssituatie ten tijde van de vaststelling ervan, en zal indien nodig worden herzien en gewijzigd in overeenstemming met marktontwikkelingen. (8) De ESMA heeft openbare raadplegingen gehouden over de ontwerpen van technische reguleringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en heeft de bij artikel 37 van Verordening (EU) nr. 1095/2010 van het Europees Parlement en de Raad ( 5 ) opgerichte Stakeholdergroep effecten en markten om advies verzocht. (9) Om de goede werking van de financiële markten te garanderen, moet deze verordening met spoed in werking treden en van toepassing zijn vanaf dezelfde datum als de datum van toepassing van Verordening (EU) nr. 600/2014, HEEFT DE VOLGENDE VERORDENING VASTGESTELD: Artikel 1 Aan de handelsverplichting onderworpen derivaten De in de bijlage vermelde derivaten zijn onderworpen aan de handelsverplichting als bedoeld in artikel 28 van Verordening (EU) nr. 600/2014. Een derivaat bedoeld in tabel 1, tabel 2 en tabel 3 van de bijlage wordt geacht een looptijd van 2, 3, 4, 5, 6, 7, 8, 9, 10, 12, 15, 20 of 30 jaar te hebben wanneer de periode tussen de datum waarop de verplichtingen uit hoofde van dit contract van kracht worden, en de einddatum van dit contract gelijk is aan een van deze perioden, plus of min vijf dagen. Artikel 2 Data vanaf wanneer de handelsverplichting van kracht wordt De handelsverplichting als bedoeld in artikel 28 van Verordening (EU) nr. 600/2014 wordt voor elke categorie tegenpartijen als bedoeld in artikel 3 van Gedelegeerde Verordening (EU) 2015/2205 en artikel 3 van Gedelegeerde Verordening (EU) 2016/592 van kracht op de laatste van de volgende data: a) 3 januari 2018; b) de datum bedoeld in artikel 3 van Gedelegeerde Verordening (EU) 2015/2205 of artikel 3 van Gedelegeerde Verordening (EU) 2016/592 voor deze categorie tegenpartijen. Artikel 3 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 november 2017. Voor de Commissie De voorzitter Jean-Claude JUNCKER ( 1 ) PB L 173 van 12.6.2014, blz. 84 . ( 2 ) Verordening (EU) nr. 648/2012 van het Europees Parlement en de Raad van 4 juli 2012 betreffende otc-derivaten, centrale tegenpartijen en transactieregisters ( PB L 201 van 27.7.2012, blz. 1 ). ( 3 ) Gedelegeerde Verordening (EU) 2015/2205 van de Commissie van 6 augustus 2015 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de clearingverplichting ( PB L 314 van 1.12.2015, blz. 13 ). ( 4 ) Gedelegeerde Verordening (EU) 2016/592 van de Commissie van 1 maart 2016 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de clearingverplichting ( PB L 103 van 19.4.2016, blz. 5 ). ( 5 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE Aan de handelsverplichting onderworpen derivaten Tabel 1 In EUR luidende fixed-to-floatrenteswaps Fixed-to-float single currency renteswaps — EUR Euribor 3 en 6M Afwikkelingsvaluta EUR EUR Type aanvang van transactie Spot (T + 2) Spot (T+2) Optionaliteit Neen Neen Looptijd 2, 3, 4, 5, 6, 7, 8, 9, 10, 12, 15, 20, 30 j 2, 3, 4, 5, 6, 7, 10, 15, 20, 30 j Type notioneel Constant notioneel Constant notioneel Vastrentend deel Betalingsfrequentie Jaarlijks of halfjaarlijks Jaarlijks of halfjaarlijks Dagtellingsconventie 30/360 of Actual/360 30/360 of Actual/360 Variabelrentend deel Referentie-index Euribor 6 M Euribor 3 M Herzieningsfrequentie Halfjaarlijksof driemaandelijks Driemaandelijks Dagtellingsconventie Actual/360 Actual/360 Tabel 2 In USD luidende fixed-to-floatrenteswaps Fixed-to-float single currency renteswaps — USD LIBOR 3M Afwikkelingsvaluta USD USD Type aanvang van transactie Spot (T + 2) IMM (volgende twee IMM-data) Optionaliteit Neen Neen Looptijd 2, 3, 4, 5, 6, 7, 10, 12, 15, 20, 30 j 2, 3, 4, 5, 6, 7, 10, 12, 15, 20, 30 j Type notioneel Constant notioneel Constant notioneel Vastrentend deel Betalingsfrequentie Jaarlijks of halfjaarlijks Jaarlijks of halfjaarlijks Dagtellingsconventie 30/360 of Actual/360 30/360 of Actual/360 Variabelrentend deel Referentie-index USD LIBOR 3 M USD LIBOR 3 M Herzieningsfrequentie Driemaandelijks Driemaandelijks Dagtellingsconventie Actual/360 Actual/360 Fixed-to-float single currency renteswaps — USD LIBOR 6M Afwikkelingsvaluta USD USD Type aanvang van transactie Spot (T + 2) IMM (volgende twee IMM-data) Optionaliteit Neen Neen Looptijd 2, 3, 4, 5, 6, 7, 10, 12, 15, 20, 30 j 2, 3, 4, 5, 6, 7, 10, 12, 15, 20, 30 j Type notioneel Constant notioneel Constant notioneel Vastrentend deel Betalingsfrequentie Jaarlijks of halfjaarlijks Jaarlijks of halfjaarlijks Dagtellingsconventie 30/360 of Actual/360 30/360 of Actual/360 Variabelrentend deel Referentie-index USD LIBOR 6 M USD LIBOR 6 M Herzieningsfrequentie Driemaandelijks of halfjaarlijks Driemaandelijks of halfjaarlijks Dagtellingsconventie Actual/360 Actual/360 Tabel 3 In GBP luidende fixed-to-floatrenteswaps Fixed-to-float single currency renteswaps — GBP LIBOR 3 en 6M Afwikkelingsvaluta GBP GBP Type aanvang van transactie Spot (T + 0) Spot (T + 0) Optionaliteit Neen Neen Looptijd 2, 3, 4, 5, 6, 7, 10, 15, 20, 30 j 2, 3, 4, 5, 6, 7, 10, 15, 20, 30 j Type notioneel Constant notioneel Constant notioneel Vastrentend deel Betalingsfrequentie Driemaandelijks of halfjaarlijks Driemaandelijks of halfjaarlijks Dagtellingsconventie Actual/365F Actual/365F Variabelrentend deel Referentie-index GBP LIBOR 6M GBP LIBOR 3M Herzieningsfrequentie Halfjaarlijksof driemaandelijks Driemaandelijks Dagtellingsconventie Actual/365F Actual/365F Tabel 4 Index-kredietverzuimswaps Soort Subtype Geografische zone Referentie-index Afwikkelingsvaluta Serie Looptijd Index-kredietverzuimswaps Untranched index Europa iTraxx Europe Main EUR On-the-run series First off-the-run series 5 j Index-kredietverzuimswaps Untranched index Europa iTraxx Europe Main EUR On-the-run series First off-the-run series 5 j",
  "source": "EUR LEX"
}