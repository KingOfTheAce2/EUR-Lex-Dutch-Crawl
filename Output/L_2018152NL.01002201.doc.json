{
  "url": "http://www.w3.org/1999/xhtml\">",
  "content": "L_2018152NL.01002201.xml 15.6.2018 NL Publicatieblad van de Europese Unie L 152/22 UITVOERINGSBESLUIT (GBVB) 2018/872 VAN DE RAAD van 14 juni 2018 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het Comité van de Veiligheidsraad van de Verenigde Naties dat is ingesteld krachtens Resolutie 1970 (2011) van de Veiligheidsraad van de Verenigde Naties heeft op 7 juni 2018 zes personen toegevoegd aan de lijst van personen en entiteiten die aan beperkende maatregelen onderworpen zijn. (3) De bijlagen I en III bij Besluit (GBVB) 2015/1333 moeten derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen I en III bij Besluit (GBVB) 2015/1333 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 14 juni 2018. Voor de Raad De voorzitter E. ZAHARIEVA ( 1 ) PB L 206 van 1.8.2015, blz. 34 . BĲLAGE I. De volgende personen worden toegevoegd aan de lijst in bijlage I bij Besluit (GBVB) 2015/1333: 21. Naam : 1: Ermias 2: Ghermay 3: n.v.t. 4: n.v.t. Titel : n.v.t Functie : Leider van een grensoverschrijdend mensenhandelnetwerk Geboortedatum : Ongeveer (35-45 jaar oud) Geboorteplaats : (mogelijk Asmara, Eritrea) Zekere alias: n.v.t. Onzekere alias : a) Ermies Ghermay b) Ermias Ghirmay Nationaliteit : Eritrea Paspoortnr. : n.v.t. Nationaal identificatienr. : n.v.t. Adres : (Bekend adres: Tripoli, Tarig sure nr. 51, waarschijnlijk verhuisd naar Sabratha in 2015.) Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Ermias Ghermay is uitvoerig gedocumenteerd in diverse betrouwbare bronnen, waaronder strafrechtelijke onderzoeken, en wordt daarin geïdentificeerd als een van de belangrijkste actoren ten zuiden van de Sahara die betrokken is bij de illegale handel in migranten in Libië. Ermias Ghermay is leider van een transnationaal netwerk dat verantwoordelijk is voor het verhandelen en smokkelen van tienduizenden migranten, voornamelijk vanuit de Hoorn van Afrika, naar de kust van Libië en vervolgens naar landen van bestemming in Europa en de Verenigde Staten. Hij beschikt over gewapende mannen, opslagplaatsen en detentiekampen waar de mensenrechten van de migranten naar verluidt ernstig zouden worden geschonden. Hij werkt nauw samen met Libische smokkelnetwerken, zoals Abu-Qarin, en wordt beschouwd als hun „oostelijke toeleveringsketen”. Zijn netwerk strekt zich uit van Sudan tot de Libische kust en tot Europa (Italië, Frankrijk, Duitsland, Nederland, Zweden en het Verenigd Koninkrijk) en de Verenigde Staten. Ghermay leidt privédetentiekampen rond de Libische noordwestkust, waar migranten worden vastgehouden en waar ernstig misbruik van migranten heeft plaatsgevonden. Vanuit deze kampen worden de migranten naar Sabratha of Zawiya vervoerd. In recente jaren heeft Ghermay talloze levensgevaarlijke reizen over zee voor migranten (onder wie talrijke minderjarigen) georganiseerd. Het Hof van Palermo (Italië) vaardigde in 2015 aanhoudingsbevelen uit tegen Ermias Ghermay met betrekking tot het smokkelen van duizenden migranten in mensonwaardige omstandigheden, met inbegrip van de schipbreuk van 13 oktober 2013 nabij Lampedusa, waarbij 266 mensen het leven lieten. 22. Naam: 1: Fitiwi 2: Abdelrazak 3: n.v.t. 4: n.v.t. Titel : n.v.t. Functie : Leider van een grensoverschrijdend mensenhandelnetwerk Geboortedatum : Ongeveer (30-35 jaar oud) Geboorteplaats : Massaua, Eritrea Zekere alias : n.v.t. Onzekere alias : Fitwi Esmail Abdelrazak Nationaliteit : Eritrea Paspoortnr. : n.v.t. Nationaal identificatienr. : n.v.t. Adres : n.v.t. Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Fitiwi Abdelrazak is leider van een transnationaal netwerk dat verantwoordelijk is voor het verhandelen en smokkelen van tienduizenden migranten, voornamelijk vanuit de Hoorn van Afrika naar de kust van Libië en vervolgens naar landen van bestemming in Europa en de Verenigde Staten. Fitiwi Abdelrazak is in open bronnen en in meerdere strafrechtelijke onderzoeken geïdentificeerd als een van de belangrijkste actoren achter de uitbuiting en het misbruik van een groot aantal migranten in Libië. Abdelrazak heeft uitgebreide contacten met Libische smokkelnetwerken en heeft zich enorm verrijkt met de illegale handel in migranten. Hij beschikt over gewapende mannen, opslagplaatsen en detentiekampen waar de mensenrechten van migranten ernstig worden geschonden. Zijn netwerk beslaat cellen in Sudan, Libië, Italië en verder naar de landen van bestemming van migranten. De migranten in deze kampen worden ook van andere partijen, zoals andere plaatselijke detentiefaciliteiten, overgekocht. Vanuit deze kampen worden de migranten naar de Libische kust gebracht. Abdelrazak heeft talloze levensgevaarlijke reizen over zee georganiseerd voor migranten (waaronder minderjarigen). Abdelrazak wordt gelinkt aan minstens twee schipbreuken met fatale gevolgen tussen april 2014 en juli 2014. 23. Naam: 1: Ahmad 2: Oumar 3: al-Dabbashi 4: n.v.t. Titel : n.v.t. Functie : Commandant van de Anas al-Dabbashi-militie, Leider van een grens-overschrijdend mensenhandelnetwerk Geboortedatum : Ongeveer (30 jaar oud) Geboorteplaats : (Mogelijk Sabratha, Talil-buurt) Zekere alias : n.v.t. Onzekere alias : a) Al-Dabachi b) Al Ammu c) The Uncle d) Al-Ahwal Nationaliteit : Libië Paspoortnr. : n.v.t. Nationaal identificatienr. : n.v.t. Adres : a) Garabulli, Libië b) Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Ahmad al-Dabbashi is de commandant van de Anas al-Dabbashi-militie, die voorheen in de kuststreek tussen Sabratha en Melita actief was. Al-Dabbashi is een belangrijke leider in illegale activiteiten op het vlak van migrantenhandel. De clan en de militie van al-Dabbashi onderhouden ook betrekkingen met terroristische en gewelddadige extremistische groeperingen. Al-Dabbashi is momenteel actief nabij Zawiya, nadat in het kustgebied in oktober 2017 gewelddadige schermutselingen uitbraken met andere milities en rivaliserende smokkelorganisaties, waarbij meer dan 30 doden — ook burgers — vielen. Als antwoord op zijn ontzetting zwoer Ahmad al-Dabbashi op 4 december 2017 publiekelijk dat hij naar Sabratha zou terugkeren met wapens en strijdkrachten. Er is omstandig bewijs dat de militie van al-Dabbashi rechtstreeks betrokken was bij de illegale handel en smokkel van migranten en dat zijn militie de controle heeft over vertreklocaties, kampen, onderduikadressen en boten voor migranten. Er zijn aanwijzingen die de conclusie staven dat al-Dabbashi migranten (onder wie ook minderjarigen) heeft blootgesteld aan wrede — soms noodlottige — omstandigheden op het land en op de zee. Na gewelddadige schermutselingen tussen de militie van al-Dabbashi en andere milities in Sabratha, werden duizenden migranten gevonden (onder wie velen in heel slechte toestand), van wie de meesten in de centra van de martelaren van de Anas al-Dabbashi-brigade en de al-Ghul-militie werden vastgehouden. De al-Dabbashi-clan, en de daaraan verbonden Anas al-Dabbashi-militie, hebben reeds lang banden met de Islamitische Staat (ISIL) en aanverwante netwerken. Zij tellen meerdere ISIL-aanhangers in hun rangen, onder wie ook Abdallah al-Dabbashi, de ISIL-„kalief” van Sabratha. Al-Dabbashi zou naar verluidt ook hebben meegeholpen met het orchestreren van de moord op Sami Khalifa al-Gharabli, die door de gemeenteraad van Sabratha in juli 2017 was aangesteld om de migrantensmokkel tegen te gaan. Al-Dabbashi's activiteiten dragen in grote mate bij tot het toenemende geweld en de onveiligheid in West-Libië en zijn een bedreiging voor de vrede en stabiliteit in Libië en de buurlanden. 24. Naam 1: MUS'AB 2: ABU-QARIN 3: n.v.t. 4: n.v.t. Titel : n.v.t. Functie : Leider van een transnationaal netwerk van mensenhandel Geboortedatum: 19 jan. 1983 Geboorteplaats : Sabratha, Libië Zekere alias : n.v.t. Onzekere alias : a) ABU-AL QASSIM OMAR Musab Boukrin b) The Doctor c) Al-Grein Nationaliteit : Libië Paspoortnr. : a) 782633, afgegeven op 31 mei 2005 b) 540794, afgegeven op 12 januari 2008 Nationaal identificatienr. : n.v.t. Adres : n.v.t. Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Mus'ab Abu-Qarin wordt beschouwd als een centrale speler in mensenhandel en migrantensmokkel in het gebied van Sabratha, maar werkt ook vanuit Zawiya en Garibulli. Zijn transnationaal netwerk beslaat Libië, Europese bestemmingen, landen bezuiden de Sahara voor het ronselen van migranten en Arabische landen voor de financiële sector. Betrouwbare bronnen hebben zijn samenwerking in mensenhandel en -smokkel aangetoond met Ermias Ghermay, die de „oostelijke toeleveringsketen” namens Abu-Qarin voor zijn rekening neemt. Er zijn aanwijzingen dat Abu-Qarin betrekkingen heeft aangeknoopt met andere actoren in de mensenhandel, namelijk Mohammed Kachlaf (neef en hoofd van de al-Nasr-brigade, ook voorgedragen voor plaatsing op de lijst) in Zawiya. Een voormalige medeplichtige van Abu-Qarin, die nu samenwerkt met de Libische autoriteiten, zegt dat Abu-Qarin reizen over zee organiseerde, alleen in 2015 al voor 45 000 mensen, en migranten (onder wie minderjarigen) heeft blootgesteld aan gevaar voor hun leven. Abu-Qarin is de organisator van een reis op 18 april 2015 die eindigde in een schipbreuk in het Kanaal van Sicilië, waarbij 800 mensen de dood vonden. Bewijsmateriaal, ook afkomstig van het VN-panel van deskundigen, toont aan dat hij verantwoordelijk is voor de detentie van migranten onder wrede omstandigheden, waaronder in Tripoli en dicht bij Al-Wadi en de strandhotels bij Sabratha waar migranten worden vastgehouden. Naar verluidt stond Abu-Qarin dicht bij de al-Dabbashi-clan in Sabratha, totdat er een conflict uitbrak over een „beschermingsbelasting”. Volgens bronnen heeft Abu-Qarin mensen betaald die dicht bij gewelddadige extremisten stonden in Sabratha, in ruil voor de toestemming voor het smokkelen van migranten namens gewelddadige extremistische kringen, die financieel voordeel halen uit de uitbuiting van illegale immigratie. Abu-Qarin is verbonden aan een netwerk van smokkelaars, samengesteld uit salafistische gewapende groeperingen in Tripoli, Sebha en Kufra. 25. Naam 1: Mohammed 2: Kachlaf 3: n.v.t. 4: n.v.t. Titel : n.v.t. Functie : Commandant van de Shuhada al-Nasr-brigade, het hoofd van de garde van de olieraffinaderij in Zawiya Geboortedatum : n.v.t. Geboorteplaats : Zawiya, Libië Zekere alias : n.v.t. Onzekere alias : a) Kashlaf b) Koshlaf c) Keslaf d) al-Qasab Nationaliteit : Libië Paspoortnr. : n.v.t. Nationaal identificatienr. : n.v.t. Adres : Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Mohammed Kachlaf is het hoofd van de Shuhada al Nasr-brigade in Zawiya, westelijk Libië. Zijn militie heeft de raffinaderij van Zawiya in handen, een centraal knooppunt voor de smokkel van migranten. Tevens heeft Kachlaf detentiecentra in handen, met inbegrip van het Nasr-detentiecentrum, dat in naam onder toezicht staat van DCIM. Zoals blijkt uit diverse bronnen, is het netwerk van Kachlaf één van de dominanste op het gebied van migrantensmokkel en de uitbuiting van migranten in Libië. Kachlaf heeft uitgebreide banden met het hoofd van de lokale eenheid van de kustwacht van Zawiya, al-Rahman al-Milad, wiens eenheid boten met migranten onderschept, vaak van rivaliserende netwerken voor migrantensmokkel. De migranten worden vervolgens naar detentiefaciliteiten gebracht die onder toezicht staan van de Al Nasr-militie, waar zij naar verluidt in kritieke omstandigheden worden vastgehouden. Het panel van deskundigen voor Libië heeft bewijsmateriaal verzameld dat migranten veelvuldig werden geslagen, terwijl andere, met name vrouwen uit landen ten zuiden van de Sahara en Marokko, op de plaatselijke markt werden verkocht als „seksslaven”. Het panel heeft ook ontdekt dat Kachlaf samenwerkt met andere gewapende groeperingen en betrokken was bij herhaalde gewelddadige schermutselingen in 2016 en 2017. 26. Naam 1: Abd 2: Al-Rahman 3: al-Milad 4: n.v.t. Titel : n.v.t. Functie : Commandant van de kustwacht in Zawiya Geboortedatum : Ongeveer (29 jaar oud) Geboorteplaats : Tripoli, Libië Zekere alias : n.v.t. Onzekere alias : a) Rahman Salim Milad b) al-Bija Nationaliteit : Libië Paspoortnr. : n.v.t. Nationaal identificatienr. : n.v.t. Adres : Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Abd al Rahman al-Milad leidt de regionale eenheid van de kustwacht in Zawiya die voortdurend in verband wordt gebracht met geweld tegen migranten en andere mensensmokkelaars. Het VN-panel van deskundigen stelt dat Milad en andere leden van de kustwacht rechtstreeks betrokken zijn bij het tot zinken brengen van boten met migranten met behulp van vuurwapens. Al-Milad werkt samen met andere migrantensmokkelaars, zoals Mohammed Kachlaf (ook voorgedragen voor plaatsing op de lijst) die, suggereren bepaalde bronnen, hem beschermt zodat hij illegale activiteiten kan verrichten in verband met de handel in en de smokkel van migranten. Verscheidene getuigen in strafrechtelijke onderzoeken hebben verklaard dat zij op zee werden opgepikt door gewapende mannen op een schip van de kustwacht met de naam Tallil (gebruikt door al-Milad) en naar het al-Nasr-detentiecentrum werden gebracht, waar zij naar verluidt in gruwelijke omstandigheden werden vastgehouden en werden geslagen. II. De volgende personen worden toegevoegd aan de lijst in bijlage III bij Besluit (GBVB) 2015/1333: 21. Naam : 1: Ermias 2: Ghermay 3: n.v.t. 4: n.v.t. Titel : n.v.t. Functie : Leider van een grensoverschrijdend mensenhandelnetwerk Geboortedatum : Ongeveer (35-45 jaar oud) Geboorteplaats : (mogelijk Asmara, Eritrea) Zekere alias : n.v.t. Onzekere alias : a) Ermies Ghermay b) Ermias Ghirmay Nationaliteit : Eritrea Paspoortnr. : n.v.t. Nationaal identificatienr. : n.v.t. Adres : (Bekend adres: Tripoli, Tarig sure no. 51, waarschijnlijk verhuisd naar Sabratha in 2015.) Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Ermias Ghermay is uitvoerig gedocumenteerd in diverse betrouwbare bronnen, waaronder strafrechtelijke onderzoeken, en wordt daarin geïdentificeerd als een van de belangrijkste actoren ten zuiden van de Sahara die betrokken zijn bij de illegale handel in migranten in Libië. Ermias Ghermay is leider van een transnationaal netwerk dat verantwoordelijk is voor het verhandelen en smokkelen van tienduizenden migranten, voornamelijk vanuit de Hoorn van Afrika naar de kust van Libië en vervolgens naar landen van bestemming in Europa en de Verenigde Staten. Hij beschikt over gewapende mannen, opslagplaatsen en detentiekampen waar de mensenrechten van de migranten naar verluidt ernstig zouden worden geschonden. Hij werkt nauw samen met Libische smokkelnetwerken, zoals dat van Abu-Qarin, en wordt beschouwd als hun „oostelijke toeleveringsketen”. Zijn netwerk strekt zich uit van Sudan tot de Libische kust en tot Europa (Italië, Frankrijk, Duitsland, Nederland, Zweden en het Verenigd Koninkrijk) en de Verenigde Staten. Ghermay leidt privédetentiekampen rond de Libische noordwestkust, waar migranten worden vastgehouden en waar ernstig misbruik van migranten heeft plaatsgevonden. Vanuit deze kampen worden de migranten naar Sabratha of Zawiya vervoerd. In de afgelopen jaren heeft Ghermay talloze levensgevaarlijke reizen over zee voor migranten (onder wie talrijke minderjarigen) georganiseerd. Het Hof van Palermo (Italië) vaardigde in 2015 aanhoudingsbevelen uit tegen Ermias Ghermay met betrekking tot het smokkelen van duizenden migranten in mensonwaardige omstandigheden, met inbegrip van de schipbreuk van 13 oktober 2013 nabij Lampedusa, waarbij 266 mensen het leven lieten. 22. Naam: 1: Fitiwi 2: Abdelrazak 3: n.v.t. 4: n.v.t. Titel : n.v.t. Functie : Leider van een grensoverschrijdend mensenhandelnetwerk Geboortedatum : Ongeveer (30-35 jaar oud) Geboorteplaats : Massaua, Eritrea Zekere alias : n.v.t. Onzekere alias : Fitwi Esmail Abdelrazak Nationaliteit : Eritrea Paspoortnr. : n.v.t. Nationaal identificatienr. : n.v.t. Adres : n.v.t. Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Fitiwi Abdelrazak is leider van een transnationaal netwerk dat verantwoordelijk is voor het verhandelen en smokkelen van tienduizenden migranten, voornamelijk vanuit de Hoorn van Afrika naar de kust van Libië en vervolgens naar landen van bestemming in Europa en de Verenigde Staten. Fitiwi Abdelrazak is in open bronnen en in meerdere strafrechtelijke onderzoeken geïdentificeerd als een van de belangrijkste actoren achter de uitbuiting en het misbruik van een groot aantal migranten in Libië. Abdelrazak heeft uitgebreide contacten met Libische smokkelnetwerken en heeft zich enorm verrijkt met de illegale handel in migranten. Hij beschikt over gewapende mannen, opslagplaatsen en detentiekampen waar de mensenrechten van migranten ernstig worden geschonden. Zijn netwerk beslaat cellen in Sudan, Libië, Italië en verder naar de landen van bestemming voor migranten. De migranten in deze kampen worden ook van andere partijen, zoals andere plaatselijke detentiefaciliteiten, overgekocht. Vanuit deze kampen worden de migranten naar de Libische kust gebracht. Abdelrazak heeft talloze levensgevaarlijke reizen over zee georganiseerd voor migranten (waaronder minderjarigen). Abdelrazak wordt gelinkt aan minstens twee schipbreuken met fatale gevolgen tussen april 2014 en juli 2014. 23. Naam: 1: Ahmad 2: Oumar 3: al-Dabbashi 4: n.v.t. Titel : n.v.t. Functie : Commandant van de Anas al-Dabbashi-militie, leider van een grensoverschrijdend mensenhandelnetwerk Geboortedatum : Ongeveer (30 jaar oud) Geboorteplaats : (Mogelijk Sabratha, Talil-buurt) Zekere alias : n.v.t. Onzekere alias : a) Al-Dabachi b) Al Ammu c) The Uncle d) Al-Ahwal Nationaliteit : Libië Paspoortnr. : n.v.t. Nationaal identificatienr. : n.v.t. Adres : a) Garabulli, Libië b) Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Ahmad al-Dabbashi is de commandant van de Anas al-Dabbashi-militie, die voorheen in de kuststreek tussen Sabratha en Melita actief was. Al-Dabbashi is een belangrijke leider in illegale activiteiten inzake de handel in migranten. De clan en de militie van al-Dabbashi onderhouden ook betrekkingen met terroristische en gewelddadige extremistische groeperingen. Al-Dabbashi is momenteel actief nabij Zawiya, nadat in oktober 2017 in het kustgebied gewelddadige schermutselingen uitbraken met andere milities en rivaliserende smokkelorganisaties, waarbij meer dan 30 doden — ook burgers — vielen. Als antwoord op zijn ontzetting zwoer Ahmad al-Dabbashi op 4 december 2017 publiekelijk dat hij naar Sabratha zou terugkeren met wapens en strijdkrachten. Er is omstandig bewijs dat de militie van al-Dabbashi rechtstreeks betrokken is bij de illegale handel en smokkel van migranten en dat zijn militie de controle heeft over vertreklocaties, kampen, onderduikadressen en boten voor migranten. Er zijn aanwijzingen die de conclusie staven dat al-Dabbashi migranten (onder wie ook minderjarigen) heeft blootgesteld aan wrede omstandigheden op land en op zee, soms met de dood tot gevolg. Na gewelddadige schermutselingen tussen de militie van al-Dabbashi en andere milities in Sabratha, werden duizenden migranten aangetroffen (onder wie velen in heel slechte toestand), van wie de meesten in de centra van de martelaren van de Anas al-Dabbashi-brigade en de al-Ghul-militie werden vastgehouden. De al-Dabbashi-clan, en de daaraan verbonden Anas al-Dabbashi-militie, hebben reeds lang banden met de Islamitische Staat (ISIL) en aanverwante netwerken. Zij tellen meerdere ISIL-aanhangers in hun gelederen, onder wie Abdallah al-Dabbashi, de ISIL-„kalief” van Sabratha. Al-Dabbashi zou naar verluidt ook hebben meegeholpen bij het orchestreren van de moord op Sami Khalifa al-Gharabli, die in juli 2017 door de gemeenteraad van Sabratha was aangesteld om de migrantensmokkel tegen te gaan. De activiteiten van al-Dabbashi dragen in grote mate bij tot het toenemende geweld en de onveiligheid in West-Libië en zijn een bedreiging voor de vrede en stabiliteit in Libië en de buurlanden. 24. Naam: 1: MUS'AB 2: ABU-QARIN 3: n.v.t. 4: n.v.t. Titel : n.v.t. Functie : Leider van een grensoverschrijdend mensenhandelnetwerk Geboortedatum : 19 jan. 1983 Geboorteplaats : Sabratha, Libië Zekere alias : n.v.t. Onzekere alias : a) ABU-AL QASSIM OMAR Musab Boukrin b) The Doctor c) Al-Grein Nationaliteit : Libië Paspoortnr. : a) 782633, afgegeven op 31 mei 2005 b) 540794, afgegeven op 12 januari 2008 Nationaal identificatienr. : n.v.t. Adres : n.v.t. Op de lijst geplaatst op : 7 juni 2018 Overige informatie : Opeen lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Mus'ab Abu-Qarin wordt beschouwd als een centrale speler in mensenhandel en migrantensmokkel in de regio van Sabratha, maar werkt ook vanuit Zawiya en Garibulli. Zijn transnationale netwerk beslaat Libië, Europese bestemmingen en landen bezuiden de Sahara voor het ronselen van migranten, en Arabische landen voor de financiële sector. Betrouwbare bronnen hebben zijn samenwerking in mensenhandel en -smokkel aangetoond met Ermias Ghermay, die namens Abu-Qarin de „oostelijke toeleveringsketen” voor zijn rekening neemt. Er zijn aanwijzingen dat Abu-Qarin betrekkingen heeft aangeknoopt met andere actoren in de mensenhandel, namelijk Mohammed Kachlaf (neef en hoofd van de al-Nasr-brigade, ook voorgedragen voor plaatsing op de lijst) in Zawiya. Een voormalige medeplichtige van Abu-Qarin, die nu samenwerkt met de Libische autoriteiten, zegt dat Abu-Qarin reizen over zee organiseerde, alleen in 2015 al voor 45 000 mensen, en migranten (onder wie minderjarigen) heeft blootgesteld aan gevaar voor hun leven. Abu-Qarin is de organisator van een reis op 18 april 2015 die eindigde in een schipbreuk in het Kanaal van Sicilië, waarbij 800 mensen de dood vonden. Bewijsmateriaal, ook afkomstig van het VN-panel van deskundigen, toont aan dat hij verantwoordelijk is voor de detentie van migranten onder wrede omstandigheden, waaronder in Tripoli en dicht bij Al-Wadi en de strandhotels bij Sabratha waar migranten worden vastgehouden. Naar verluidt stond Abu-Qarin dicht bij de al-Dabbashi-clan in Sabratha, totdat er een conflict uitbrak over een „beschermingsbelasting”. Volgens bronnen heeft Abu-Qarin mensen die nauwe banden hadden met gewelddadige extremisten in de regio van Sabratha, betaald om migranten te smokkelen namens gewelddadige extremistische kringen, die financieel voordeel halen uit de exploitatie van illegale immigratie. Abu-Qarin is verbonden aan een netwerk van smokkelaars, samengesteld uit salafistische gewapende groeperingen in Tripoli, Sebha en Kufra. 25. Naam 1: Mohammed 2: Kachlaf 3: n.v.t. 4: n.v.t. Titel : n.v.t. Functie : Commandant van de Shuhada al-Nasr-brigade, hoofd van de garde van de olieraffinaderij in Zawiya Geboortedatum : n.v.t. Geboorteplaats : Zawiya, Libië Zekere alias : n.v.t. Onzekere alias : a) Kashlaf b) Koshlaf c) Keslaf d) al-Qasab Nationaliteit : Libië Paspoortnr. : n.v.t. Nationaal identificatienr. : n.v.t. Adres : Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Mohammed Kachlaf is het hoofd van de Shuhada-al-Nasr-brigade in Zawiya, westelijk Libië. Zijn militie heeft de raffinaderij van Zawiya, een centraal knooppunt voor de smokkel van migranten, in handen. Tevens heeft Kachlaf detentiecentra in handen, met inbegrip van het Nasr-detentiecentrum, dat in naam onder toezicht staat van DCIM. Zoals blijkt uit diverse bronnen is het netwerk van Kachlaf één van de dominanste op het gebied van migrantensmokkel en de uitbuiting van migranten in Libië. Kachlaf heeft uitgebreide banden met het hoofd van de lokale eenheid van de kustwacht van Zawiya, al-Rahman al-Milad, wiens eenheid boten met migranten onderschept, vaak van rivaliserende netwerken voor migrantensmokkel. De migranten worden vervolgens naar detentiefaciliteiten gebracht die onder toezicht staan van de Al Nasr-militie, waar zij naar verluidt in kritieke omstandigheden worden vastgehouden. Het panel van deskundigen voor Libië heeft bewijsmateriaal verzameld dat migranten veelvuldig werden geslagen, terwijl andere, met name vrouwen uit landen ten zuiden van de Sahara en Marokko, op de plaatselijke markt werden verkocht als „seksslaven”. Het panel heeft ook ontdekt dat Kachlaf samenwerkt met andere gewapende groeperingen en betrokken was bij herhaalde gewelddadige schermutselingen in 2016 en 2017. 26. Naam: 1: Abd 2: Al-Rahman 3: al-Milad 4: n.v.t. Titel : n.v.t. Functie : Commandant van de kustwacht in Zawiya Geboortedatum : Ongeveer (29 jaar oud) Geboorteplaats : Tripoli, Libië Zekere alias : n.v.t. Onzekere alias : a) Rahman Salim Milad b) al-Bija Nationaliteit : Libië Paspoortnr. : n.v.t. Nationaal identificatienr. : n.v.t. Adres : Zawiya, Libië Op de lijst geplaatst op : 7 juni 2018 Overige informatie : Op een lijst geplaatst uit hoofde van de punten 15 en 17 van Resolutie 1970 (reisverbod, bevriezing van tegoeden) Op een lijst geplaatst uit hoofde van punt 22(a) van Resolutie 1970 (2011); punt 4(a) van Resolutie 2174 (2014); punt 11(a) van Resolutie 2213 (2015). Aanvullende informatie Abd al Rahman al-Milad leidt de regionale eenheid van de kustwacht in Zawiya, die voortdurend in verband wordt gebracht met geweld tegen migranten en andere mensensmokkelaars. Het VN-panel van deskundigen stelt dat Milad en andere leden van de kustwacht rechtstreeks betrokken zijn bij het tot zinken brengen van boten met migranten met behulp van vuurwapens. Al-Milad werkt samen met andere migrantensmokkelaars, namelijk Mohammed Kachlaf (ook voorgedragen voor plaatsing op de lijst) die, suggereren bepaalde bronnen, hem beschermt zodat hij illegale activiteiten kan verrichten in verband met de handel in en de smokkel van migranten. Verscheidene getuigen in strafrechtelijke onderzoeken hebben verklaard dat zij op zee werden opgepikt door gewapende mannen op een schip van de kustwacht met de naam Tallil (gebruikt door al-Milad) en naar het al-Nasr-detentiecentrum werden gebracht, waar zij naar verluidt in gruwelijke omstandigheden werden vastgehouden en werden geslagen.",
  "source": "EUR LEX"
}