{
  "url": "http://www.w3.org/1999/xhtml\">",
  "content": "L_2015051NL.01001001.xml 24.2.2015 NL Publicatieblad van de Europese Unie L 51/10 UITVOERINGSBESLUIT (EU) 2015/290 VAN DE COMMISSIE van 20 februari 2015 inzake de overeenstemming van de eenheidstarieven voor heffingszones voor 2014 met artikel 17 van Uitvoeringsverordening (EU) nr. 391/2013 en tot intrekking van Besluit 2013/631/EU (Kennisgeving geschied onder nummer C(2015) 882) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelĳk Europees luchtruim („de luchtvaartnavigatiedienstenverordening”) ( 1 ) , en met name artikel 15, Overwegende hetgeen volgt: (1) Bij Uitvoeringsverordening (EU) nr. 391/2013 van de Commissie ( 2 ) is een gemeenschappelijk heffingenstelsel voor luchtvaartnavigatiediensten vastgesteld. Het gemeenschappelijke heffingenstelsel is een integraal element voor het bereiken van de doelstellingen van de op grond van artikel 11 van Verordening (EG) nr. 549/2004 van het Europees Parlement en de Raad ( 3 ) en Uitvoeringsverordening (EU) nr. 390/2013 van de Commissie ( 4 ) vastgestelde prestatieregeling. (2) Bij Besluit 2011/121/EU van de Commissie ( 5 ) zijn EU-wijde prestatiedoelen vastgesteld, inclusief een kosteneffectiviteitsdoelstelling voor het verlenen van luchtvaartnavigatiediensten voor de periode 2012-2014. Bij brieven van 19 juli 2012 en 17 december 2012 heeft de Commissie de lidstaten ervan in kennis gesteld dat hun herziene prestatieplannen en -doelen consistent zijn met en op passende wijze bijdragen tot de EU-wijde prestatiedoelen. De kostenefficiëntiedoelstellingen worden uitgedrukt in termen van vastgestelde eenheidstarieven. (3) Op grond van artikel 17, lid 1, onder b) en c), van Uitvoeringsverordening (EU) nr. 391/2013 dient de Commissie de door de lidstaten ingediende eenheidstarieven jaarlijks te toetsen aan de bepalingen van die verordening en Uitvoeringsverordening (EU) nr. 390/2013. (4) In 2013 heeft de Commissie de toetsing van de eenheidstarieven voor heffingszones voor 2014 uitgevoerd met de steun van het prestatiebeoordelingsorgaan (PBO) en het Eurocontrol Central Route Charges Office, waarbij zij gebruik heeft gemaakt van de door de lidstaten ingediende gegevens en aanvullende informatie. Op basis daarvan heeft zij Besluit 2013/631/EU van de Commissie ( 6 ) vastgesteld. Middels dat besluit heeft de Commissie de lidstaten overeenkomstig artikel 17, lid 1, onder d), van Uitvoeringsverordening (EU) nr. 391/2013 meegedeeld dat de ingediende eenheidstarieven voor heffingszones voor 2014 in overeenstemming zijn met Uitvoeringsverordeningen (EU) nr. 390/2013 en (EU) nr. 391/2013. (5) Na de vaststelling van Besluit 2013/631/EU in 2014 hebben Bulgarije, Denemarken, Hongarije, Litouwen, Polen en Slowakije de Commissie op de hoogte gebracht van wijzigingen van bepaalde parameters voor de berekening van de eenheidstarieven, die niet bekend waren op het moment waarop de oorspronkelijk gegevens zijn ingediend en hebben deze lidstaten de Commissie aanvullende informatie bezorgd voor haar toetsing van de overeenstemming, die bovendien aanleiding gaf tot een correctie van de eenheidstarieven 2014. Deze zes lidstaten hebben derhalve gecorrigeerde eenheidstarieven ingediend bij de Commissie. (6) Overeenkomstig artikel 17, lid 1, onder c) en d), van Uitvoeringsverordening (EU) nr. 391/2013 heeft de Commissie deze gecorrigeerde eenheidstarieven voor 2014 voor heffingszones in Bulgarije, Denemarken, Hongarije, Litouwen, Polen en Slowakije getoetst aan Uitvoeringsverordeningen (EU) nr. 390/2013 en (EU) nr. 391/2013 en geconcludeerd dat deze daarmee in overeenstemming zijn. Deze conclusie moet derhalve aan de betrokken lidstaten worden meegedeeld. (7) Ter wille van de transparantie en samenhang moet Besluit 2013/631/EG worden ingetrokken en worden vervangen door dit besluit. (8) De kennisgeving dat de tarieven voor heffingszones in overeenstemming zijn met Uitvoeringsverordeningen (EU) nr. 390/2013 en (EU) nr. 391/2013 mag geen afbreuk doen aan artikel 16 van Verordening (EG) nr. 550/2004. (9) De maatregelen in dit besluit zijn in overeenstemming met het advies van het Single Sky Comité, HEEFT HET VOLGENDE BESLUIT VASTGESTELD: Artikel 1 De eenheidstarieven voor heffingszones voor 2014 in de bijlage bij dit besluit zijn in overeenstemming met Uitvoeringsverordeningen (EU) nr. 390/2013 en (EU) nr. 391/2013. Artikel 2 Besluit 2013/631/EU wordt ingetrokken. Artikel 3 Dit besluit is gericht tot de lidstaten. Gedaan te Brussel, 20 februari 2015. Voor de Commissie Violeta BULC Lid van de Commissie ( 1 ) PB L 96 van 31.3.2004, blz. 10 . ( 2 ) Uitvoeringsverordening (EU) nr. 391/2013 van de Commissie van 3 mei 2013 houdende vaststelling van een gemeenschappelijk heffingenstelsel voor luchtvaartnavigatiediensten ( PB L 128 van 9.5.2013, blz. 31 ). ( 3 ) Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (de kaderverordening) ( PB L 96 van 31.3.2004, blz. 1 ). ( 4 ) Uitvoeringsverordening (EU) nr. 390/2013 van de Commissie van 3 mei 2013 houdende vaststelling van een prestatieregeling voor luchtvaartnavigatiediensten en netwerkfuncties ( PB L 128 van 9.5.2013, blz. 1 ). ( 5 ) Besluit 2011/121/EU van de Commissie van 21 februari 2011 inzake de vaststelling van EU-wijde prestatiedoelen en waarschuwingsdrempels voor het verlenen van luchtvaartnavigatiediensten voor de periode 2012-2014 ( PB L 48 van 23.2.2011, blz. 16 ). ( 6 ) Besluit 2013/631/EU van de Commissie van 29 oktober 2013 inzake de overeenstemming van de eenheidstarieven voor heffingszones voor 2014 met artikel 17 van Uitvoeringsverordening (EU) nr. 391/2013 ( PB L 289 van 31.10.2013, blz. 68 ). BIJLAGE Heffingszone En-route-eenheidstarief voor 2014 in nationale munt ( 1 ) (ISO-code) Oostenrijk 73,39 EUR België & Luxemburg 72,04 EUR Bulgarije 73,09 BGN Cyprus 38,41 EUR Tsjechië 1 198,16  CZK Denemarken 531,33 DKK Estland 23,97 EUR Finland 52,06 EUR Frankrijk 65,77 EUR Duitsland 77,32 EUR Griekenland 34,53 EUR Hongarije 12 539,40  HUF Ierland 30,62 EUR Italië 78,83 EUR Letland 28,44 EUR Litouwen 157,97 LTL Malta 27,61 EUR Nederland 66,47 EUR Polen 147,43 PLN Portugal — Lissabon 38,74 EUR Roemenië 168,83 RON Slowakije 60,93 EUR Slovenië 67,46 EUR Continentaal Spanje 71,69 EUR Spanje (Canarische Eilanden) 58,36 EUR Zweden 638,85 SEK Verenigd Koninkrijk 70,46 GBP ( 1 ) Deze eenheidstarieven omvatten niet het administratief eenheidstarief waarnaar wordt verwezen in artikel 18 van Uitvoeringsverordening (EU) nr. 391/2013 en dat van toepassing is op de landen die partij zijn bij de multilaterale Eurocontrolovereenkomst met betrekking tot routeheffingen.",
  "source": "EUR LEX"
}