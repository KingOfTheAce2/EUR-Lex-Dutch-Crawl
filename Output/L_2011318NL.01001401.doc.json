{
  "url": "http://www.w3.org/1999/xhtml\">",
  "content": "L_2011318NL.01001401.xml 1.12.2011 NL Publicatieblad van de Europese Unie L 318/14 UITVOERINGSVERORDENING (EU) Nr. 1241/2011 VAN DE COMMISSIE van 30 november 2011 houdende intrekking van Verordening (EU) nr. 1211/2011 tot vermindering van de visserijinspanning voor 2011 wegens overbevissing door bepaalde lidstaten in het voorgaande jaar DE EUROPESE COMMISSIE Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen, tot wijziging van de Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van de Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 106, lid 1, Overwegende hetgeen volgt: (1) Bij Uitvoeringsverordening (EU) nr. 1211/2011 van de Commissie ( 2 ) is de maximaal toegestane visserijinspanning die is vastgesteld bij Verordening (EU) nr. 57/2011 van de Raad ( 3 ) en, voor bepaalde visserijgebieden en visserijtakken, bij Verordening (EG) nr. 1415/2004 van de Raad ( 4 ) , voor bepaalde lidstaten verminderd. (2) Op grond van recente briefwisseling met bepaalde lidstaten is aanvullende verificatie vereist van de informatie waarop Uitvoeringsverordening (EU) nr. 1211/2011 en de in de bijlage bij die verordening vastgestelde vermindering van de visserijinspanning zijn gebaseerd. (3) Aangezien Uitvoeringsverordening (EU) nr. 1211/2011 na de inwerkingtreding ervan rechtstreeks toepasselijk is in elke lidstaat en gezien de rechtstreekse gevolgen die de verordening kan hebben voor de visserijactiviteiten van bepaalde lidstaten, is het passend de verordening met ingang van die datum in te trekken in afwachting van die verificatie en de vervanging door een nieuwe verordening. Dit doet niets af aan de verplichting van de Commissie om, wegens overbevissing in 2010, de visserijinspanning in daaropvolgende jaren te verminderen, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 1211/2011 wordt ingetrokken. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing met ingang van 1 december 2011. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 november 2011. Voor de Commissie De voorzitter José Manuel BARROSO ( 1 ) PB L 343 van 22.12.2009, blz. 1 . ( 2 ) PB L 308 van 24.11.2011, blz. 15 . ( 3 ) PB L 24 van 27.1.2011, blz. 1 . ( 4 ) PB L 258 van 5.8.2004, blz. 1 .",
  "source": "EUR LEX"
}