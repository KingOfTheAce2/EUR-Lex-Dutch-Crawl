{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0168:NL:HTML\">",
  "content": "EUR-Lex - 32003D0168 - NL Avis juridique important | 32003D0168 2003/168/EG: Besluit van de Commissie van 11 maart 2003 tot oprichting van het EG-Energy Starbestuur Publicatieblad Nr. L 067 van 12/03/2003 blz. 0022 - 0024 Besluit van de Commissie van 11 maart 2003 tot oprichting van het EG-Energy Starbestuur (2003/168/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 175, lid 1, Gelet op Verordening (EG) nr. 2422/2001 van het Europees Parlement en de Raad van 6 november 2001 betreffende een communautair energie-efficiëntie-etiketteringsprogramma voor kantoorapparatuur(1), en met name op artikel 8, lid 1, Overwegende hetgeen volgt: (1) Overeenkomstig Verordening (EG) nr. 2422/2001 moet de Commissie, met het oog op de uitvoering van het EG-Energy Starprogramma zoals gedefinieerd in de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma's voor energie-efficiëntie-etikettering voor kantoorapparatuur(2), een EG-Energy Starbestuur (\"ECESB\" genoemd) instellen. (2) Het ECESB moet zijn samengesteld uit vertegenwoordigers van de lidstaten, zoals gedefinieerd in Verordening (EG) nr. 2422/2001, en de bij wijze van indicatie in die verordening vermelde betrokken partijen, BESLUIT: Artikel 1 Het EG-Energy Starbestuur \"ECESB\" wordt hierbij opgericht. Artikel 2 1. De Commissie, vertegenwoordigd door directoraat-generaal Energie en vervoer, treedt op als voorzitter van het ECESB. 2. De indicatieve lijst van nationale vertegenwoordigers zoals bedoeld in artikel 9 van Verordening (EG) nr. 2422/2001, is opgenomen in deel A van de bijlage. Indien meer dan één nationale vertegenwoordiger is aangewezen, fungeert de door de lidstaat aangewezen vertegenwoordiger als \"coördinator\", zoals vermeld in de bijlage. 3. De indicatieve lijst van betrokken partijen zoals bedoeld in artikel 8, lid 3, van Verordening (EG) nr. 2422/2001, is opgenomen in deel B van de bijlage. 4. Met het oog op een evenwichtige deelneming van alle voor de diverse categorieën kantoorapparatuur relevante betrokken partijen, kan de voorzitter desgewenst de ledenlijst van de betrokken partijen aanpassen. Artikel 3 Dit besluit treedt in werking op de zevende dag volgende op die van zijn bekendmaking in het Publicatieblad van de Europese Unie. Gedaan te Brussel, 11 maart 2003. Voor de Commissie Loyola De Palacio Vice-voorzitster (1) PB L 332 van 15.12.2001, blz. 1. (2) PB L 172 van 26.6.2001, blz. 3. BIJLAGE INDICATIEVE LEDENLIJST VAN HET ECESB DEEL A Vertegenwoordigers van de lidstaten >RUIMTE VOOR DE TABEL> DEEL B Betrokken partijen Fabrikanten The European Information, Communications and Consumer Electronics Technology Industry Association (EICTA) Kleinhandel Eurocommerce Groeperingen voor milieubescherming WWF Consumentenorganisaties Europese Consumentenbond (BEUC)",
  "source": "EUR LEX"
}