{
  "url": "http://www.w3.org/1999/xhtml\">",
  "content": "L_2020150NL.01013401.xml 13.5.2020 NL Publicatieblad van de Europese Unie L 150/134 UITVOERINGSVERORDENING (EU) 2020/642 VAN DE COMMISSIE van 12 mei 2020 tot goedkeuring van de basisstof L-cysteïne overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 23, lid 5, in samenhang met artikel 13, lid 2, Overwegende hetgeen volgt: (1) Op 9 februari 2018 heeft de Commissie een aanvraag van Soleo-EcoSolutions ontvangen voor de goedkeuring van L‐cysteïne als basisstof. De aanvraag ging vergezeld van de in artikel 23, lid 3, tweede alinea, voorgeschreven informatie. (2) De Commissie heeft de Europese Autoriteit voor voedselveiligheid (EFSA) gevraagd wetenschappelijke bijstand te verlenen. Op 29 januari 2019 heeft de EFSA een technisch verslag over L‐cysteïne ( 2 ) bij de Commissie ingediend. De Commissie heeft het evaluatieverslag ( 3 ) en een ontwerp van deze verordening op 17 juli 2019 aan het Permanent Comité voor planten, dieren, levensmiddelen en diervoeders voorgelegd. (3) Uit de door de aanvrager verstrekte informatie blijkt dat L‐cysteïne voldoet aan de criteria van een voedingsmiddel zoals gedefinieerd in artikel 2 van Verordening (EG) nr. 178/2002 van het Europees Parlement en de Raad ( 4 ) . Bovendien wordt de stof niet voornamelijk gebruikt om gewassen te beschermen, maar is zij daarvoor toch nuttig in een product dat bestaat uit de stof. Bijgevolg moet de stof als basisstof worden beschouwd. (4) Uit de verrichte onderzoeken is gebleken dat mag worden verwacht dat L‐cysteïne in het algemeen zal voldoen aan de voorschriften van artikel 23 van Verordening (EG) nr. 1107/2009, met name voor de toepassingen die zijn onderzocht en in het evaluatieverslag van de Commissie zijn opgenomen. Daarom moet L‐cysteïne worden goedgekeurd als basisstof. (5) Overeenkomstig artikel 13, lid 2, in samenhang met artikel 6 van Verordening (EG) nr. 1107/2009 en in het licht van de huidige wetenschappelijke en technische kennis moeten aan de goedkeuring echter bepaalde voorwaarden worden verbonden, die zijn opgenomen in bijlage I bij deze verordening. (6) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 5 ) dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van een basisstof De stof L‐cysteïne wordt als basisstof goedgekeurd overeenkomstig bijlage I. Artikel 2 Wijzigingen van Uitvoeringsverordening (EU) nr. 540/2011 Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2020. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) EFSA (Europese Autoriteit voor voedselveiligheid), 2019. Technical report: Outcome of the consultation with Member States and EFSA on the basic substance application for L‐cysteine for use in plant protection as insecticide. EFSA supporting publication 2019: EN-1562. 46 blz. doi:10.2903/sp.efsa.2019.EN-1562. ( 3 ) Definitief evaluatieverslag voor de basisstof L‐cysteïne, dat tijdens de vergadering van het Permanent Comité voor planten, dieren, levensmiddelen en diervoeders van 24 maart 2020 is afgerond met het oog op de goedkeuring van L‐cysteïne als basisstof overeenkomstig Verordening (EG) nr. 1107/2009 (SANTE/11056/2019). ( 4 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 ). ( 5 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). BIJLAGE I Benaming, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen L-cysteïne (E 920) CAS-nr.: 52-89-1 Einecs-nr.: 200-157-7 (L-cysteïnehydrochloride) CAS-nr.: 7048-04-6 Einecs-nr.: 615-117-8 (L-cysteïnehydrochloride-monohydraat) L-cysteïnehydrochloride (1:1) Min. 98,0 % L-cysteïnehydrochloride (van de watervrije stof) Levensmiddelenkwaliteit overeenkomstig Verordening (EU) nr. 231/2012 van de Commissie ( 2 ) . max. 1,5 mg/kg As max. 5 mg/kg Pb 2.6.2020 L‐cysteïne (E 920) wordt als mengsel met matrix (bloem, levensmiddelenkwaliteit) gebruikt bij een concentratie van maximaal 8 % (van L‐cysteïnehydrochloride, op watervrije basis) overeenkomstig de specifieke voorwaarden in de conclusies van het evaluatieverslag over L‐cysteïne (SANTE/11056/2019), en met name de aanhangsels I en II. ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. ( 2 ) Verordening (EU) nr. 231/2012 van de Commissie van 9 maart 2012 tot vaststelling van de specificaties van de in de bijlagen II en III bij Verordening (EG) nr. 1333/2008 van het Europees Parlement en de Raad opgenomen levensmiddelenadditieven ( PB L 83 van 22.3.2012, blz. 1 ). BIJLAGE II Aan deel C van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Nummer Benaming, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen “21 L-cysteïne (E 920) CAS-nr.: 52-89-1 Einecs-nr.: 200-157-7 (L-cysteïnehydrochloride) CAS-nr.: 7048-04-6 Einecs-nr.: 615-117-8 (L-cysteïnehydrochloride-monohydraat) L-cysteïnehydrochloride (1:1) Min. 98,0 % L-cysteïnehydrochloride (van de watervrije stof) Levensmiddelenkwaliteit overeenkomstig Verordening (EU) nr. 231/2012 van de Commissie. max. 1,5 mg/kg As max. 5 mg/kg Pb 2.6.2020 L‐cysteïne (E 920) wordt als mengsel met matrix (bloem, levensmiddelenkwaliteit) gebruikt bij een concentratie van maximaal 8 % (van L‐cysteïnehydrochloride, op watervrije basis) overeenkomstig de specifieke voorwaarden in de conclusies van het evaluatieverslag over L‐cysteïne (SANTE/11056/2019), en met name de aanhangsels I en II.” ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof.",
  "source": "EUR LEX"
}