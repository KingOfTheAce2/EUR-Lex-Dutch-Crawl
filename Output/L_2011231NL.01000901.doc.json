{
  "url": "http://www.w3.org/1999/xhtml\">",
  "content": "L_2011231NL.01000901.xml 8.9.2011 NL Publicatieblad van de Europese Unie L 231/9 UITVOERINGSVERORDENING (EU) Nr. 897/2011 VAN DE COMMISSIE van 2 september 2011 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code, om de in kolom 3 vermelde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité Douanewetboek heeft geen advies uitgebracht binnen de door de voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage beschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-codes. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 september 2011. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Product opgemaakt voor de verkoop in het klein in een fles van 500 ml, bevattende (in gewichtspercenten): — water 45,9 — fructose 33,3 — oligofructose 7,6 — geconcentreerd appelsap 3,6 — geconcentreerd zwartebessensap 2,3 — oligopeptiden van groenten 2,3 — citroenzuur 3,6 — geconcentreerde maté 0,7 — voedingsgist 0,5 — L-carnitine 0,1 — kaliumsorbaat 0,1 Het product is een roodbruine, troebele, licht viskeuze vloeistof met een dichtheid van 1,1812 g/cm 3 en een Brix-waarde van 40. Volgens de verpakking is het product gebaseerd op met nutriënten verrijkt water, dat bestemd is om in het dieet te worden opgenomen. Gebruiksaanwijzing: verdun 50 ml product met 100 ml water of sap. 2106 90 92 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 2106, 2106 90 en 2106 90 92. Wegens het gehalte aan suikers en sommige andere ingrediënten zoals kaliumsorbaat en citroenzuur moet het product voor gebruik worden verdund en kan het daarom niet worden aangemerkt als een drank van post 2202 (zie ook de toelichting op de gecombineerde nomenclatuur bij hoofdstuk 22, Algemeen, tweede alinea). Het product moet daarom worden ingedeeld als een product voor menselijke consumptie, elders genoemd noch elders onder begrepen, bedoeld in post 2106 (zie ook de toelichting op het geharmoniseerd systeem op post 2106, tweede alinea, punt 7).",
  "source": "EUR LEX"
}