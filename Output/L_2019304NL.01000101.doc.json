{
  "url": "http://www.w3.org/1999/xhtml\">",
  "content": "L_2019304NL.01000101.xml 26.11.2019 NL Publicatieblad van de Europese Unie L 304/1 BESLUIT (EU, Euratom) 2019/1945 VAN DE RAAD van 19 november 2018 houdende goedkeuring van de sluiting door de Europese Commissie van de overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap voor Atoomenergie (Euratom), en met name artikel 101, tweede alinea, Gezien de aanbeveling van de Europese Commissie, Overwegende hetgeen volgt: (1) Ter bescherming van de belangen van Euratom dient het lidmaatschap van KEDO tot na mei 2015 voort te duren om een definitieve oplossing te vinden voor de juridische en financiële kwesties met betrekking tot de beëindiging van het nucleair lichtwaterreactorproject van KEDO en een ordelijke ontbinding van KEDO. (2) De overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) dient te worden gesloten, HEEFT HET VOLGENDE BESLUIT VASTGESTELD: Enig artikel De sluiting door de Europese Commissie van de overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) wordt goedgekeurd. De tekst van de overeenkomst is aan dit besluit gehecht. Gedaan te Brussel, 19 november 2018. Voor de Raad De voorzitter F. MOGHERINI",
  "source": "EUR LEX"
}