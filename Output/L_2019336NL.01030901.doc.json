{
  "url": "http://www.w3.org/1999/xhtml\">",
  "content": "L_2019336NL.01030901.xml 30.12.2019 NL Publicatieblad van de Europese Unie L 336/309 UITVOERINGSBESLUIT (EU) 2019/2250 VAN DE RAAD van 19 December 2019 houdende goedkeuring van het reglement van orde van Eurojust DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2018/1727 van het Europees Parlement en de Raad van 14 november 2018 betreffende het Agentschap van de Europese Unie voor justitiële samenwerking in strafzaken (Eurojust), en tot vervanging en intrekking van Besluit 2002/187/JBZ van de Raad ( 1 ) , en met name artikel 5, lid 5, Overwegende hetgeen volgt: (1) Overeenkomstig Verordening (EU) 2018/1727 stelt het college van Eurojust (“het college”) het reglement van orde van Eurojust vast. De Raad keurt het reglement van orde goed door middel van uitvoeringshandelingen. (2) Het ontwerp van reglement van orde is op 12 december 2019 goedgekeurd door het college van Eurojust overeenkomstig artikel 5, lid 5, van Verordening (EU) 2018/1727. De aparte ontwerpprocedureregels voor de verwerking en bescherming van persoonsgegevens als bedoeld in artikel 17 van het reglement van orde zijn op 16 december 2019 goedgekeurd door het college. (3) Het reglement van orde en de aparte procedureregels voor de verwerking en bescherming van persoonsgegevens als bedoeld in artikel 17 van het reglement van orde moeten door de Raad worden goedgekeurd. (4) Denemarken is niet gebonden door Verordening (EU) 2018/1727 en neemt daarom niet deel aan de vaststelling en toepassing van dit besluit, waarmee Verordening (EU) 2018/1727 ten uitvoer wordt gelegd. (5) Ierland en het Verenigd Koninkrijk zijn gebonden door Verordening (EU) 2018/1727 en nemen daarom deel aan de vaststelling en toepassing van dit besluit, waarmee Verordening (EU) 2018/1727 ten uitvoer wordt gelegd, HEEFT HET VOLGENDE BESLUIT VASTGESTELD: Artikel 1 Het reglement van orde van Eurojust en de aparte procedureregels voor de verwerking en bescherming van persoonsgegevens als bedoeld in artikel 17 van het reglement van orde worden hierbij goedgekeurd. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 19 december 2019. Voor de Raad De voorzitter K. MIKKONEN ( 1 ) PB L 295 van 21.11.2018, blz. 138 .",
  "source": "EUR LEX"
}