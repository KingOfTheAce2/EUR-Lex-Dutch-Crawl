{
  "url": "http://www.w3.org/1999/xhtml\">",
  "content": "L_2023144NL.01005801.xml 5.6.2023 NL Publicatieblad van de Europese Unie L 144/58 BESLUIT (EU) 2023/1081 VAN DE RAAD van 15 mei 2023 houdende machtiging tot het openen van onderhandelingen met Japan met het oog op een overeenkomst inzake de algemene beginselen voor de deelname van Japan aan programma’s van de Unie en de associatie van Japan met Horizon Europa — het kaderprogramma voor onderzoek en innovatie (2021-2027) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 186 en 212, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: (1) Japan voldoet aan de criteria van artikel 16, lid 1, punt d), van Verordening (EU) 2021/695 van het Europees Parlement en de Raad ( 1 ) . (2) Er moeten onderhandelingen worden geopend met het oog op het sluiten van een overeenkomst met Japan inzake de algemene beginselen voor de deelname van Japan aan programma’s van de Unie en de associatie van Japan met Horizon Europa — het kaderprogramma voor onderzoek en innovatie (2021-2027), HEEFT HET VOLGENDE BESLUIT VASTGESTELD: Artikel 1 De Commissie wordt gemachtigd om onderhandelingen te openen met Japan, namens de Unie, met het oog op een overeenkomst inzake de algemene beginselen voor de deelname van Japan aan programma’s van de Unie en de associatie van Japan met Horizon Europa — het kaderprogramma voor onderzoek en innovatie (2021-2027). Artikel 2 De onderhandelingsrichtsnoeren zijn opgenomen in het addendum bij dit besluit. Artikel 3 De onderhandelingen worden gevoerd in overleg met de Groep Azië-Oceanië, voor aangelegenheden die verband houden met de algemene voorwaarden voor de deelname van Japan aan programma’s van de Unie, en met de Groep onderzoek, voor aangelegenheden die verband houden met de specifieke voorwaarden voor de deelname van Japan aan het programma Horizon Europa. Artikel 4 Dit besluit is gericht tot de Commissie. Gedaan te Brussel, 15 mei 2023. Voor de Raad De voorzitter J. FORSSMED ( 1 ) Verordening (EU) 2021/695 van het Europees Parlement en de Raad van 28 april 2021 tot vaststelling van Horizon Europa — het kaderprogramma voor onderzoek en innovatie, en tot vaststelling van de regels voor deelname en verspreiding, en tot intrekking van Verordeningen (EU) nr. 1290/2013 en (EU) nr. 1291/2013 ( PB L 170 van 12.5.2021, blz. 1 ).",
  "source": "EUR LEX"
}