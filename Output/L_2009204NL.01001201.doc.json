{
  "url": "http://www.w3.org/1999/xhtml\">",
  "content": "L_2009204NL.01001201.xml 6.8.2009 NL Publicatieblad van de Europese Unie L 204/12 VERORDENING (EG) N r. 709/2009 VAN DE COMMISSIE van 5 augustus 2009 tot wijziging van Verordening (EG) nr. 43/2009 van de Raad ten aanzien van de vangstbeperkingen voor kever in ICES-zone IIIa en de EG-wateren van de ICES-zones IIa en IV DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 43/2009 van de Raad van 16 januari 2009 tot vaststelling, voor 2009, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op artikel 5, lid 5, Overwegende hetgeen volgt: (1) De vangstmogelijkheden voor de visserij op kever in ICES-zone IIIa en de EG-wateren van de ICES-zones IIa en IV zijn voorlopig vastgesteld in bijlage IA bij Verordening (EG) nr. 43/2009. (2) Krachtens artikel 5, lid 5, van die verordening kan de Commissie de vangstmogelijkheden herzien in het licht van tijdens het eerste halfjaar van 2009 verzamelde wetenschappelijke informatie. (3) De vangstmogelijkheden voor kever in het betrokken gebied moeten definitief worden vastgesteld rekening houdend met de tijdens het eerste halfjaar van 2009 verzamelde gegevens. (4) Volgens het advies van het Wetenschappelijk, Technisch en Economisch Comité voor de visserij zouden vangsten tot maximaal 157 000 t in ICES-zone IIIa en de EG-wateren van de ICES-zones IIa en IV in 2009 resulteren in een visserijsterfte van 0,6 en zou het bestand bij dergelijke vangsten naar verwachting boven de voorzorgslimiet blijven. (5) Het keverbestand in de Noordzee wordt gedeeld met Noorwegen, maar wordt momenteel niet gezamenlijk beheerd. De in deze verordening vervatte maatregelen moeten in overeenstemming zijn met de resultaten van het overleg met Noorwegen overeenkomstig het bepaalde in de goedgekeurde notulen van de conclusies van het visserijoverleg tussen de Europese Gemeenschap en Noorwegen van 10 december 2008. (6) Het aandeel van de Gemeenschap in de totaal toegestane vangsten (TAC) voor kever in ICES-zone IIIa en de EG-wateren van de ICES-zones IIa en IV moet derhalve worden vastgesteld op 75 % van 157 000 t. (7) Krachtens artikel 5, lid 7, van Verordening (EG) nr. 43/2009 kunnen, als gevolg van een herziening van de vangstbeperkingen voor het keverbestand, de vangstbeperkingen voor het wijtingbestand in ICES-zone IIIa, voor het wijtingbestand in ICES-zone IV en de EG-wateren van ICES-zone IIa, voor het schelvisbestand in ICES-zone IIIa en de EG-wateren van de ICES-zones IIIb, IIIc en IIId en voor het schelvisbestand in ICES-zone IV en de EG-wateren van ICES-zone IIa door de Commissie worden herzien om rekening te houden met de industriële bijvangsten in de kevervisserij. Een dergelijke herziening zou evenwel de hoeveelheden schelvis en wijting die voor menselijke consumptie worden aangeland, doen dalen en de hoeveelheden die voor industriële doeleinden worden aangeland, doen toenemen. Het is daarom wenselijk de vangstbeperkingen voor deze bestanden ongewijzigd te laten en de kevervisserij stop te zetten zodra de bijvangsten van schelvis en wijting het in de huidige ramingen aangegeven peil hebben bereikt. (8) De vangstbeperkingen voor wijting en schelvis in ICES-zone IIIa en de EG-wateren van de ICES-zones IIIb, IIIc en IIId moeten voor de rest van 2009 ook ongewijzigd blijven omdat de kevervisserij in die zones beperkt is en er geen nieuwe ramingen zijn van de bijvangsten van schelvis en wijting in andere in die zones actieve takken van de industriële visserij. (9) Kever is een kortlevende soort. Bijgevolg moeten de nieuwe hoeveelheden voor de vangstbeperkingen zo spoedig mogelijk van toepassing worden om de voortzetting van de visserij te garanderen. (10) Bijlage IA bij Verordening (EG) nr. 43/2009 moet derhalve dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EG) nr. 43/2009 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2009. Voor de Commissie Joe BORG Lid van de Commissie ( 1 ) PB L 22 van 26.1.2009, blz. 1 . BIJLAGE In bijlage IA bij Verordening (EG) nr. 43/2009 worden de gegevens betreffende kever in ICES-zone IIIa en de EG-wateren van de ICES-zones IIa en IV vervangen door: „Soort : Kever Trisopterus esmarki Gebied : IIIa; EG-wateren van IIa en IV NOP/2A3A4. Denemarken 116 642 ( 1 ) Analytische TAC. Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Duitsland 22 ( 1 ) ( 2 ) Nederland 86 ( 1 ) ( 2 ) EG 116 750 Noorwegen 1 000 ( 3 ) TAC Niet relevant ( 1 ) Het quotum mag slechts worden gevangen zolang de bijvangsten van wijting in ICES-zone IIIa, van wijting in ICES-zone IV en de EG-wateren van ICES-zone IIa, van schelvis in ICES-zone IIIa en de EG-wateren van de ICES-zones IIIb, IIIc en IIId en van schelvis in ICES-zone IV en de EG-wateren van ICES-zone IIa onder de verwachte hoeveelheden van industriële bijvangst blijven die zijn aangegeven in de voetnoten bij de tabellen van de vangstbeperkingen voor deze bestanden. ( 2 ) Het quotum mag uitsluitend worden gevangen in de EG-wateren van de ICES-zones IIa, IIIa en IV. ( 3 ) Dit quotum mag uitsluitend worden gevangen in de ICES-zones IV en VIa benoorden 56°30′ NB.”",
  "source": "EUR LEX"
}