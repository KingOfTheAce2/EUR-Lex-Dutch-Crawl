{
  "url": "http://www.w3.org/1999/xhtml\">",
  "content": "L_2020318NL.01000501.xml 1.10.2020 NL Publicatieblad van de Europese Unie L 318/5 BESLUIT (GBVB) 2020/1368 VAN DE RAAD van 1 oktober 2020 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB ( 1 ) vastgesteld. (2) Op 23 december 2019 heeft de president van de Russische Federatie, Vladimir Poetin, de opening van een spoorwegbrug over de Straat van Kertsj aangekondigd, wat de uitvoering inluidde van het overkoepelende project voor de verbinding van de spoorweginfrastructuur van de illegaal geannexeerde Krim met die van Rusland. (3) De Unie erkent de illegale annexatie van de Krim en Sebastopol door de Russische Federatie niet. De bouw van de brug en de spoorlijnen die ze met de reeds bestaande vervoersinfrastructuur verbinden, is erop gericht de controle door de Russische Federatie over de illegaal geannexeerde Krim en Sebastopol te consolideren en het schiereiland verder van Oekraïne te isoleren. (4) De Raad is van mening dat vier entiteiten en twee personen, wegens hun rol in het ontwerp, de bouw en het gebruik van de spoorweginfrastructuur die Rusland en de illegaal geannexeerde Krim verbindt, moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (5) De bijlage bij Besluit 2014/145/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit genoemde personen en entiteiten worden toegevoegd aan de lijst in de bijlage bij Besluit 2014/145/GBVB. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 1 oktober 2020. Voor de Raad De voorzitter M. ROTH ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE De volgende personen en entiteiten worden toegevoegd aan de lijst van personen, entiteiten en lichamen in de bijlage bij Besluit 2014/145/GBVB: Personen Naam Identificatiegegevens Redenen Datum van plaatsing op de lijst “191. Alexander Nikolaevich GANOV (Александр Николаевич ГАНОВ) Geslacht: mannelijk Geboortedatum: 24.10.1974 Geboorteplaats: Voronezj (Russische Federatie) Directeur-generaal van de aandelenvennootschap TC Grand Service Express, die een spoorwegdienst tussen Rusland en de illegaal geannexeerde Krim exploiteert. Dat betekent dat hij de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020 192. Leonid Kronidovich RYZHENKIN (Леонид Кронидович РЫЖЕНЬКИН) Geslacht: mannelijk Geboortedatum: 10.11.1967 Geboorteplaats: onbekend Paspoortnummer: 722706177 (in 2015) Adjunct-directeur-generaal voor infrastructuurprojecten bij Stroigazmontazh (SGM) die sinds 2015 toezicht heeft gehouden op de bouw van de brug over de Straat van Kertsj (inclusief het spoorweggedeelte van de brug) die Rusland met de illegaal geannexeerde Krim verbindt. Dat betekent dat hij de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020 Entiteiten Naam Identificatiegegevens Redenen Datum van plaatsing op de lijst 48. Aandelenvennootschap “Lenpromtransproyekt” (АО «Ленпромтранспроект») Adres: Kondrat'yevskiy Prospekt, 15, gebouw 5/1, 223 Sint-Petersburg 195197, Russische Federatie Inschrijvingsnummer (OGRN‐nr.): 1027809210054 Belastingnummer (INN‐nr.): 7825064262 Website: https://lptp.ru/ E-mailadres: ptp@sp.ru Aandelenvennootschap Lenpromtransproyekt heeft deelgenomen aan het project voor de verbinding van de spoorweginfrastructuur van de illegaal geannexeerde Krim met die van Rusland door de aanloop van de spoorlijnen naar de brug over de Straat van Kertsj te ontwerpen en door als bouwkundig adviseur op te treden tijdens de bouw van de brug die Rusland met de illegaal geannexeerde Krim verbindt. Dat betekent dat de onderneming de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020 49. Aandelenvennootschap “The Berkakit-Tommot-Yakutsk Railway Line's Construction Directorate” (АО “Дирекция по строительству железной дороги Беркакит-Томмот-Якутск”) Adres: Mayakovskogo St. 14, Aldan 678900, Aldansky District, Russische Federatie Inschrijvingsnummer (OGRN‐nr.): 1121402000213 Belastingnummer (INN‐nr.): 1402015986 Website: https://dsgd.ru/ E-mailadres: info@dsgd.ru; gmn@dsgd.ru Aandelenvennootschap The Berkakit-Tommot-Yakutsk Railway Line's Construction Directorate heeft deelgenomen aan het project voor de verbinding van de spoorweginfrastructuur van de illegaal geannexeerde Krim met die van Rusland door bouwtechnische diensten te verlenen tijdens de bouw van de aanloop van de spoorlijnen naar de brug over de Straat van Kertsj die Rusland met de illegaal geannexeerde Krim verbindt. Dat betekent dat de onderneming de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020 50. Federal State Unitary Enterprise “Crimea Railway” (Федеральное государственное унитарное предприятие “Крымская железная дорога”) Adres: 34 Pavlenko St., Simferopol 95006, Oekraïne Inschrijvingsnummer (OGRN‐nr.): 1159102022738 Belastingnummer (INN‐nr.): 9102157783 Website: https://crimearw.ru E-mailadres: ngkkjd@mail.ru Federal State Unitary Enterprise Crimea Railway heeft deelgenomen aan het project voor de verbinding van de spoorweginfrastructuur van de illegaal geannexeerde Krim met die van Rusland als eigenaar en exploitant van de spoorlijnen over de brug over de Straat van Kertsj die Rusland met de illegaal geannexeerde Krim verbindt. Dat betekent dat de onderneming de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020 51. First Crimean Insurance Company (Крымская первая страховая компания) Adres: Butakova Ln, 4, Sebastopol, Oekraïne Inschrijvingsnummer (OGRN‐nr.): 1149102007933 Belastingnummer (INN‐nr.): 9102006047 Website: https://kpsk-ins.ru/about E-mailadres: info@kspk-ins.ru First Crimean Insurance Company heeft deelgenomen aan het project voor de verbinding van de spoorweginfrastructuur van de illegaal geannexeerde Krim met die van Rusland door de bouw van de brug over de Straat van Kertsj te verzekeren. Dat betekent dat de onderneming de consolidatie van de illegale annexatie van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 1.10.2020”",
  "source": "EUR LEX"
}