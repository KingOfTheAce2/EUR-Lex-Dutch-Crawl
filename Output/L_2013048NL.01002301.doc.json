{
  "url": "http://www.w3.org/1999/xhtml\"><!--",
  "content": "L_2013048NL.01002301.xml 21.2.2013 NL Publicatieblad van de Europese Unie L 48/23 UITVOERINGSBESLUIT VAN DE COMMISSIE van 19 februari 2013 betreffende financiële steun van de Unie voor een gecoördineerd controleplan ter opsporing van frauduleuze praktijken bij de handel in bepaalde levensmiddelen (Kennisgeving geschied onder nummer C(2013) 1035) (2013/98/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 1 ) , en met name artikel 66, Overwegende hetgeen volgt: (1) Ingevolge controles die sinds december 2012 in een aantal lidstaten worden uitgevoerd, werd de Commissie over frauduleuze praktijken met bepaalde levensmiddelen ingelicht. Bijgevolg moest de Commissie er bij de lidstaten in Aanbeveling 2013/99/EU van de Commissie ( 2 ) op aandringen een gecoördineerd controleplan uit te voeren ter opsporing van deze frauduleuze praktijken bij de handel in dergelijke levensmiddelen. Het gecoördineerd controleplan moet gedurende een termijn van één maand worden uitgevoerd, die begint op de datum van vaststelling van de aanbeveling van de Commissie of ten laatste op 1 maart 2013. (2) Om een soepele en snelle uitvoering van dit plan te bevorderen, moet de Unie financiële steun verlenen aan de lidstaten die dit plan op het meest geschikte niveau uitvoeren. Rekening houdend met het uitzonderlijke karakter van de situatie, de dringende noodzaak consumenten gerust te stellen, verstoring van de handel op de betrokken markt te voorkomen en te garanderen dat de uitvoer van de Unie niet wordt getroffen, is het verantwoord het percentage van de voor financiering door de Unie in aanmerking komende kosten op 75 % vast te stellen. (3) Op basis van de huidige informatie worden de kosten voor de uitvoering van DNA-tests op levensmiddelen die in de handel gebracht en/of geëtiketteerd zijn als bevattende rundvlees en de opsporing van residuen van fenylbutazon (PBZ) in paardenvlees op 400 EUR per test of opsporing geschat. (4) Als de Unie een medefinanciering van 75 % verstrekt, bedraagt de maximale bijdrage van de Unie voor de uitvoering van DNA- en PBZ-tests 300 EUR per test. (5) Overeenkomstig artikel 84 van het Financieel Reglement en artikel 94 van Gedelegeerde Verordening (EU) nr. 1268/2012 van de Commissie van 29 oktober 2012 houdende uitvoeringsvoorschriften voor Verordening (EU, Euratom) nr. 966/2012 van het Europees Parlement en de Raad tot vaststelling van de financiële regels van toepassing op de algemene begroting van de Unie ( 3 ) (hierna „de uitvoeringsvoorschriften” genoemd) moet de vastlegging van een uitgave uit de begroting van de Unie worden voorafgegaan door een financieringsbesluit van de instelling of de door haar gedelegeerde autoriteiten, waarin de essentiële elementen worden uiteengezet van een actie die een uitgave ten laste van de begroting meebrengt. (6) In dit uitvoeringsbesluit van de Commissie worden de maatregelen beschreven die voor financiële steun van de Unie in aanmerking komen. (7) De financiële bijdrage van de Unie moet worden toegekend op voorwaarde dat binnen de in dit besluit vermelde termijnen de tests en analysen zijn uitgevoerd en alle noodzakelijke informatie door de bevoegde autoriteiten is verstrekt. (8) Omwille van de administratieve doelmatigheid moeten alle uitgaven waarvoor een financiële bijdrage van de Unie wordt aangevraagd, in euro worden uitgedrukt. Overeenkomstig Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 4 ) moet de omrekening van de uitgaven in een andere valuta dan de euro geschieden tegen de meest recente wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door de betrokken lidstaat wordt ingediend. (9) Krachtens Verordening (EG) nr. 1290/2005 moeten financiële bijdragen voor dit soort plannen uit het Europees Landbouwgarantiefonds worden gefinancierd. Met het oog op de financiële controle zijn de artikelen 9, 36 en 37 van die verordening van toepassing, HEEFT HET VOLGENDE BESLUIT VASTGESTELD: Artikel 1 Onderwerp De Unie verstrekt een uit begrotingsonderdeel 17 04 07 01 te financieren bijdrage in de kosten die de lidstaten maken voor de uitvoering van het controleplan als bedoeld in Aanbeveling 2013/99/EU (hierna „de aanbeveling van de Commissie” genoemd), die in totaal ten hoogste 1 357 500 EUR bedraagt. Artikel 2 Subsidiabele kosten 1.   De in de aanbeveling van de Commissie bedoelde bijdrage van de Unie heeft de vorm van een gedeeltelijke vergoeding van 75 % van de kosten van de tests die de bevoegde autoriteiten hebben uitgevoerd om het in artikel 1 van de aanbeveling van de Commissie bedoelde controleplan ten uitvoer te brengen. De bijdrage van de Unie kan niet meer bedragen dan: a) 300 EUR per test, b) de in bijlage I vermelde bedragen. 2.   Alleen de in bijlage II vermelde kosten komen voor de bijdrage in aanmerking. Artikel 3 Subsidiabiliteitsvoorschriften 1.   De in artikel 1 bedoelde bijdrage van de Unie is aan de volgende voorwaarden gebonden: a) de tests zijn in de in afdeling II van de bijlage bij de aanbeveling van de Commissie bedoelde periode overeenkomstig de voorwaarden van die aanbeveling uitgevoerd; b) de lidstaten hebben het verslag als bedoeld in afdeling III van de bijlage bij de aanbeveling van de Commissie binnen de aldaar vermelde termijn bij de Commissie ingediend; c) uiterlijk op 31 mei 2013 hebben de lidstaten een financieel verslag in elektronische vorm bij de Commissie ingediend, overeenkomstig het formulier in bijlage III. 2.   De Commissie kan het bedrag van de in artikel 1 bedoelde bijdrage verlagen indien niet aan de voorwaarden van lid 1 is voldaan, waarbij rekening wordt gehouden met de aard en de ernst van de non-conformiteit en met het potentiële financiële verlies voor de Unie. Artikel 4 Valuta en wisselkoers 1.   De uitgaven waarvoor de lidstaten een financiële bijdrage van de Unie aanvragen worden uitgedrukt in euro, exclusief belasting over de toegevoegde waarde en alle andere belastingen. 2.   Wanneer de uitgaven van een lidstaat zijn gedaan in een andere valuta dan de euro, rekent de betrokken lidstaat deze om in euro onder toepassing van de meest recente wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door de betrokken lidstaat wordt ingediend. Artikel 5 Dit besluit is een financieringsbesluit in de zin van artikel 84 van het Financieel Reglement. Artikel 6 Dit besluit is van toepassing met ingang van de datum van de bekendmaking van de aanbeveling van de Commissie. Artikel 7 Dit besluit is gericht tot de lidstaten. Gedaan te Brussel, 19 februari 2013. Voor de Commissie Tonio BORG Lid van de Commissie ( 1 ) PB L 165 van 30.4.2004, blz. 1 . ( 2 ) Zie bladzijde 28 van dit Publicatieblad. ( 3 ) PB L 362 van 31.12.2012, blz. 1 . ( 4 ) PB L 209 van 11.8.2005, blz. 1 . BIJLAGE I Maximumbedrag van de in artikel 2, lid 1, bedoelde EU-bijdrage (in EUR) Lidstaat Maximale EU-bijdrage DNA-test Maximale EU-bijdrage PBZ-test Totale EU-bijdrage België 30 000 100 500 130 500 Bulgarije 30 000 46 500 76 500 Tsjechië 30 000 1 500 31 500 Denemarken 15 000 1 500 16 500 Duitsland 45 000 15 000 60 000 Estland 3 000 1 500 4 500 Ierland 15 000 10 500 25 500 Griekenland 30 000 15 000 45 000 Spanje 45 000 34 500 79 500 Frankrijk 45 000 78 000 123 000 Italië 45 000 183 000 228 000 Cyprus 3 000 1 500 4 500 Letland 15 000 1 500 16 500 Litouwen 15 000 1 500 16 500 Luxemburg 3 000 1 500 4 500 Hongarije 30 000 1 500 31 500 Malta 3 000 1 500 4 500 Nederland 30 000 30 000 60 000 Oostenrijk 30 000 1 500 31 500 Polen 45 000 75 000 120 000 Portugal 30 000 1 500 31 500 Roemenië 30 000 51 000 81 000 Slovenië 3 000 1 500 4 500 Slowakije 15 000 1 500 16 500 Finland 15 000 1 500 16 500 Zweden 30 000 6 000 36 000 Verenigd Koninkrijk 45 000 16 500 61 500 TOTAAL 675 000 682 500 1 357 500 BIJLAGE II Subsidiabele uitgaven als bedoeld in artikel 2, lid 2 De uitgaven die voor een financiële bijdrage van de Unie voor de uitvoering van de in dit uitvoeringsbesluit genoemde tests in aanmerking komen, zijn beperkt tot de kosten die de lidstaten maken voor: a) de aankoop van testkits, reagentia en alle identificeerbare verbruiksgoederen die speciaal worden gebruikt voor de uitvoering van de tests; b) personeel, ongeacht de status, dat geheel of gedeeltelijk specifiek is belast met de uitvoering van de tests in het laboratorium; de kosten worden beperkt tot de feitelijke salarissen plus sociale premies en andere wettelijke loonkosten; c) kosten voor de verzending van monsters naar het laboratorium dat de analysen/tests verricht; en d) algemene kosten, gelijk aan 7 % van de som van de onder a), b) en c) bedoelde kosten. BIJLAGE III Financieel verslag als bedoeld in artikel 3, lid 1, onder c) DNA Personeelscategorie specificeren Uren Kosten/uur Personeelskosten (1) (2) (3) Subtotaal personeel (5) Specificeren: kits/reagentia/verbruiksgoederen Hoeveelheid/aantal Kosten per eenheid Totale kosten (6) (7) (8) Subtotaal kits/reagentia/verbruiksgoederen (10) Kosten van vervoer naar laboratorium (11) TOTAAL TOTAAL INCL. ALGEMENE KOSTEN PBZ Personeelscategorie specificeren Uren Kosten/uur Personeelskosten (1) (2) (3) Subtotaal personeel (5) Specificeren: reagentia/verbruiksgoederen Hoeveelheid/aantal Kosten per eenheid Totale kosten (6) (7) (8) Subtotaal reagentia/verbruiksgoederen (10) Kosten van vervoer naar laboratorium (11) TOTAAL TOTAAL INCL. ALGEMENE KOSTEN",
  "source": "EUR LEX"
}