{
  "url": "http://www.w3.org/1999/xhtml\">",
  "content": "L_2008136NL.01004501.xml 24.5.2008 NL Publicatieblad van de Europese Unie L 136/45 BESLUIT 2008/389/GBVB VAN DE RAAD van 7 april 2008 betreffende de sluiting van de overeenkomst tussen de Europese Unie en de Centraal-Afrikaanse Republiek over de status van een door de Europese Unie geleide troepenmacht in de Centraal-Afrikaanse Republiek DE RAAD VAN DE EUROPESE UNIE, Gelet op het Verdrag betreffende de Europese Unie, met name op artikel 24, Gezien de aanbeveling van het voorzitterschap, Overwegende hetgeen volgt: (1) Op 25 september 2007 heeft de Veiligheidsraad van de Verenigde Naties Resolutie 1778 (2007) aangenomen, waarbij de totstandbrenging van een missie van de Verenigde Naties in de Centraal-Afrikaanse Republiek en Tsjaad (MINURCAT) is goedgekeurd en aan de Europese Unie is toegestaan in deze landen gedurende een periode van twaalf maanden, ingaande vanaf de verklaring van initieel operationeel vermogen, een operatie ter ondersteuning van de missie van de Verenigde Naties te organiseren. In de resolutie is tevens de regeringen van Tsjaad en de Centraal-Afrikaanse Republiek en de Europese Unie verzocht zo spoedig mogelijk overeenkomsten te sluiten over de status van de troepen die aan de operatie van de Europese Unie deelnemen. (2) Op 15 oktober 2007 heeft de Raad Gemeenschappelijk Optreden 2007/677/GBVB inzake de militaire operatie van de Europese Unie in de Republiek Tsjaad en de Centraal-Afrikaanse Republiek ( 1 ) (EUFOR Tsjaad/CAR) vastgesteld. (3) Hiertoe op 18 september 2007 door de Raad gemachtigd overeenkomstig artikel 24 van het Verdrag betreffende de Europese Unie, heeft het voorzitterschap, bijgestaan door de secretaris-generaal/hoge vertegenwoordiger (SG/HV), onderhandeld over een overeenkomst tussen de Europese Unie en de Centraal-Afrikaanse Republiek over de status van een door de Europese Unie geleide troepenmacht in de Centraal-Afrikaanse Republiek. (4) De overeenkomst dient te worden goedgekeurd, BESLUIT: Artikel 1 De overeenkomst tussen de Europese Unie en de Centraal-Afrikaanse Republiek over de status van een door de Europese Unie geleide troepenmacht in de Centraal-Afrikaanse Republiek wordt namens de Europese Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst te ondertekenen teneinde daardoor de Europese Unie te binden. Artikel 3 Dit besluit wordt van kracht op de dag van zijn aanneming. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Brussel, 7 april 2008. Voor de Raad De voorzitter R. Å½ERJAV ( 1 ) PB L 279 van 23.10.2007, blz. 21 .",
  "source": "EUR LEX"
}