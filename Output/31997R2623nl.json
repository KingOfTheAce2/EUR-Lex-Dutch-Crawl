{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2623:NL:HTML\">",
  "content": "EUR-Lex - 31997R2623 - NL Avis juridique important | 31997R2623 Verordening (EG) Nr. 2623/97 van de Raad van 19 december 1997 houdende toepassing van artikel 6 van de Verordeningen (EG) Nr. 3281/94 en (EG) Nr. 1256/96 betreffende een meerjarenstelsel van algemene tariefpreferenties voor bepaalde industrie- en landbouwproducten van oorsprong uit ontwikkelingslanden Publicatieblad Nr. L 354 van 30/12/1997 blz. 0009 - 0010 VERORDENING (EG) Nr. 2623/97 VAN DE RAAD van 19 december 1997 houdende toepassing van artikel 6 van de Verordeningen (EG) nr. 3281/94 en (EG) nr. 1256/96 betreffende een meerjarenstelsel van algemene tariefpreferenties voor bepaalde industrie- en landbouwproducten van oorsprong uit ontwikkelingslanden DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Gezien het advies van het Europees Parlement (1), Gezien het advies van het Economisch en Sociaal Comit√© (2), Overwegende dat in artikel 6 van de Verordeningen (EG) nr. 3281/94 (3) en (EG) nr. 1256/96 (4) is bepaald dat de meest ontwikkelde begunstigde landen met ingang van 1 januari 1998 aan de hand van objectieve en duidelijk omschreven maatstaven worden uitgesloten van de voordelen van de betrokken verordeningen; Overwegende dat het dienstig is als referentiedrempel voor het uitsluiten van de meest ontwikkelde landen het niveau van het inkomen per hoofd te nemen van de lidstaat die het laagste inkomen heeft, met dien verstande dat deze drempel moet worden gecorrigeerd om rekening te houden met de noodzaak voor bepaalde landen om hun uitvoer van afgewerkte producten verder te ontwikkelen, middels een aanvullende verwijzing naar de ontwikkelingsindex die vermeld is in bijlage II, deel 2, van de Verordeningen (EG) nr. 3281/94 en (EG) nr. 1256/96; Overwegende dat deze benadering in zoverre objectief en duidelijk is dat zij de minst betwistbare en meest actuele indicator van de toestand van de begunstigde landen vormt, terwijl het tevens mogelijk blijft een van de doelstellingen van het SAP te handhaven, namelijk eveneens de diversificatie van de uitvoer van de begunstigde landen te waarborgen; Overwegende dat de uitsluiting van landen van de voordelen van de algemene tariefpreferenties er niet toe mag leiden dat landen die deel uitmaken van regionale groeperingen waarvan de uitgesloten landen eveneens lid zijn, beroofd worden van de voordelen die zij, in het kader van de regionale cumulatie, in het verleden hebben ontleend aan het gebruik in hun eigen producten van producten van oorsprong uit de genoemde uitgesloten landen; dat het onderbreken van deze voorziening zou indruisen tegen de doelstelling van artikel 6 van de genoemde verordeningen, namelijk het bereiken van een nieuwe verdeling van de voordelen van het stelsel voor de minst ontwikkelde landen, HEEFT DE VOLGENDE VERORDENING VASTGESTELD: Artikel 1 De in artikel 6 van de Verordeningen (EG) nr. 3281/94 en (EG) nr. 1256/96 bedoelde criteria zijn de volgende: - een bruto nationaal product per inwoner van meer dan 8 210 USD voor 1995 volgens de meest recente gegevens van de Wereldbank; - een ontwikkelingsindex, berekend volgens de formule en aan de hand van de gegevens die vermeld staan in bijlage II, deel 2, van de Verordeningen (EG) nr. 3281/94 en (EG) nr. 1256/96 van meer dan -1. Deze criteria zijn cumulatief van toepassing. Artikel 2 Wanneer een land of grondgebied wordt uitgesloten van de lijst van landen of gebieden die in aanmerking komen voor de algemene preferenties uit hoofde van de criteria van artikel 1, is dit niet van invloed op de mogelijkheid producten van oorsprong uit dit land te gebruiken in het bestek van het mechanisme van regionale cumulatie dat van toepassing is op de regionale groeperingen bedoeld in artikel 72, lid 3, van Verordening (EG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek (5) voorzover dit land sedert de inwerkingtreding van het op het betrokken product van toepassing zijnde meerjarenstelsel van preferenties van deze regionale groepering lid is geweest en genoemd land niet wordt beschouwd als het land van oorsprong van het eindproduct in de zin van artikel 72 bis van Verordening (EG) nr. 2454/93. Artikel 3 Krachtens de in artikel 1 bedoelde maatstaven worden de landen en het gebied die hierna volgen geschrapt van de lijst van landen en gebieden die in aanmerking komen voor de algemene preferenties vermeld in bijlage III van de Verordeningen (EG) nr. 3281/94 en (EG) nr. 1256/96: - Zuid-Korea; - Hongkong; - Singapore. Artikel 4 Deze verordening treedt in werking op 1 mei 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 1997. Voor de Raad De Voorzitter F. BODEN (1) Advies uitgebracht op 16 december 1997 (nog niet verschenen in het Publicatieblad). (2) Advies uitgebracht op 10 december 1997 (nog niet verschenen in het Publicatieblad). (3) PB L 348 van 31. 12. 1994, blz. 1. Verordening laatstelijk gewijzigd bij Verordening (EG) nr. 998/97 (PB L 144 van 4. 6. 1997, blz. 13). (4) PB L 160 van 29. 6. 1996, blz. 1. Verordening gewijzigd bij Verordening (EG) nr. 2448/96 (PB L 333 van 21. 12. 1996, blz. 12). (5) PB L 253 van 11. 10. 1993, blz. 1. Verordening laatstelijk gewijzigd bij Verordening (EG) nr. 89/97 (PB 17 van 21. 1. 1997, blz. 28).",
  "source": "EUR LEX"
}