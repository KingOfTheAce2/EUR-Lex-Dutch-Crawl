{
  "url": "http://www.w3.org/1999/xhtml\">",
  "content": "L_2015021NL.01002001.xml 28.1.2015 NL Publicatieblad van de Europese Unie L 21/20 UITVOERINGSBESLUIT (EU) 2015/130 VAN DE COMMISSIE van 26 januari 2015 tot erkenning van laboratoria in China voor het uitvoeren van serologische tests om de doelmatigheid van antirabiësvaccins te controleren (Kennisgeving geschied onder nummer C(2015) 279) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2000/258/EG van de Raad van 20 maart 2000 houdende aanwijzing van een specifiek instituut dat verantwoordelijk is voor de vaststelling van de criteria die nodig zijn voor de normalisatie van de serologische tests om de doelmatigheid van antirabiësvaccins te controleren ( 1 ) , en met name artikel 3, lid 2, Overwegende hetgeen volgt: (1) Bij Beschikking 2000/258/EG is het Agence française de sécurité sanitaire des aliments (Afssa) in Nancy, Frankrijk (sinds 1 juli 2010 geïntegreerd in het Agence nationale de sécurité sanitaire de l'alimentation, de l'environnement et du travail, Anses) aangewezen als specifiek instituut dat verantwoordelijk is voor de vaststelling van de criteria die nodig zijn voor de normalisatie van de serologische tests om de doelmatigheid van antirabiësvaccins te controleren. (2) Die beschikking bepaalt dat het Anses de beoordeling van laboratoria in derde landen die hebben gevraagd om serologische tests te mogen uitvoeren om de doelmatigheid van antirabiësvaccins te controleren, moet documenteren. (3) De bevoegde autoriteit van China heeft een aanvraag ingediend tot erkenning van het Diagnostic Laboratory for Rabies and Wildlife Associated Zoonoses (DLR) van het Changchun Veterinary Research Institute in Changchun en het Laboratory of Epidemiology van het Military Veterinary Research Institute in Changchun, die wordt gestaafd door een gunstig beoordelingsverslag voor die laboratoria van het Anses van 15 september 2014. (4) Die laboratoria moeten daarom worden erkend voor het uitvoeren van serologische tests om de doelmatigheid van antirabiësvaccins bij honden, katten en fretten te controleren. (5) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Overeenkomstig artikel 3, lid 2, van Beschikking 2000/258/EG worden de volgende laboratoria erkend voor het uitvoeren van serologische tests om de doelmatigheid van antirabiësvaccins bij honden, katten en fretten te controleren: a) Diagnostic Laboratory for Rabies and Wildlife Associated Zoonoses (DLR) Changchun Veterinary Research Institute (CVRI) Chinese Academy of Agricultural Sciences (CAAS) 666 Liuying West Rd, Jingyue Economic Development Zone, Changchun 130122 CHINA b) Laboratory of Epidemiology Military Veterinary Research Institute, Academy of Military Medical Sciences 666 Liuying West Rd, Jingyue Economic Development District Changchun 130122 CHINA Artikel 2 Dit besluit is van toepassing vanaf 1 februari 2015. Artikel 3 Dit besluit is gericht tot de lidstaten. Gedaan te Brussel, 26 januari 2015. Voor de Commissie Vytenis ANDRIUKAITIS Lid van de Commissie ( 1 ) PB L 79 van 30.3.2000, blz. 40 .",
  "source": "EUR LEX"
}