{
  "url": "http://www.w3.org/1999/xhtml\"><!--",
  "content": "L_2015313NL.01002201.xml 28.11.2015 NL Publicatieblad van de Europese Unie L 313/22 GEDELEGEERDE VERORDENING (EU) 2015/2195 VAN DE COMMISSIE van 9 juli 2015 tot aanvulling van Verordening (EU) nr. 1304/2013 van het Europees Parlement en de Raad betreffende het Europees Sociaal Fonds, wat betreft de definitie van de standaardschalen van eenheidskosten en vaste bedragen voor de terugbetaling van uitgaven door de Commissie aan lidstaten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1304/2013 van het Europees Parlement en de Raad betreffende het Europees Sociaal Fonds en tot intrekking van Verordening (EG) nr. 1081/2006 van de Raad ( 1 ) , en met name artikel 14, lid 1, Overwegende hetgeen volgt: (1) De standaardschalen van eenheidskosten en vaste bedragen voor de terugbetaling aan de lidstaten moeten worden vastgesteld op basis van de methoden die door de lidstaten worden ingediend en door de Commissie worden beoordeeld, met inbegrip van de in artikel 67, lid 5, van Verordening (EU) nr. 1303/2013 van het Europees Parlement en de Raad ( 2 ) en artikel 14, leden 2 en 3, van Verordening (EU) nr. 1304/2013 vastgestelde methoden. (2) Rekening houdend met de verschillende soorten concrete acties die door het Europees Sociaal Fonds kunnen worden ondersteund, kunnen de definitie en de bedragen van de standaardschalen van eenheidskosten en vaste bedragen verschillen tussen de soorten concrete acties om zo de specifieke kenmerken ervan te weerspiegelen. (3) Er zijn aanzienlijke verschillen tussen lidstaten, en in sommigen gevallen tussen regio's binnen een lidstaat, wat betreft het kostenniveau van een soort concrete actie. Volgens het beginsel van goed financieel beheer van het Europees Sociaal Fonds moeten de door de Commissie vastgestelde definitie en bedragen van de standaardschalen van eenheidskosten en vaste bedragen ook de specifieke kenmerken van elke lidstaat en regio weerspiegelen. (4) Om ervoor te zorgen dat de bedragen van de standaardschalen van eenheidskosten het werkelijke kostenniveau weerspiegelen, is er een methode ontwikkeld om deze aan te passen, HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied Deze verordening stelt de standaardschalen van eenheidskosten en vaste bedragen vast die door de Commissie mogen worden gebruikt bij de terugbetaling van uitgaven aan lidstaten. Artikel 2 Soorten concrete acties De soorten concrete acties die in aanmerking komen voor terugbetaling op basis van de standaardschalen van eenheidskosten en vaste bedragen overeenkomstig artikel 14, lid 1, van Verordening (EU) nr. 1304/2013 zijn vastgesteld in de bijlagen. Artikel 3 Definitie van de standaardschalen van eenheidskosten en vaste bedragen, en de bedragen hiervan De definitie en de bedragen van de standaardschalen van eenheidskosten en vaste bedragen zijn overeenkomstig artikel 14, lid 1, van Verordening (EU) nr. 1304/2013 voor elke soort concrete acties vastgesteld in de bijlagen. Artikel 4 Aanpassing van de bedragen 1.   De in de bijlagen vastgestelde bedragen worden aangepast overeenkomstig de in de bijlagen beschreven methoden. 2.   De overeenkomstig lid 1 aangepaste bedragen worden toegepast bij de terugbetaling van uitgaven die verbonden zijn aan die delen van de concrete acties die op of na de datum van aanpassing zijn verricht. Artikel 5 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juli 2015. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 470 . ( 2 ) Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( PB L 347 van 20.12.2013, blz. 320 ). BIJLAGE I Voorwaarden voor de terugbetaling van uitgaven aan Zweden op basis van standaardschalen van eenheidskosten 1. Definitie van de standaardschalen van eenheidskosten Soorten concrete acties ( 1 ) Naam van de indicator Categorie kosten Meeteenheid voor de indicator Bedragen 1. Ondersteunde concrete acties binnen prioritaire as 1 „Aanbod van vaardigheden” van het operationeel programma „Nationellt socialfondsprogram för investering för tillväxt och sysselsättning 2014-2020” (CCI-2014SE05M9OP001) Gewerkte uren Salarissen van personeelsleden die aan de concrete actie hebben gewerkt Aantal gewerkte uren ( 2 ) Salarisgroep (SSYK-code ( 3 ) ) Regio: Stockholm (SE 11) (eenheidskost per uur — bedrag in SEK ( 4 ) ) Alle regio's met uitzondering van Stockholm (SE 12-33) (eenheidskost per uur — bedrag in SEK) 1 (912 - 913 - 919 - 921) 229 234 2 (414 - 415 - 421 - 422 - 512 - 513 - 514 - 515 - 522 - 611 - 612 - 613 - 614 - 826) 257 254 3 (331 - 348 - 411 - 412 - 413 - 419 - 711 - 712 - 713 - 714 - 721 - 722 - 723 - 724 - 731 - 732 - 734 - 741 - 742 - 743 - 811 - 812 - 813 - 814 - 815 - 816 - 817 - 821 - 822 - 823 - 824 - 825 - 827 - 828 - 829 - 831 - 832 - 833 - 834 - 914 - 915 - 931 - 932 - 933) 297 282 4 (223 - 232 - 233 - 234 - 235 - 243 - 249 - 313 - 322 - 323 - 324 - 332 - 342 - 343 - 344 - 345 - 346 - 347 - 511 - 011) 338 313 5 (213 - 221 - 231 - 241 - 244 - 245 - 246 - 247 - 248 - 311 - 312 - 315 - 321 - 341) 419 366 6 (211 - 212 - 214 - 222 - 242 - 314) 554 517 7 A (121) 739 739 7 B (111 - 123) 801 625 7 C (131 - 122) 525 429 2. Ondersteunde concrete acties binnen prioritaire as 1 „Aanbod van vaardigheden” van het operationeel programma „Nationellt socialfondsprogram för investering för tillväxt och sysselsättning 2014-2020” (CCI-2014SE05M9OP001) Uren waarin is deelgenomen aan de concrete actie Deelnemersvergoedingen Aantal uren waarin is deelgenomen ( 2 ) Regio: Stockholm (SE 11) (eenheidskost per uur — bedrag in SEK) Alle regio's met uitzondering van Stockholm (SE 12-33) (eenheidskost per uur — bedrag in SEK) 229 234 3. Ondersteunde concrete acties binnen prioritaire as 2 „Toegenomen transitie naar werk” en prioritaire as 3 „Jeugdwerkgelegenheidsinitiatief” van het operationeel programma „Nationellt socialfondsprogram för investering för tillväxt och sysselsättning 2014-2020” (CCI-2014SE05M9OP001) Gewerkte uren Salarissen van personeelsleden die aan de concrete actie hebben gewerkt Aantal gewerkte uren ( 2 ) Beroepscategorie Regio: Stockholm (SE 11) (eenheidskost per uur — bedrag in SEK) Alle regio's met uitzondering van Stockholm (SE 12-33) (eenheidskost per uur — bedrag in SEK) Projectleider van concrete acties waarvan de totale subsidiabele kosten, zoals vermeld in het document met de voorwaarden voor steun, meer dan 20 miljoen SEK bedragen 535 435 Projectleider van concrete acties waarvan de totale subsidiabele kosten, zoals vermeld in het document met de voorwaarden voor steun, minder dan of gelijk aan 20 miljoen SEK bedragen/assistent-projectleider van concrete acties waarvan de totale subsidiabele kosten, zoals vermeld in het document met de voorwaarden voor steun, meer dan 20 miljoen SEK bedragen 478 405 Projectmedewerker 331 300 Projecteconoom 427 363 Beheerder 297 270 4. Ondersteunde concrete acties binnen prioritaire as 2 „Toegenomen transitie naar werk” en prioritaire as 3 „Jeugdwerkgelegenheidsinitiatief” van het operationeel programma „Nationellt socialfondsprogram för investering för tillväxt och sysselsättning 2014-2020” (CCI-2014SE05M9OP001) Uren waarin is deelgenomen aan de concrete actie Deelnemersvergoedingen Aantal uren waarin is deelgenomen ( 2 ) Financiële bijstand (eenheidskost per uur) Leeftijd (SEK) 18-24 jaar 32 25-29 jaar 40 30-64 jaar 46 Activiteitensubsidies en ontwikkelingsvergoedingen (eenheidskost per uur) Leeftijd (SEK) 15-19 jaar 17 20-24 jaar 33 25-29 jaar 51 30-44 jaar 55 45-69 jaar 68 Socialezekerheids- en ziekte-uitkeringen (eenheidskost per uur) Leeftijd (SEK) 19-29 jaar (socialezekerheidsuitkeringen) 51 30-64 jaar (ziekte-uitkeringen) 58 Uitkeringen in geval van ziekte, revalidatie, arbeidsongeval of beroepsziekte (eenheidskost per uur) Leeftijd (SEK) T/m 19 jaar 48 20-64 jaar 68 2. Aanpassing van de bedragen De eenheidskosten in de tabel zijn van toepassing op de uren waarin in 2015 werd gewerkt of deelgenomen. Met uitzondering van de in punt 4 van de tabel bepaalde eenheidskosten betreffende deelnemersvergoedingen, die niet worden aangepast, worden de waarden van 2016 tot en met 2023 jaarlijks op 1 januari met 2 % verhoogd. ( 1 ) De bedragen van de standaardschalen van eenheidskosten zijn alleen van toepassing op die delen van de concrete acties die onder de in deze bijlage opgenomen categorieën kosten vallen. ( 2 ) Het gedeclareerde totaal aantal uren per jaar mag niet hoger zijn dan het standaardaantal uren dat per jaar in Zweden wordt gewerkt; dit is 1 862 uur. ( 3 ) In Zweden van toepassing zijnde beroepscode. ( 4 ) De Zweedse munteenheid. BIJLAGE II Voorwaarden voor de terugbetaling van uitgaven aan Frankrijk op basis van standaardschalen van eenheidskosten 1. Definitie van de standaardschalen van eenheidskosten Soorten concrete acties Naam van de indicator Categorie kosten Meeteenheid voor de indicator Bedragen (in EUR) Het programma Jongerengarantie wordt ondersteund binnen prioritaire as 1 „NEET-jongeren begeleiden naar en bij werk” van het operationeel programma „programme opérationnel national pour la mise en œuvre de l'initiative pour l'emploi des jeunes en métropole et outre-mer” (CCI-2014FR05M9OP001) NEET-jongeren ( 1 ) die dankzij het programma Jongerengarantie uiterlijk twaalf maanden na het begin van de begeleiding een positief resultaat hebben geboekt — Deelnemers-vergoedingen; — Activerings-kosten in rekening gebracht door de lokale missies Aantal NEET-jongeren die uiterlijk twaalf maanden na het begin van de begeleiding één van de volgende resultaten hebben geboekt: — begonnen aan een opleiding gericht op beroepsvaardig-heden met het oog op het behalen van een certificaat door: — een opleiding in het kader van een leven lang leren te beginnen, — een basisopleiding te beginnen, — een bedrijf opgericht, — een baan gevonden, — minstens tachtig werkdagen doorgebracht in een werkomgeving (betaald of niet-betaald) 3 600 2. Aanpassing van de bedragen De standaardschaal van eenheidskosten in de tabel is deels gebaseerd op een volledig door Frankrijk gefinancierde standaardschaal van eenheidskosten. Van het bedrag van 3 600 EUR komt 1 600 EUR overeen met de door de ministeriële instructie van 11 oktober 2013 betreffende het proefproject Jongerengarantie en tot uitvoering van decreet 2013-80 van 1 oktober 2013 en de ministeriële instructie van 20 maart 2014 vastgestelde standaardschaal van eenheidskosten om de uitgaven te dekken die door de lokale missies van de openbare diensten voor arbeidsvoorziening voor jongeren zijn verricht teneinde elke NEET-jongere die deelneemt aan het programma Jongerengarantie te begeleiden. De in punt 1 gedefinieerde standaardschaal van eenheidskosten wordt door de lidstaat bijgewerkt overeenkomstig de aanpassingen die volgens de nationale regels worden toegepast op de in de alinea hierboven vermelde standaardschaal van eenheidskosten van 1 600 EUR om de uitgaven te dekken die door de openbare diensten voor arbeidsvoorziening voor jongeren zijn verricht. ( 1 ) Jongeren die geen baan hebben, geen onderwijs of opleiding volgen, en deelnemen aan een concrete actie die wordt ondersteund door het „programme opérationnel national pour la mise en œuvre de l'initiative pour l'emploi des jeunes en métropole et outre-mer”.",
  "source": "EUR LEX"
}