{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977R0482:NL:HTML\">",
  "content": "EUR-Lex - 31977R0482 - NL Avis juridique important | 31977R0482 Verordening (EEG) nr. 482/77 van de Raad van 8 maart 1977 houdende sluiting van de overeenkomst in de vorm van een briefwisseling tussen de Europese Economische Gemeenschap en het Koninkrijk Marokko betreffende sommige wijnen van oorsprong uit Marokko die een benaming van oorsprong dragen Publicatieblad Nr. L 065 van 11/03/1977 blz. 0001 - 0001 Bijzondere uitgave in het Fins: Hoofdstuk 3 Deel 8 blz. 0154 Bijzondere uitgave in het Grieks: Hoofdstuk 03 Deel 17 blz. 0213 Bijzondere uitgave in het Zweeds: Hoofdstuk 3 Deel 8 blz. 0154 Bijzondere uitgave in het Spaans: Hoofdstuk 03 Deel 12 blz. 0040 Bijzondere uitgave in het Portugees: Hoofdstuk 03 Deel 12 blz. 0040 ++++ VERORDENING ( EEG ) Nr . 482/77 VAN DE RAAD van 8 maart 1977 houdende sluiting van de Overeenkomst in de vorm van een briefwisseling tussen de Europese Economische Gemeenschap en het Koninkrijk Marokko betreffende sommige wijnen van oorsprong uit Marokko die een benaming van oorsprong dragen DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 113 , Gezien de aanbeveling van de Commissie , Overwegende dat op 27 april 1976 de Samenwerkingsovereenkomst tussen de Europese Economische Gemeenschap en het Koninkrijk Marokko is ondertekend ; Overwegende dat de op diezelfde datum ondertekende Interimovereenkomst ( 1 ) op 1 juli 1976 van kracht is geworden ten einde de handelingsbepalingen van de Samenwerkingsovereenkomst vervroegd in werking te stellen ; Overwegende dat de in artikel 21 , lid 2 , van de Samenwerkingsovereenkomst en artikel 14 , lid 2 , van de Interimovereenkomst bedoelde Overeenkomst in de vorm van een briefwisseling betreffende de inwerkingtreding van de in genoemde artikelen bedoelde regeling waarbij wijn die op grond van de Marokkaanse wetgeving een benaming van oorsprong draagt , bij invoer in de Gemeenschap wordt vrijgesteld van douanerechten binnen de grenzen van een jaarlijks communautair tariefcontingent van 50 000 hl , dient te worden gesloten , HEEFT DE VOLGENDE VERORDENING VASTGESTELD : Artikel 1 De Overeenkomst in de vorm van een briefwisseling tussen de Europese Economische Gemeenschap en het Koninkrijk Marokko betreffende de inwerkingtreding van de in artikel 21 , lid 2 , van de Samenwerkingsovereenkomst en artikel 14 , lid 2 , van de Interimovereenkomst bedoelde regeling waarbij wijn die op grond van de Marokkaanse wetgeving een benaming van oorsprong draagt , bij invoer in de Gemeenschap wordt vrijgesteld van douanerechten binnen de grenzen van een jaarlijks communautair tariefcontingent van 50 000 hl , wordt namens de Gemeenschap gesloten . De tekst van de Overeenkomst in de vorm van een briefwisseling is als bijlage aan deze verordening gehecht . Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomst te ondertekenen om de Gemeenschap te binden ( 2 ) . Artikel 3 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 8 maart 1977 . Voor de Raad De Voorzitter D . OWEN ( 1 ) PB nr . L 141 van 28 . 5 . 1976 , blz . 98 . ( 2 ) De datum van ondertekening van de Overeenkomst zal door het Secretariaat-generaal van de Raad worden bekendgemaakt in het Publikatieblad van de Europese Gemeenschappen .",
  "source": "EUR LEX"
}