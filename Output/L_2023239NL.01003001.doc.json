{
  "url": "http://www.w3.org/1999/xhtml\">",
  "content": "L_2023239NL.01003001.xml 28.9.2023 NL Publicatieblad van de Europese Unie L 239/30 BESLUIT (EU) 2023/2075 VAN DE RAAD van 25 september 2023 tot benoeming van twee leden van het Europees Economisch en Sociaal Comité, voorgedragen door de Republiek Finland DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 302, Gezien Besluit (EU) 2019/853 van de Raad van 21 mei 2019 ter bepaling van de samenstelling van het Europees Economisch en Sociaal Comité ( 1 ) , Gezien de voordrachten van de Finse regering, Na raadpleging van de Europese Commissie, Overwegende hetgeen volgt: (1) Krachtens artikel 300, lid 2, van het Verdrag bestaat het Europees Economisch en Sociaal Comité uit vertegenwoordigers van de organisaties van werkgevers, werknemers en andere vertegenwoordigers van het maatschappelijk middenveld, met name sociaal-economische en culturele organisaties en burger- en beroepsorganisaties. (2) Op 2 oktober 2020 heeft de Raad Besluit (EU) 2020/1392 ( 2 ) tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025 vastgesteld. (3) In het Europees Economisch en Sociaal Comité zijn twee zetels van lid vrijgekomen vanwege het aftreden van de heer Timo VUORI en mevrouw Janica YLIKARJULA. (4) De Finse regering heeft de heer Teppo SÄKKINEN, Elinkeino- ja ilmastoasiantuntija , Keskuskauppakamari (klimaatdeskundige, Finse Kamer van Koophandel), en mevrouw Päivi WOOD, Johtava asiantuntija , Elinkeinoelämän keskusliitto (hoofdbeleidsadviseur EU-aangelegenheden, verbond van Finse industrieën, EK), voor de resterende duur van de ambtstermijn, dat wil zeggen tot en met 20 september 2025, voorgedragen als lid van het Europees Economisch en Sociaal Comité, HEEFT HET VOLGENDE BESLUIT VASTGESTELD: Artikel 1 De volgende personen worden voor de resterende duur van de ambtstermijn, dat wil zeggen tot en met 20 september 2025, benoemd tot lid van het Europees Economisch en Sociaal Comité: — de heer Teppo SÄKKINEN, Elinkeino- ja ilmastoasiantuntija , Keskuskauppakamari (klimaatdeskundige, Finse Kamer van Koophandel), en — mevrouw Päivi WOOD, Johtava asiantuntija , Elinkeinoelämän keskusliitto (hoofdbeleidsadviseur EU-aangelegenheden, verbond van Finse industrieën, EK). Artikel 2 Dit besluit treedt in werking op de datum waarop het wordt vastgesteld. Gedaan te Brussel, 25 september 2023. Voor de Raad De voorzitter H. GÓMEZ HERNÁNDEZ ( 1 ) PB L 139 van 27.5.2019, blz. 15 . ( 2 ) Besluit (EU) 2020/1392 van de Raad van 2 oktober 2020 tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, en tot intrekking en vervanging van Besluit tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, vastgesteld op 18 september 2020 ( PB L 322 van 5.10.2020, blz. 1 ).",
  "source": "EUR LEX"
}