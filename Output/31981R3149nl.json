{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R3149:NL:HTML\">",
  "content": "EUR-Lex - 31981R3149 - NL Avis juridique important | 31981R3149 Verordening (EEG) nr. 3149/81 van de Commissie van 30 oktober 1981 betreffende de indeling van goederen onder post 38.19 T van het gemeenschappelijk douanetarief Publicatieblad Nr. L 314 van 04/11/1981 blz. 0005 - 0005 Bijzondere uitgave in het Spaans: Hoofdstuk 02 Deel 8 blz. 0286 Bijzondere uitgave in het Portugees: Hoofdstuk 02 Deel 8 blz. 0286 VERORDENING (EEG) Nr. 3149/81 VAN DE COMMISSIE van 30 oktober 1981 betreffende de indeling van goederen onder post 38.19 T van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden genomen voor de uniforme toepassing van de nomenclatuur van het gemeenschappelijk douanetarief (1), laatstelijk gewijzigd bij de Akte van Toetreding van de Helleense Republiek, inzonderheid op artikel 3, Overwegende dat, ten einde de uniforme toepassing van de nomenclatuur van het gemeenschappelijk douanetarief te waarborgen, bepalingen dienen te worden vastgesteld met betrekking tot indeling van een produkt bestaande uit D-glucitol (sorbitol) waaraan 1 promille 1,2-benzisothiazool-3-on-1,1-dioxyde (saccharine) is toegevoegd; Overwegende dat post 38.19 T van het gemeenschappelijk douanetarief dat als bijlage is gevoegd bij Verordening (EEG) nr. 950/68 van de Raad (2), laatstelijk gewijzigd bij Verordening (EEG) nr. 3002/81 (3), betrekking heeft op D-glucitol (sorbitol), andere dan die bedoeld bij onderverdeling C III van post 29.04; Overwegende dat op grond van Aantekening 1 a) op Hoofdstuk 29 dit hoofdstuk slechts organische verbindingen omvat die geïsoleerd chemisch welbepaald zijn en dat het onderhavige produkt wegens de toevoeging van 1 promille 1,2-benzisothiazool-3-on-1,1-dioxyde (saccharine) niet als een geïsoleerde chemisch welbepaalde organische verbinding kan worden beschouwd; Overwegende dat wegens het ontbreken van een meer specifieke post, post 38.19 in aanmerking dient te worden genomen voor de indeling van het onderhavige produkt ; dat het produkt binnen post 38.19 onder onderverdeling T moet worden ingedeeld; Overwegende dat de bepalingen van deze verordening in overeenstemming zijn met het advies van het Comité Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Een produkt bestaande uit D-glucitol (sorbitol) waaraan 1 promille 1,2-benzisothiazool-3-on-1,1-dioxyde (saccharine) is toegevoegd wordt in het gemeenschappelijk douanetarief ingedeeld onder post: 38.19 Chemische produkten en preparaten van de chemische of van aanverwante industrieën (mengsels van natuurlijke produkten daaronder begrepen), elders genoemd noch elders onder begrepen ; residuen van de chemische of van aanverwante industrieën, elders genoemd noch elders onder begrepen: T. D-Glucitol (sorbitol), andere dan die bedoeld bij onderverdeling C III van post 29.04. Artikel 2 Deze verordening treedt in werking op de tweeënveertigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 oktober 1981. Voor de Commissie Karl-Heinz NARJES Lid van de Commissie (1) PB nr. L 14 van 21.1.1969, blz. 1.  (2) PB nr. L 172 van 22.7.1968, blz. 1.  (3) PB nr. L 301 van 22.10.1981, blz. 1.",
  "source": "EUR LEX"
}