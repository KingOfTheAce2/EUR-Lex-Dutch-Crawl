{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0634:NL:HTML\">",
  "content": "EUR-Lex - 32003D0634 - NL Avis juridique important | 32003D0634 2003/634/EG: Beschikking van de Commissie van 28 augustus 2003 houdende goedkeuring van programma's ter verkrĳging van de status van erkend gebied of erkend bedrĳf in een niet-erkend gebied ten aanzien van virale hemorragische septikemie (VHS) en infectieuze hematopoëtische necrose (IHN) bĳ vis (Voor de EER relevante tekst) (kennisgeving geschied onder nummer C(2003) 3101) Publicatieblad Nr. L 220 van 03/09/2003 blz. 0008 - 0012 Beschikking van de Commissie van 28 augustus 2003 houdende goedkeuring van programma's ter verkrijging van de status van erkend gebied of erkend bedrijf in een niet-erkend gebied ten aanzien van virale hemorragische septikemie (VHS) en infectieuze hematopoëtische necrose (IHN) bij vis (kennisgeving geschied onder nummer C(2003) 3101) (Voor de EER relevante tekst) (2003/634/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/67/EEG van de Raad van 28 januari 1991 inzake veterinairrechtelijke voorschriften voor het in de handel brengen van aquicultuurdieren en aquicultuurproducten(1), laatstelijk gewijzigd bij Richtlijn 98/45/EG(2), en met name op artikel 10, lid 2, Overwegende hetgeen volgt: (1) Op grond van Richtlijn 91/67/EEG kan een lidstaat bij de Commissie een programma indienen om nadien de procedures te kunnen inleiden om voor een gebied of voor een bedrijf in een niet-erkend gebied de status van erkend gebied of erkend bedrijf in een niet-erkend gebied te verkrijgen ten aanzien van virale hemorragische septikemie (VHS), van infectieuze hematopoëtische necrose (IHN) of van beide visziekten. (2) Sommige lidstaten hebben dergelijke programma's ingediend en deze zijn goedgekeurd bij Beschikking 2002/304/EG van de Commissie(3), laatstelijk gewijzigd bij Beschikking 2003/376/EG(4). (3) Bij brieven van 12 maart 2003 en 12 juni 2003 heeft de veterinaire autoriteit van Finland om een wijziging verzocht van het in bijlage I, punt 6B, bij Beschikking 2002/304/EG vermelde programma. Teneinde de kwetsbare soorten Oostzeezalm (Salmo salar), zeeforel (Salmo trutta m. trutta) en grote marene (Coregonus lavaretus lavaretus) te beschermen, moeten deze in de rivieren de Kymijoki en de Summanjoki worden uitgezet. Finland heeft wijzigingen op zijn programma ingediend die voorzien in de overbrenging van levende eieren van wilde vis uit het aan beperkingen onderworpen gebied rond Pyhtää, op voorwaarde dat alle nodige maatregelen worden genomen om te garanderen dat de eieren vrij zijn van VHS en IHN. De begrenzing van het gebied zoals vastgesteld in bijlage I bij Beschikking 2002/304/EG blijft ongewijzigd. (4) Bij brief van 4 maart 2003 heeft de veterinaire autoriteit van Italië een wijziging voorgesteld op het in bijlage I, punt 5.1, bij Beschikking 2002/304/EG vermelde programma. Teneinde het beschermingsniveau ten aanzien van het uitzetten van vis in het onder het programma vallende gebied te verhogen, moeten voor directe consumptie in restaurants bestemde levende forellen en andere vissen, alsmede regenboogforellen bestemd voor uitzetting in bepaalde kunstmatige meren of viswateren, afkomstig zijn van als VHS- en IHN-vrij erkende bedrijven of gebieden. De begrenzing van het gebied zoals vastgesteld in bijlage I bij Beschikking 2002/304/EG blijft ongewijzigd. (5) De ingediende wijzigingen blijken te voldoen aan artikel 10 van Richtlijn 91/67/EEG en moeten daarom worden goedgekeurd. (6) Beschikking 2002/304/EG is al enkele keren gewijzigd. Ter wille van de duidelijkheid en een rationele ordening moet zij worden ingetrokken en door deze beschikking worden vervangen. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 1. De in bijlage I vermelde programma's, ingediend uit hoofde van artikel 10, lid 1, van Richtlijn 91/67/EEG ter verkrijging van de status van erkend gebied ten aanzien van virale hemorragische septikemie (VHS), van infectieuze hematopoëtische necrose (IHN) of van beide visziekten, worden goedgekeurd. 2. De in bijlage II vermelde programma's, ingediend uit hoofde van artikel 10, lid 1, van Richtlijn 91/67/EEG ter verkrijging van de status van erkend bedrijf in een niet-erkend gebied ten aanzien van VHS, van IHN of van beide visziekten, worden goedgekeurd. Artikel 2 De betrokken lidstaten doen de nodige wettelijke en bestuursrechtelijke bepalingen in werking treden om de goedgekeurde programma's ten uitvoer te leggen. Artikel 3 Beschikking 2002/304/EG wordt ingetrokken. Verwijzingen naar de ingetrokken beschikking worden gelezen als verwijzingen naar deze beschikking. Artikel 4 Deze beschikking is gericht tot de lidstaten. Gedaan te Brussel, 28 augustus 2003. Voor de Commissie David Byrne Lid van de Commissie (1) PB L 46 van 19.2.1991, blz. 1. (2) PB L 189 van 3.7.1998, blz. 12. (3) PB L 104 van 20.4.2002, blz. 37. (4) PB L 130 van 27.5.2003, blz. 21. BIJLAGE I PROGRAMMA'S TER VERKRIJGING VAN DE STATUS VAN ERKEND GEBIED TEN AANZIEN VAN VHS, VAN IHN OF VAN BEIDE VISZIEKTEN 1. DENEMARKEN DE OP 22 MEI 1995 DOOR DENEMARKEN INGEDIENDE PROGRAMMA'S VOOR: - Het stroomgebied van de FISKEBÆK Å - Alle DELEN VAN JUTLAND ten zuiden en ten westen van de stroomgebieden van de Storå, Karup Å, Gudenå en Grejs Å - Het gebied van de DEENSE EILANDEN 2. DUITSLAND DE OP 25 FEBRUARI 1999 DOOR DUITSLAND INGEDIENDE PROGRAMMA'S VOOR: - Een gebied in het stroomgebied van de WOLFEGGER AACH EN ROHRSEE - Een gebied in het stroomgebied OBERN NAGOLD 3. SPANJE HET OP 1 AUGUSTUS 2002 DOOR SPANJE INGEDIENDE PROGRAMMA VOOR: - De autonome gemeenschap van LA RIOJA 4. FRANKRIJK DE OP 16 SEPTEMBER 1994 DOOR FRANKRIJK INGEDIENDE PROGRAMMA'S VOOR: - De FORGES - De NIVE en NIVELLES - De ÉLORN 5. ITALIË 5.1. HET OP 6 OKTOBER 2001 DOOR ITALIË INGEDIENDE PROGRAMMA VOOR DE AUTONOME PROVINCIE BOLZANO, ZOALS GEWIJZIGD BIJ BRIEF VAN 27 MAART 2003: Provincie Bolzano - Het gebied omvat alle stroomgebieden in de provincie Bolzano. Het gebied omvat het noordelijke deel van het gebied VAL DELL'ADIGE, d.w.z. de stroomgebieden van de Adige van de bronnen in de provincie Bolzano tot de grens met de provincie Trento. (NB: Het zuidelijk deel van het gebied VAL DELL'ADIGE valt onder het goedgekeurde programma voor de autonome provincie Trento. Het noordelijke en zuidelijke deel van dit gebied moeten worden aangemerkt als één epizoötiologische eenheid.) 5.2. DE OP 23 DECEMBER 1996 EN 14 JULI 1997 DOOR ITALIË INGEDIENDE PROGRAMMA'S VOOR DE VOLGENDE GEBIEDEN IN DE AUTONOME PROVINCIE TRENTO: Val di Sole e di Non - Het stroomgebied van de bron van de Noce tot de dam van S. Giustina Val dell'Adige - zuidelijk gedeelte - De stroomgebieden van de Adige en de bronnen daarvan die gelegen zijn in de autonome provincie Trento, vanaf de grens met de provincie Bolzano tot de dam van Ala (waterkrachtcentrale). (NB: Het stroomgebied van de bovenloop in het gebied VAL DELL'ADIGE valt onder het goedgekeurde programma voor de provincie Bolzano. Het noordelijke en zuidelijke deel van dit gebied moet worden aangemerkt als één enkele epizoötiologische eenheid.) Torrente Arnò - Het stroomgebied van de bron van de Arnò tot de dammen op de benedenstroom, voordat de Arnò uitmondt in de Sarca Val Banale - Het stroomgebied van het bekken van de Ambies tot de dam van een waterkrachtcentrale Varone - Het stroomgebied van de bron van de Magnone tot de waterval Alto e Basso Chiese - Het stroomgebied van de Chiese van de bron tot de dam van Condino, met uitzondering van de bekkens van de Adaná en de Palvico Torrente Palvico - Het stroomgebied van het bekken van de Palvico tot de dam van stenen en beton 5.3. HET OP 21 FEBRUARI 2001 DOOR ITALIË INGEDIENDE PROGRAMMA VOOR HET VOLGENDE GEBIED IN DE REGIO VENETO: Torrente Astico - Het stroomgebied van de Astico van de bron (in de autonome provincie Trento en in de provincie Vicenza, in de regio Veneto) tot de dam nabij de Pedescala-brug in de provincie Vicenza. De benedenloop van de Astico, tussen de dam nabij de Pedescala-brug en de Pria-Magliodam, wordt aangemerkt als een bufferzone. 5.4. HET OP 20 FEBRUARI 2002 DOOR ITALIË INGEDIENDE PROGRAMMA VOOR HET VOLGENDE GEBIED IN DE REGIO UMBRIË: Fosso de Monterivoso: Het stroomgebied van de Monterivoso, van de bron tot aan de niet te overschrijden barrières in de omgeving van Ferentillo 5.5. HET OP 1 FEBRUARI 2002 DOOR ITALIË INGEDIENDE PROGRAMMA VOOR HET VOLGENDE GEBIED IN DE REGIO LOMBARDIJE: Val Brembana: Het stroomgebied van de Brembo, van de bron tot aan de niet te overschrijden barrière in de gemeente Ponte S. Pietro 6. FINLAND 6.1. HET OP 29 MEI 1995 DOOR FINLAND INGEDIENDE PROGRAMMA VOOR: - Alle continentale gebieden en alle kustgebieden van FINLAND, uitgezonderd de provincie Åland en het aan beperkingen onderworpen gebied rond Pyhtää 6.2. HET OP 29 MEI 1995 DOOR FINLAND INGEDIENDE PROGRAMMA, INCLUSIEF SPECIFIEKE UITROEIINGSMAATREGELEN, ZOALS GEWIJZIGD BIJ BRIEVEN VAN 12 MAART EN 12 JUNI 2003, VOOR: - De hele PROVINCIE ÅLAND en het aan beperkingen onderworpen gebied rond PYHTÄÄ. BIJLAGE II PROGRAMMA'S TER VERKRIJGING VAN DE STATUS VAN ERKEND BEDRIJF IN EEN NIET-ERKEND GEBIED TEN AANZIEN VAN VHS, VAN IHN OF VAN BEIDE VISZIEKTEN 1. ITALIË 1.1. HET OP 2 MEI 2000 DOOR ITALIË INGEDIENDE PROGRAMMA VOOR DE REGIO FRIULI-VENEZIA GIULIA, PROVINCIE UDINE: Bedrijven in het afwateringsbekken van de Tagliamento: - Azienda Vidotti Giulio s.n.c., Sutrio 1.2. HET OP 5 APRIL 2002 DOOR ITALIË INGEDIENDE PROGRAMMA VOOR DE REGIO VENETO: Bedrijven in het afwateringsbekken van de Sile: - Azienda Troticoltura S Cristina, Via Chiesa Vecchia 14 - Loc. S. Cristina di Quinto.",
  "source": "EUR LEX"
}