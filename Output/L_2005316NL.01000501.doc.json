{
  "url": "http://www.w3.org/1999/xhtml\">",
  "content": "L_2005316NL.01000501.xml 2.12.2005 NL Publicatieblad van de Europese Unie L 316/5 VERORDENING (EG) Nr. 1966/2005 VAN DE COMMISSIE van 1 december 2005 tot wijziging van Verordening (EEG) nr. 2061/89 houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die de bijlage is bij Verordening (EEG) nr. 2658/87, dienen bepalingen te worden vastgesteld voor de indeling van de in bijlage bij onderhavige verordening vermelde goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op andere nomenclaturen die, geheel of gedeeltelijk of met toevoeging van onderverdelingen, op de gecombineerde nomenclatuur zijn gebaseerd en die bij specifieke EG-voorschriften zijn vastgesteld met het oog op de toepassing van tariefmaatregelen of andere maatregelen in het goederenverkeer. (3) Bij Verordening (EEG) nr. 2061/89 van de Commissie van 7 juli 1989 houdende indeling van bepaalde goederen in de gecombineerde nomenclatuur ( 2 ) werd het in de bijlage beschreven product nr. 5 bij de voedingssupplementen ingedeeld, zonder dat rekening werd gehouden met de specifieke therapeutische en profylactische eigenschappen van dit product bij de behandeling van een tekort aan vitamine C. Daarom moet de indeling van dit product worden gewijzigd, daar dit als een geneesmiddel is te beschouwen. (4) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De indeling van product nr. 5 in de bijlage bij Verordening (EEG) nr. 2061/89 wordt vervangen door die in de bijlage bij de onderhavige verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 december 2005. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 1719/2005 van de Commissie ( PB L 286 van 28.10.2005, blz. 1 ). ( 2 ) PB L 196 van 12.7.1989, blz. 5 . Verordening laatstelijk gewijzigd bij Verordening (EG) nr. 936/1999 ( PB L 117 van 5.5.1999, blz. 9 ). BIJLAGE Omschrijving Indeling (GN-code) Motivering (1) (2) (3) 5. Bereiding in de vorm van tabletten, opgemaakt voor de verkoop in het klein, voorzien van gegevens omtrent gebruiksdoel en dosering, bestemd voor de bestrijding van een gebrek aan vitamine C, met per tablet (750 mg) de volgende samenstelling: — ascorbinezuur: 500 mg — rozebottelpoeder, cellulose, plantaardige stearine, vaste deeltjes uit plantaardige oliën, magnesiumstearaat, siliciumdioxide en een omhulling van proteïne: 250 mg. 3004 50 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aanvullende aantekening (GN) 1 op hoofdstuk 30 en de tekst van de GN-codes 3004, 3004 50 en 3004 50 10. Zie ook de GN-toelichtingen op hoofdstuk 30 (Algemene opmerkingen). Elke tablet bevat duidelijk een veel grotere hoeveelheid vitamine C (500 mg) dan de aanbevolen dagelijkse hoeveelheid (RDA) (60 mg). Aan alle voorwaarden van aanvullende aantekening (GN) 1 op hoofdstuk 30 is derhalve voldaan, zodat het product moet worden ingedeeld als geneesmiddel zoals bedoeld bij post 3004.",
  "source": "EUR LEX"
}