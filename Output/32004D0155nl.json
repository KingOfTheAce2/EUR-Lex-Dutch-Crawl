{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0155:NL:HTML\">",
  "content": "EUR-Lex - 32004D0155 - NL Avis juridique important | 32004D0155 2004/155/EG: Besluit van het Europees Parlement en de Raad van 18 december 2003 over het gebruik van het flexibiliteitsinstrument voor herstel en wederopbouw in Irak overeenkomstig punt 24 van het Interinstitutioneel Akkoord van 6 mei 1999 Publicatieblad Nr. L 054 van 23/02/2004 blz. 0001 - 0002 Besluit van het Europees Parlement en de Raad van 18 december 2003 over het gebruik van het flexibiliteitsinstrument voor herstel en wederopbouw in Irak overeenkomstig punt 24 van het Interinstitutioneel Akkoord van 6 mei 1999 (2004/155/EG) HET EUROPEES PARLEMENT EN DE RAAD VAN DE EUROPESE UNIE, Gelet op het Interinstitutioneel Akkoord van 6 mei 1999 tussen het Europees Parlement, de Raad en de Commissie over de begrotingsdiscipline en de verbetering van de begrotingsprocedure(1), en met name op punt 24, Gezien het voorstel van de Commissie(2), Overwegende hetgeen volgt: (1) Naar aanleiding van de Europese Raad van 19 en 20 juni 2003 in Thessaloniki stelde de Commissie een bijdrage van de Gemeenschap voor van 200 miljoen EUR voor de periode 2003-2004, waarvan 40 miljoen EUR in 2003 en 160 miljoen EUR in 2004. (2) Het voor 2004 voorgestelde bedrag is niet opgenomen in het voorontwerp van begroting voor 2004. Daarom heeft de Commissie voorgesteld 160 miljoen EUR op te nemen onder de nieuwe, bij nota van wijzigingen nr. 1 bij het voorontwerp van begroting voor 2004 gecreëerde begrotingslijn (artikel 19 08 07). Tijdens het bemiddelingsoverleg op 24 november 2003 gingen het Europees Parlement en de Raad akkoord met deze nota van wijzigingen met een bedrag van 160 miljoen EUR in de lijn die is gecreëerd voor \"steun voor herstel en wederopbouw van Irak\" en met gebruikmaking van het flexibiliteitsinstrument voor een bedrag van 95 miljoen EUR, BESLUITEN: Artikel 1 Via het flexibiliteitsinstrument wordt 95 miljoen EUR aan vastleggingskredieten verstrekt voor de algemene begroting van de Europese Unie voor het begrotingsjaar 2004 (hierna \"de begroting 2004\" genoemd). Dit bedrag wordt geboekt onder het nieuwe artikel 19 08 07 van de begroting 2004 en in het kader van rubriek 4 van de financiële vooruitzichten (\"Externe maatregelen\") gebruikt voor de financiering van de steun voor herstel en wederopbouw in Irak. Artikel 2 Dit besluit wordt tegelijk met de begroting 2004 gepubliceerd in het Publicatieblad van de Europese Unie. Gedaan te Straatsburg, 18 december 2003. Voor het Europees Parlement De voorzitter Pat Cox Voor de Raad De voorzitter Gianluigi Magri (1) PB C 172 van 18.6.1999, blz. 1. Akkoord gewijzigd bij Besluit 2003/429/EG van het Europees Parlement en de Raad (PB L 147 van 14.6.2003, blz. 25). (2) Nog niet gepubliceerd in het Publicatieblad.",
  "source": "EUR LEX"
}