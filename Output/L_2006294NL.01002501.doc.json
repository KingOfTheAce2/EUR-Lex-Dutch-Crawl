{
  "url": "http://www.w3.org/1999/xhtml\">",
  "content": "L_2006294NL.01002501.xml 25.10.2006 NL Publicatieblad van de Europese Unie L 294/25 VERORDENING (EG) Nr. 1587/2006 VAN DE COMMISSIE van 23 oktober 2006 tot wijziging van Verordening (EG) nr. 765/2006 van de Raad betreffende beperkende maatregelen tegen president Loekasjenko en bepaalde functionarissen van Belarus DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 765/2006 van de Raad van 18 mei 2006 betreffende beperkende maatregelen tegen president Loekasjenko en bepaalde functionarissen van Belarus ( 1 ) , en met name op artikel 8, onder a), Overwegende hetgeen volgt: (1) Overeenkomstig Verordening (EG) nr. 765/2006 worden alle tegoeden en economische middelen die toebehoren aan, eigendom zijn, in het bezit zijn van of gecontroleerd worden door president Loekasjenko en bepaalde andere Belarussische functionarissen die verantwoordelijk zijn voor de schending van internationale verkiezingsnormen tijdens de presidentsverkiezingen in Belarus van 19 maart 2006 en voor het harde optreden tegen de civiele samenleving en de democratische oppositie, en de natuurlijke personen of rechtspersonen, entiteiten of lichamen die banden met hen hebben, zoals vermeld in bijlage I bij die verordening, bevroren. (2) Bij Besluit 2006/718/GBVB van de Raad ( 2 ) is bijlage IV bij Gemeenschappelijk Standpunt 2006/276/GBVB van de Raad ( 3 ) , waarin de lijst is vastgesteld van natuurlijke personen en rechtspersonen, entiteiten en organisaties waarop de bevriezing van tegoeden en economische middelen waarin het gemeenschappelijk standpunt voorziet, van toepassing is, gewijzigd. Bijlage I moet daarom dienovereenkomstig worden gewijzigd. (3) Teneinde de effectiviteit van de maatregelen waarin deze verordening voorziet, te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 765/2006 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2006. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 134 van 20.5.2006, blz. 1 . ( 2 ) Zie bladzijde 72 van dit Publicatieblad. ( 3 ) PB L 101 van 11.4.2006, blz. 5 . Gemeenschappelijk standpunt gewijzigd bij Gemeenschappelijk Standpunt 2006/362/GBVB ( PB L 134 van 20.5.2006, blz. 45 ). BIJLAGE Bijlage I bij Verordening (EG) nr. 765/2006 wordt als volgt gewijzigd: 1. In bijlage I worden de volgende drie kolommen toegevoegd: „Adres”, „Paspoortnummer” en „Nationaliteit”. 2. De volgende natuurlijke personen worden toegevoegd: a) „Naam (Engelse spelling): Bortnik, Sergei. Naam (Belarussische spelling): БОРТНІК Сяргей. Naam (Russische spelling): БОРТНИК Сергей. Functie: Openbare aanklager. Adres: Ul. Surganovo 80-263, Minsk, Belarus. Geboortedatum: 28.5.1953. Geboorteplaats: Minsk. Paspoortnummer: MP 0469554.” b) „Naam (Engelse spelling): Migun, Andrei. Naam (Belarussische spelling): МІГУН Андрэй. Naam (Russische spelling): МИГУН Андрэй. Functie: Openbare aanklager. Adres: Ul. Goretskovo 53-16, Minsk, Belarus. Geboortedatum: 5.2.1978. Geboorteplaats: Minsk. Paspoortnummer: MP 1313262.” c) „Naam (Engelse spelling): Rybakov, Alexei. Naam (Belarussische spelling): РЫБАКОЎ Аляксей. Naam (Russische spelling): РЫБАКОВ Алексей. Functie: Rechter bij de Districtsrechtbank Moskovsky, Minsk. Adres: Ul. Jesenina 31-1-104, Minsk, Belarus.” d) „Naam (Engelse spelling): Yasinovich, Leonid Stanislavovich. Naam (Belarussische spelling): ЯСІНОВІЧ Леанід Станіслававіч. Naam (Russische spelling): ЯСИНОВИЧ Леoнид Станиславoвич. Functie: Rechter bij de Districtsrechtbank Tsentralny, Minsk. Adres: Ul. Gorovtsa 4-104, Minsk, Belarus. Geboortedatum: 26.11.1961. Geboorteplaats: Buchany, district Vitebsk, Belarus. Paspoortnummer: MP 0515811.” 3. De vermelding „Naam (Engelse spelling): Naumov, Vladimir Vladimïrovich. Geboortedatum: 1956. Functie: minister van Binnenlandse Zaken” wordt vervangen door: „Naam (Engelse spelling): Naumov, Vladimir Vladimïrovich. Geboortedatum: 7.2.1956. Functie: minister van Binnenlandse Zaken”.",
  "source": "EUR LEX"
}