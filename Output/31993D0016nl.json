{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0016:NL:HTML\">",
  "content": "EUR-Lex - 31993D0016 - NL Avis juridique important | 31993D0016 93/16/EEG: Beschikking van de Raad van 21 december 1992 betreffende de uitbreiding van de rechtsbescherming van topografieën van halfgeleiderprodukten tot personen uit de Verenigde Staten van Amerika en bepaalde gebieden Publicatieblad Nr. L 011 van 19/01/1993 blz. 0020 - 0021 Bijzondere uitgave in het Fins: Hoofdstuk 13 Deel 24 blz. 0003 Bijzondere uitgave in het Zweeds: Hoofdstuk 13 Deel 24 blz. 0003 BESCHIKKING VAN DE RAAD van 21 december 1992 betreffende de uitbreiding van de rechtsbescherming van topografieën van halfgeleiderprodukten tot personen uit de Verenigde Staten van Amerika en bepaalde gebieden (93/16/EEG)DE RAAD VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 87/54/EEG van de Raad van 16 december 1986 betreffende de rechtsbescherming van topografieën van halfgeleiderprodukten (1), inzonderheid op artikel 3, lid 7, Gezien het voorstel van de Commissie, Overwegende dat op bescherming van topografieën van halfgeleiderprodukten in de Gemeenschap aanspraak hebben de personen die hiervoor ingevolge artikel 3, leden 1 tot en met 5, van Richtlijn 87/54/EEG in aanmerking komen; Overwegende dat het recht op bescherming bij beschikking van de Raad kan worden uitgebreid tot personen die geen bescherming genieten krachtens genoemde bepalingen; Overwegende dat zoveel mogelijk voor de Gemeenschap als geheel tot uitbreiding van de bescherming dient te worden besloten; Overwegende dat de bescherming reeds eerder op tijdelijke basis ten aanzien van bepaalde landen en gebieden is uitgebreid ingevolge Beschikking 90/511/EEG (2), die op 31 december 1992 vervalt; Overwegende dat de bescherming tot vennootschappen en andere rechtspersonen uit de Verenigde Staten van Amerika is uitgebreid, waar bij Beschikking 90/541/EEG van de Commissie (3) is vastgesteld dat de Verenigde Staten tot en met 31 december 1992 aan de  wederkerigheidsvoorwaarde van artikel 1, lid 2, van Beschikking 90/511/EEG voldoen; Overwegende dat de Verenigde Staten een passende wetgeving hebben en naar verwachting topografieën van halfgeleiderprodukten in hun nationale recht zullen blijven beschermen en deze bescherming ook verder zullen bieden aan personen uit de Lid-Staten van  de Gemeenschap die bescherming genieten op grond van Richtlijn 87/54/EEG; Overwegende dat wordt verwacht dat bepaalde gebieden die nog geen passende wetgeving hebben, daarin zullen voorzien en die wetgeving zodra mogelijk ook zullen toepassen op bovenbedoelde personen uit de Lid-Staten van de Gemeenschap; Overwegende dat alle Lid-Staten van de Gemeenschap thans de nodige maatregelen van intern recht hebben genomen ter uitvoering van Richtlijn 87/54/EEG; Overwegende dat het dienstig is de uitbreiding van de bescherming wat de Verenigde Staten van Amerika betreft, met slechts één jaar, te verlengen, ten einde hun de tijd te geven die nodig is om de procedure voor het verlenen van onbeperkte wederzijdse  bescherming te voleindigen; Overwegende dat het tevens dienstig is de uitbreiding van de bescherming op tijdelijke basis voor de bovenbedoelde gebieden te verlengen, ten einde hun de tijd te geven om de voorwaarden te scheppen voor onbeperkte wederzijdse bescherming, HEEFT DE VOLGENDE BESCHIKKING VASTGESTELD: Artikel 1 1. De Lid-Staten breiden de bescherming van Richtlijn 87/54/EEG uit als volgt: a) natuurlijke personen die onderdaan van de Verenigde Staten van Amerika of van een in de bijlage van deze beschikking genoemd gebied zijn, of die hun gewone verblijfplaats op het grondgebied van dat land of van een van die gebieden hebben, worden  behandeld als waren zij onderdanen van een Lid-Staat; b) vennootschappen of andere rechtspersonen uit de Verenigde Staten van Amerika of uit een in de bijlage van deze beschikking genoemd gebied die daadwerkelijk een industriële of commerciële vestiging in de Verenigde Staten of dat gebied hebben, worden  behandeld als hadden zij daadwerkelijk een industriële of commerciële vestiging op het grondgebied van een Lid-Staat. 2. Lid 1, onder b), is slechts van toepassing indien vennootschappen of andere rechtspersonen uit een Lid-Staat die krachtens Richtlijn 87/54/EEG op bescherming aanspraak hebben, in de Verenigde Staten of het betrokken gebied bescherming genieten. 3. De Commissie stelt vast of de Verenigde Staten van Amerika respectievelijk de in de bijlage genoemde gebieden aan het bepaalde in lid 2 voldoen en deelt dit aan de Lid-Staten mee. Artikel 2 Deze beschikking is van toepassing met ingang van 1 januari 1993. De Lid-Staten breiden de bescherming op grond van deze beschikking tot de in artikel 1 genoemde personen uit tot en met 31 december 1994. Voor de Verenigde Staten van Amerika geldt deze uitbreiding tot en met 31 december 1993. Krachtens Beschikking 90/511/EEG of deze beschikking verkregen exclusieve rechten blijven rechtsgevolgen sorteren gedurende de in Richtlijn 87/54/EEG bepaalde periode. Artikel 3 Deze beschikking is gericht tot de Lid-Staten. Gedaan te Brussel, 21 december 1992. Voor de Raad De Voorzitter D. HURD (1) PB nr. L 24 van 27. 1. 1987, blz. 36. (2) PB nr. L 285 van 17. 10. 1990, blz. 31. (3) PB nr. L 307 van 7. 11. 1990, blz. 21. Beschikking gewijzigd bij Beschikking 92/20/EEG (PB nr. L 9 van 15. 1. 1992, blz. 22). BIJLAGE Anguilla Bermuda-eilanden De Britse Maagdeneilanden Het Britse Territorium in de Indische Oceaan De Caymaneilanden De Falklandeilanden De Kanaaleilanden Hong-Kong Het eiland Man Montserrat Pitcairn Sint-Helena De onderhorigheden van Sint-Helena (Ascension, Tristan da Cunha) South Georgia en de Zuidelijke Sandwicheilanden De Turks- en Caicoseilanden.",
  "source": "EUR LEX"
}