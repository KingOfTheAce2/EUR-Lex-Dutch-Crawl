{
  "url": "http://www.w3.org/1999/xhtml\"><!--",
  "content": "L_2023080NL.01003101.xml 20.3.2023 NL Publicatieblad van de Europese Unie L 80/31 UITVOERINGSVERORDENING (EU) 2023/608 VAN DE COMMISSIE van 17 maart 2023 tot wijziging van de Uitvoeringsverordeningen (EU) 2020/761 en (EU) 2020/1988 wat betreft het systeem voor het beheer van een aantal tariefcontingenten in het kader van de overeenkomst tussen de Europese Unie en Nieuw-Zeeland als gevolg van de terugtrekking van het Verenigd Koninkrijk uit de Europese Unie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187 en artikel 223, lid 3, Overwegende hetgeen volgt: (1) Uitvoeringsverordening (EU) 2020/761 van de Commissie ( 2 ) bevat de regels voor het beheer van tariefcontingenten voor de invoer en uitvoer van landbouwproducten die onder een stelsel van invoer- en uitvoercertificaten vallen, en bevat specifieke voorschriften. (2) Uitvoeringsverordening (EU) 2020/1988 van de Commissie ( 3 ) bevat regels voor het beheer van invoertariefcontingenten die bestemd zijn om te worden gebruikt in chronologische volgorde van de data van aanvaarding van de douaneaangiften (beginsel “wie het eerst komt, het eerst maalt”). (3) De overeenkomst in de vorm van een briefwisseling tussen de Europese Unie en Nieuw-Zeeland uit hoofde van artikel XXVIII van de Algemene Overeenkomst betreffende tarieven en handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2022/2524 van de Raad ( 4 ) , wijzigt de voorwaarden die voor de invoer uit Nieuw-Zeeland in het kader van bepaalde tariefcontingenten gelden. Met name wijzigt zij de hoeveelheden van de tariefcontingenten met de volgnummers 09.0147, 09.2013, 09.2109, 09.2110 en 09.4454. Voorts wijzigt zij de productomschrijving en GN-codes van de tariefcontingenten met de volgnummers 09.4182, 09.4195 en 09.4514 en trekt zij de monitoringvoorschriften voor het gewicht en het vetgehalte van boter van oorsprong uit Nieuw-Zeeland in. (4) De delen A1 tot en met A6 van deel A van bijlage XIV.5 bij Uitvoeringsverordening (EU) 2020/761, en met name de modellen voor de IMA1-certificaten voor de tariefcontingenten met de volgnummers 09.4182, 09.4195, 09.4514, 09.4515, 09.4521 en 09.4522, moeten in overeenstemming worden gebracht met de nieuwe monitoringregels voor het gewicht en het gehalte van boter. (5) De wijzigingen uit hoofde van die overeenkomst moeten worden verwerkt in de bijlagen bij de Uitvoeringsverordeningen (EU) 2020/761 en (EU) 2020/1988. De wijzigingen in Uitvoeringsverordening (EU) 2020/761 moeten van toepassing zijn vanaf de inwerkingtreding van de onderhavige verordening. De extra hoeveelheid voor rundvlees van hoge kwaliteit in het kader van tariefcontingent 09.4454 moet echter beschikbaar komen vanaf de tariefcontingentperiode die ingaat op 1 juli 2023. Voorts moeten de wijzigingen in de productomschrijving en GN-codes van de tariefcontingenten 09.4182, 09.4195 en 09.4514 van toepassing zijn op de eerste dag na de periode van negentig dagen die volgt op de bekendmaking van de onderhavige verordening. De wijzigingen in Uitvoeringsverordening (EU) 2020/1988 moeten met ingang van 1 juli 2023 van toepassing zijn. (6) De maatregelen van deze verordening zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijzigingen in Uitvoeringsverordening (EU) 2020/761 Uitvoeringsverordening (EU) 2020/761 wordt als volgt gewijzigd: (1) In artikel 50 worden de leden 3 en 4 geschrapt. (2) Artikel 51 wordt geschrapt. (3) De bijlagen VIII, IX en XIV.5 worden gewijzigd overeenkomstig bijlage I bij de onderhavige verordening. Artikel 2 Wijziging van Uitvoeringsverordening (EU) 2020/1988 Bijlage I bij Uitvoeringsverordening (EU) 2020/1988 wordt gewijzigd overeenkomstig bijlage II bij de onderhavige verordening. Artikel 3 Inwerkingtreding en toepassing Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Daarbij geldt echter het volgende: a) punt 1 van bijlage I is van toepassing met ingang van 1 juli 2023; b) punt 2, a), i) en ii), punt 2, b), en punt 3 van bijlage I zijn van toepassing met ingang van de eerste dag na de periode van negentig dagen die volgt op de bekendmaking van de onderhavige verordening in het Publicatieblad van de Europese Unie ; c) artikel 2 is van toepassing met ingang van 1 juli 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 maart 2023. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 3 ) Uitvoeringsverordening (EU) 2020/1988 van de Commissie van 11 november 2020 tot vaststelling van uitvoeringsbepalingen voor de Verordeningen (EU) nr. 1308/2013 en (EU) nr. 510/2014 van het Europees Parlement en de Raad wat betreft het beheer van invoertariefcontingenten volgens het beginsel “wie het eerst komt, het eerst maalt” ( PB L 422 van 14.12.2020, blz. 4 ). ( 4 ) Besluit (EU) 2022/2524 van de Raad van 12 december 2022 betreffende de ondertekening, namens de Unie, van de Overeenkomst tussen de Europese Unie en Nieuw-Zeeland op grond van artikel XXVIII van de Algemene Overeenkomst betreffende tarieven en handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 328 van 22.12.2022, blz. 59 ). BIJLAGE I De bijlagen VIII, IX en XIV.5 bij Uitvoeringsverordening (EU) 2020/761 worden als volgt gewijzigd: (1) In bijlage VIII wordt in de tabel van het tariefcontingent met volgnummer 09.4454 de rij “Hoeveelheid in kg” vervangen door: “ Hoeveelheid in kg 1 102 000  kg productgewicht” (2) Bijlage IX wordt als volgt gewijzigd: (a) de tabellen van de tariefcontingenten met de volgnummers 09.4182 en 09.4195 worden als volgt gewijzigd: (i) de rij “Productomschrijving” wordt vervangen door: “ Productomschrijving Boter” (ii) de rij “GN-codes” wordt vervangen door: “ GN-codes 0405 10 ” (iii) de rij “Specifieke voorwaarden” wordt vervangen door: “ Specifieke voorwaarden Overeenkomstig de artikelen 50, 53 en 54 van deze verordening” (b) de tabel van het tariefcontingent met volgnummer 09.4514 wordt als volgt gewijzigd: (i) de rij “Productomschrijving” wordt vervangen door: “ Productomschrijving Cheddar” (ii) de rij “GN-codes” wordt vervangen door: “ GN-codes 0406 90 21 ” (3) De delen A1 tot en met A6 van deel A van bijlage XIV.5 worden vervangen door: “DEEL A. INVOERCONTINGENTEN MET IMA 1-CERTIFICAAT A1 — MODEL VAN HET IMA 1-CERTIFICAAT VOOR TARIEFCONTINGENTEN MET DE VOLGNUMMERS 09.4514, 09.4515, 09.4521 EN 09.4522 1. Verkoper 2. Volgnummer van afgifte ORIGINEEL 3. Koper CERTIFICAAT voor de indeling van bepaalde zuivelproducten onder bepaalde posten of onderverdelingen van de gecombineerde nomenclatuur 4. Nummer en datum van de factuur 5. Land van oorsprong 6. lidstaat van bestemming BELANGRIJK A. Voor elke aanbiedingsvorm van elk product moet een afzonderlijk certificaat worden opgesteld. B. Het certificaat moet worden opgesteld in een van de officiële talen van de Unie; aanvullend mag als tweede taal de officiële taal of een van de officiële talen van het land van uitvoer worden gebruikt. C. Het certificaat moet worden opgesteld overeenkomstig de vigerende voorschriften van de Unie. D. Het origineel en in voorkomend geval een kopie van het certificaat moeten aan de douane in de Unie worden overgelegd wanneer het product in het vrije verkeer wordt gebracht. 7. Merken, nummers, hoeveelheid en soort van de colli: nadere omschrijving van het product en van de aanbiedingsvorm ervan. 8. Brutogewicht (kg) 9. Nettogewicht (kg) 10. Gebruikte grondstof 11. Vetgehalte in gewichtspercenten van de droge stof ( 1 ) 13. Vetgehalte in gewichtspercenten (%) ( 1 ) 14. Rijpingstijd ( 1 ) 16. Opmerkingen: a) tariefcontingent met volgnummer 09.4… b) bestemd voor verwerking ( 2 ) 17. HIERBIJ WORDT VERKLAARD: dat de bovenstaande gegevens juist zijn en in overeenstemming zijn met de vigerende voorschriften van de Unie. 18. Instantie van afgifte Plaats Jaar Maand Dag (Handtekening en stempel van de instantie van afgifte) A2 — MODEL VAN HET IMA 1-CERTIFICAAT VOOR TARIEFCONTINGENTEN MET DE VOLGNUMMERS 09.4195 EN 09.4182 1. Verkoper 2. Volgnummer van afgifte ORIGINEEL 3. Koper CERTIFICAAT voor de opneming van bepaalde Nieuw-Zeelandse boter in het tariefcontingent als bedoeld onder de contingentvolgnummers 09.4195 en 09.4182 4. Nummer en datum van de factuur 5. Land van oorsprong Nieuw-Zeeland BELANGRIJK A. Voor elke aanbiedingsvorm van elk product moet een afzonderlijk certificaat worden opgesteld. B. Het certificaat moet worden opgesteld in een van de officiële talen van de Unie; aanvullend mag als tweede taal de officiële taal of een van de officiële talen van het land van uitvoer worden gebruikt. C. Het certificaat moet worden opgesteld overeenkomstig de vigerende voorschriften van de Unie. D. Het origineel en in voorkomend geval een kopie van het certificaat samen met het corresponderende invoercertificaat ervan en een aangifte voor het vrije verkeer moeten aan de douane in de Unie worden overgelegd wanneer het product in het vrije verkeer wordt gebracht. 7. Merken, nummers, aantal en soort van de colli, nadere GN-omschrijving en 8-cijferige GN-code van het product en vermelding van de aanbiedingsvorm ervan. — Zie bijgaande productidentificatielijst, ref.: — GN-code — Registratienummer van de fabriek 8. Brutogewicht (kg) 9. Nettogewicht (kg) (aantal dozen) (kg/doos) 10. Gebruikte grondstof 16. Opmerkingen: tariefcontingent met volgnummer 09.4… 17. HIERBIJ WORDT VERKLAARD dat de bovenstaande gegevens juist zijn en in overeenstemming zijn met de vigerende voorschriften van de Unie. Jaar Maand Dag 18. Instantie van afgifte Plaats: Jaar Maand Dag Geldig tot: Jaar Maand Dag (Handtekening en stempel van de instantie van afgifte) A3 — DEFINITIES EN REGELS VOOR HET INVULLEN EN VERIFIËREN VAN IMA 1-CERTIFICATEN DIE ZIJN AFGEGEVEN VOOR DE TARIEFCONTINGENTEN MET DE VOLGNUMMERS 09.4182 EN 09.4195 Definities Voor de toepassing van deel A van bijlage XIV.5 wordt verstaan onder: a) “producent”: één productie-installatie of fabriek waar boter voor uitvoer naar de Unie in het kader van de tariefcontingenten met de volgnummers 09.4182 en 09.4195 wordt geproduceerd; b) “ineens bereide hoeveelheid”: de volgens één productaankoopspecificatie in één productie-installatie gedurende één enkele verwerkingsgang geproduceerde hoeveelheid boter (een dergelijke hoeveelheid krijgt een aparte identificatiecode en wordt daarom ook met de term “cypher” aangeduid); c) “partij”: een hoeveelheid boter die valt onder een IMA 1-certificaat dat aan de bevoegde douaneautoriteit wordt overgelegd om het product in het kader van de tariefcontingenten met de volgnummers 09.4182 en 09.4195 in het vrije verkeer te brengen; d) “bevoegde autoriteiten”: de voor de controle op ingevoerde producten verantwoordelijke autoriteiten in de lidstaten; e) “productidentificatielijst”: een lijst waarin voor elke partij het volgnummer van het desbetreffende IMA 1-certificaat en identificatiegegevens inzake de ene productie-installatie of fabriek en de ineens bereide hoeveelheid of hoeveelheden zijn vermeld en die een omschrijving van de boter bevat. Tevens kunnen erin zijn aangegeven de specificatie volgens welke de boter is bereid, het productieseizoen, het aantal dozen per ineens bereide hoeveelheid, het totale aantal dozen, het nominale gewicht van de dozen, het volgnummer van de exporteur, de voor het vervoer van Nieuw-Zeeland naar de Unie gebruikte middelen en het reisnummer. Invullen en verifiëren van het IMA 1-certificaat Een IMA 1-certificaat geldt voor boter die volgens één productaankoopspecificatie in één installatie is bereid. Het kan gelden voor meerdere ineens bereide hoeveelheden die aan dezelfde productaankoopspecificatie beantwoorden en van dezelfde installatie afkomstig zijn. Het IMA 1-certificaat wordt geacht slechts dan naar behoren te zijn ingevuld en geviseerd door een in deel A6 vermelde instantie van afgifte indien het alle volgende informatie bevat: a) in vak 1 de naam en het adres van de verkoper; b) in vak 2 het volgnummer van afgifte waarin zijn opgenomen: informatie over het land van oorsprong, het invoerstelsel, het product en het contingentjaar en het individuele certificaatnummer, welke laatste nummers elk jaar met één beginnen; c) in vak 4 nummer en datum van de factuur; d) in vak 7: — de referentie van de productidentificatielijst, die aan het certificaat moet worden gehecht; — de GN code; — het registratienummer van de fabriek; — het rekenkundig gemiddelde van de door het omhulsel (onmiddellijke verpakking) veroorzaakte tarra; e) in vak 8 het brutogewicht in kilogram; f) in vak 9: — het netto nominale gewicht per doos; — het totale nettogewicht in kilogram; — het aantal dozen; g) in vak 10: uit melk of room; h) in vak 16: “Nieuw-Zeelands botercontingent voor …[jaar] overeenkomstig Uitvoeringsverordening (EU) …/…”; i) in vak 17: — de datum van afgifte en, in voorkomend geval, de laatste dag van de geldigheidsduur; — de handtekening en het stempel van de instantie van afgifte; j) in vak 18: de exacte gegevens (naam, adres enz.) over de instantie van afgifte. A4 — OMSTANDIGHEDEN WAARONDER EEN IMA 1-CERTIFICAAT OF EEN DEEL DAARVAN KAN WORDEN GEANNULEERD, GEWIJZIGD, VERVANGEN OF GECORRIGEERD Annulering van een IMA 1-certificaat wanneer wegens niet-inachtneming van de samenstellingseisen het volledige recht verschuldigd is en is betaald Wanneer voor een partij het volledige recht is betaald omdat niet is voldaan aan de eis inzake het maximale vetgehalte, kan het desbetreffende IMA 1-certificaat worden geannuleerd en kan de instantie van afgifte van IMA 1-certificaten de betrokken hoeveelheden toevoegen aan die waarvoor in hetzelfde contingentjaar IMA 1-certificaten kunnen worden afgegeven. Product vernietigd of ongeschikt voor verkoop geworden De instantie van afgifte van IMA 1-certificaten kan een IMA 1-certificaat of een deel ervan annuleren voor een eronder vallende hoeveelheid die buiten de wil van de exporteur is vernietigd of ongeschikt voor verkoop is geworden. Wanneer een deel van de onder een IMA 1-certificaat vallende hoeveelheid is vernietigd of ongeschikt voor verkoop is geworden, kan voor de resterende hoeveelheid een vervangend IMA 1-certificaat worden afgegeven. Het vervangende certificaat is slechts tot en met dezelfde datum als het origineel geldig. In dat geval wordt in vak 17 van het vervangende IMA 1-certificaat vermeld: “geldig tot en met 00.00.0000”. 3] Wanneer de totale onder een IMA 1-certificaat vallende hoeveelheid of een deel daarvan buiten de wil van de exporteur is vernietigd of ongeschikt voor verkoop is geworden, kan de instantie van afgifte van IMA 1-certificaten de betrokken hoeveelheden toevoegen aan die waarvoor in hetzelfde contingentjaar IMA 1-certificaten kunnen worden afgegeven. Wijziging van de lidstaat van bestemming Indien de exporteur zich genoodzaakt ziet de in een IMA 1-certificaat vermelde lidstaat van bestemming te wijzigen voordat een corresponderend invoercertificaat is afgegeven, kan de instantie van afgifte van IMA 1-certificaten het originele IMA 1-certificaat wijzigen. Een dergelijk gewijzigd origineel IMA 1-certificaat dat door de instantie van afgifte van IMA 1-certificaten naar behoren is geviseerd en op passende wijze is geïdentificeerd, kan worden overgelegd aan de met de afgifte van certificaten belaste autoriteit en aan de douaneautoriteiten. Schrijf- en tikfout en technische fout Wanneer in een IMA 1-certificaat een technische of een schrijf- of tikfout wordt ontdekt voordat een corresponderend invoercertificaat is afgegeven, kan de instantie van afgifte het originele certificaat corrigeren. Een dergelijk gecorrigeerd origineel IMA 1-certificaat kan worden overgelegd aan de met de afgifte van certificaten belaste autoriteit en aan de douaneautoriteiten. Buitengewone omstandigheden waarin een voor invoer in een bepaald jaar bestemd product niet langer beschikbaar is Wanneer een voor invoer in een bepaald jaar bestemd product door buitengewone omstandigheden en buiten de wil van de exporteur niet langer beschikbaar is en er, gezien de termijn die normaliter met verzending vanuit het land van oorsprong is gemoeid, geen andere mogelijkheid is om het contingent volledig te gebruiken dan dat product te vervangen door een product dat oorspronkelijk voor invoer in het volgende jaar bestemd was, kan de instantie van afgifte tussen de zesde en de tiende kalenderdag nadat zij de Commissie naar behoren in kennis heeft gesteld van de bijzonderheden over het voor het betrokken jaar te annuleren IMA 1-certificaat of deel daarvan en over het te annuleren eerste voor het volgende jaar afgegeven IMA 1-certificaat of een deel daarvan, een nieuw IMA 1-certificaat afgeven voor de vervangende hoeveelheid. Indien de Commissie van mening is dat de omstandigheden van het betrokken geval niet binnen de werkingssfeer van deze bepalingen vallen, kan zij binnen zeven kalenderdagen bezwaar maken met opgave van haar redenen daarvoor. Is de te vervangen hoeveelheid groter dan die welke onder het eerste voor het volgende jaar afgegeven IMA 1-certificaat valt, dan kan de benodigde hoeveelheid worden verkregen door in de volgorde van afgifte, voor zover nodig, telkens een verder IMA 1-certificaat of een deel daarvan te annuleren. Alle hoeveelheden waarvoor een IMA 1-certificaat of een deel daarvan voor het betrokken jaar is geannuleerd, worden toegevoegd aan de hoeveelheden waarvoor in dat contingentjaar een IMA 1-certificaat kan worden afgegeven. Alle van het volgende contingentjaar overgebrachte hoeveelheden waarvoor een of meer IMA 1-certificaten zijn geannuleerd, worden weer toegevoegd aan de hoeveelheden waarvoor in dat contingentjaar IMA 1-certificaten kunnen worden afgegeven. A5 — VOORSCHRIFTEN VOOR HET INVULLEN VAN IMA 1-CERTIFICATEN Behalve de vakken 1, 2, 4, 5, 9, 17 en 18 van het IMA 1-certificaat, moeten ook worden ingevuld: a) Met betrekking tot de onder het tariefcontingent met volgnummer 09.4521 genoemde Cheddar van GN-code ex 0406 90 21: — vak 7 door vermelding van “Cheddar in hele vormen met standaardgewicht”; — vak 10 door vermelding van “uitsluitend inlandse koemelk”; — vak 11 door vermelding van “ten minste 50 gewichtspercenten”; — vak 14 door vermelding van “ten minste drie maanden”; — vak 16 met vermelding van de periode waarvoor het contingent geldt. b) Met betrekking tot de onder het tariefcontingent met volgnummer 09.4514 genoemde Cheddar van GN-code 0406 90 21: — vak 10 door vermelding van “uitsluitend inlandse koemelk”. c) Met betrekking tot de onder tariefcontingenten met de volgnummers 09.4515 en 09.4522 genoemde, voor verwerking bestemde Cheddar van GN-code ex 0406 90 01: — vak 7 door vermelding van “Cheddar in hele vormen met standaardgewicht”; — vak 10 door vermelding van “uitsluitend inlandse koemelk”; — vak 16 met vermelding van de periode waarvoor het contingent geldt. d) Met betrekking tot de onder tariefcontingenten met de volgnummers 09.4515 en 09.4522 genoemde, voor verwerking bestemde kaas van GN-code 0406 90 01: — vak 10 door vermelding van “uitsluitend inlandse koemelk”; — vak 16 met vermelding van de periode waarvoor het contingent geldt. A6 — INSTANTIES VAN AFGIFTE VAN IMA 1-CERTIFICATEN Derde land GN-code en omschrĳving Instantie van afgifte Naam Plaats Australië 0406 90 01 0406 90 21 Cheddar en andere voor verwerking bestemde kaas Cheddar Australian Quarantine Inspection Service Department of Agriculture, Fisheries and Forestry PO Box 60 World Trade Centre Melbourne VIC 3005 Australië Tel. +61 392466710 Fax +61 392466800 Nieuw-Zeeland 0405 10 Boter Ministry for Primary Industries Pastoral House 25 The Terrace PO Box 2526 Wellington 6140 Tel. +64 48940100 Fax +64 48940720 www.mpi.govt.nz” 0406 90 01 Voor verwerking bestemde kaas 0406 90 21 Cheddar ( 1 ) Alleen voor het tariefcontingent met volgnummer 09.4521. ( 2 ) Doorhalen wat niet van toepassing is. BIJLAGE II Bijlage I bij Uitvoeringsverordening (EU) 2020/1988 wordt als volgt gewijzigd: (1) In de rubriek “Tariefcontingenten in de sector melk en zuivelproducten” wordt in de tabel van het tariefcontingent met volgnummer 09.0147 de rij “Hoeveelheid” vervangen door: “ Hoeveelheid 62 917 000  kg” (2) In de rubriek “Tariefcontingenten in de sector schapen- en geitenvlees” wordt in de tabel van de tariefcontingenten met de volgnummers 09.2109, 09.2110 en 09.2013 de rij “Hoeveelheid” vervangen door: “ Hoeveelheid 125 769 000  kg (equivalent geslacht gewicht)”",
  "source": "EUR LEX"
}