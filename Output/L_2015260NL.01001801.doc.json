{
  "url": "http://www.w3.org/1999/xhtml\">",
  "content": "L_2015260NL.01001801.xml 7.10.2015 NL Publicatieblad van de Europese Unie L 260/18 BESLUIT (EU) 2015/1788 VAN DE RAAD van 1 oktober 2015 betreffende de verlenging van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 186, in samenhang met artikel 218, lid 6, onder a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Bij Besluit 2002/648/EG ( 2 ) heeft de Raad de sluiting van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India ( 3 ) („de overeenkomst”) goedgekeurd. (2) Artikel 11, onder b), van de overeenkomst bepaalt dat de overeenkomst voor een periode van vijf jaar is gesloten en dat deze in onderlinge overeenstemming tussen de partijen kan worden verlengd. Bij Besluit 2009/501/EG van de Raad ( 4 ) is de overeenkomst met vijf jaar verlengd en verstrijkt die periode op 17 mei 2015. (3) De partijen bij de overeenkomst menen dat zij beide belang hebben bij een snelle verlenging van de overeenkomst. (4) De inhoud van de verlengde overeenkomst moet identiek zijn aan de inhoud van de overeenkomst. (5) Als gevolg van de inwerkingtreding van het Verdrag van Lissabon op 1 december 2009 is de Europese Gemeenschap vervangen en opgevolgd door de Europese Unie. (6) De verlenging van de overeenkomst moet namens de Unie worden goedgekeurd, HEEFT HET VOLGENDE BESLUIT VASTGESTELD: Artikel 1 De verlenging van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India, met een nieuwe periode van vijf jaar wordt namens de Europese Unie goedgekeurd. Artikel 2 De voorzitter van de Raad stelt overeenkomstig artikel 11, onder b), van de overeenkomst, namens de Unie, de regering van de Republiek India ervan in kennis dat de Unie haar interne procedures, nodig voor de verlenging van de overeenkomst, heeft voltooid. Artikel 3 De voorzitter van de Raad doet namens de Unie de volgende kennisgeving aan de regering van de Republiek India: „Ingevolge de inwerkingtreding van het Verdrag van Lissabon op 1 december 2009 is de Europese Gemeenschap vervangen en opgevolgd door de Europese Unie, en met ingang van die datum oefent de Unie alle rechten van de Europese Gemeenschap uit en neemt zij alle verplichtingen van de Gemeenschap over. Derhalve moeten alle verwijzingen in de tekst van de overeenkomst naar „de Europese Gemeenschap” in voorkomend geval gelezen worden als „de Europese Unie”.”. Artikel 4 Dit besluit treedt in werking op de dag waarop het wordt vastgesteld. Gedaan te Luxemburg, 1 oktober 2015. Voor de Raad De voorzitter E. SCHNEIDER ( 1 ) Nog niet bekendgemaakt in het Publicatieblad. ( 2 ) Besluit 2002/648/EG van de Raad van 25 juni 2002 tot sluiting van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India ( PB L 213 van 9.8.2002, blz. 29 ). ( 3 ) Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India ( PB L 213 van 9.8.2002, blz. 30 ). ( 4 ) Besluit 2009/501/EG van de Raad van 19 januari 2009 betreffende de sluiting van een overeenkomst tot hernieuwing van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek India ( PB L 171 van 1.7.2009, blz. 17 ).",
  "source": "EUR LEX"
}