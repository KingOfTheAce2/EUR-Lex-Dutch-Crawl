{
  "url": "http://www.w3.org/1999/xhtml\">",
  "content": "L_202500954NL.000101.fmx.xml Publicatieblad van de Europese Unie NL L-serie 2025/954 22.5.2025 BESLUIT (EU) 2025/954 VAN DE RAAD van 13 mei 2025 tot benoeming van de leden van en plaatsvervangers in het Comité van de Regio’s voor de periode van 13 mei 2025 tot en met 25 januari 2030 en tot wijziging van Besluit (EU) 2025/71 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 300, lid 3, en artikel 305, Gezien Besluit (EU) 2019/852 van de Raad van 21 mei 2019 ter bepaling van de samenstelling van het Comité van de Regio’s ( 1 ) , Gezien de voordrachten van de Tsjechische, de Duitse en de Oostenrijkse regering, Overwegende hetgeen volgt: (1) Volgens artikel 300, lid 3, van het Verdrag bestaat het Comité van de Regio’s uit vertegenwoordigers van de regionale en lokale gemeenschappen die in een regionaal of lokaal lichaam gekozen zijn of politiek verantwoording verschuldigd zijn aan een gekozen vergadering. (2) In artikel 305 van het Verdrag wordt bepaald dat de leden van het Comité van de Regio’s, alsmede een gelijk aantal plaatsvervangers, voor vijf jaar door de Raad worden benoemd, overeenkomstig de voordrachten van de lidstaten. (3) Aangezien de ambtstermijn van de leden van en plaatsvervangers in het Comité van de Regio’s op 25 januari 2025 is verstreken, moeten er nieuwe leden en plaatsvervangers worden benoemd. (4) Op 10 december 2024 heeft de Raad Besluit (EU) 2025/71 ( 2 ) vastgesteld. Bij dat besluit heeft de Raad, voor de periode van 26 januari 2025 tot en met 25 januari 2030, de leden van en plaatsvervangers in het Comité van de Regio’s benoemd die waren voorgedragen door de Estse, de Ierse, de Kroatische, de Cypriotische, de Letse, de Luxemburgse, de Maltese, de Nederlandse, de Oostenrijkse, de Portugese, de Sloveense, de Slowaakse, de Finse en de Zweedse regering. Bij Besluit (EU) 2025/71 heeft de Raad voor dezelfde periode ook 12 leden en 9 plaatsvervangers benoemd die waren voorgedragen door de Tsjechische regering, 7 leden en 9 plaatsvervangers die waren voorgedragen door de Deense regering, 23 leden en 19 plaatsvervangers die waren voorgedragen door de Duitse regering, 11 leden en 12 plaatsvervangers die waren voorgedragen door de Griekse regering, 20 leden en 20 plaatsvervangers die waren voorgedragen door de Spaanse regering, 22 leden en 24 plaatsvervangers die waren voorgedragen door de Italiaanse regering, 21 leden en 20 plaatsvervangers die waren voorgedragen door de Poolse regering, en 9 leden en 9 plaatsvervangers die waren voorgedragen door de Roemeense regering. Leden en plaatsvervangers ten aanzien van wie de voordrachten tot benoeming niet vóór 22 november 2024 aan de Raad waren meegedeeld, konden niet worden opgenomen in Besluit (EU) 2025/71. (5) Op 21 januari 2025 heeft de Raad Besluit (EU) 2025/201 ( 3 ) vastgesteld. Bij dat besluit heeft de Raad, voor de periode van 26 januari 2025 tot en met 25 januari 2030, de leden van en plaatsvervangers in het Comité van de Regio’s benoemd die waren voorgedragen door de Bulgaarse, de Litouwse en de Hongaarse regering, alsmede 10 leden en 10 plaatsvervangers die waren voorgedragen door de Belgische regering, en 24 leden en 23 plaatsvervangers die waren voorgedragen door de Franse regering. Voorts heeft de Raad bij Besluit (EU) 2025/201 2 leden en 1 plaatsvervanger benoemd die waren voorgedragen door de Deense regering, waarbij een van de leden aanvankelijk tot plaatsvervanger was benoemd bij Besluit (EU) 2025/71. De Raad heeft ook een plaatsvervanger benoemd die was voorgedragen door de Italiaanse regering, naar aanleiding van het aftreden van een bij Besluit (EU) 2025/71 benoemde plaatsvervanger. Leden en plaatsvervangers ten aanzien van wie de voordrachten tot benoeming niet vóór 31 december 2024 aan de Raad waren meegedeeld, konden niet worden opgenomen in Besluit (EU) 2025/201. (6) Op 18 februari 2025 heeft de Raad Besluit (EU) 2025/378 ( 4 ) vastgesteld. Bij dat besluit heeft de Raad, voor de periode van 18 februari 2025 tot en met 25 januari 2030, 2 leden van en 2 plaatsvervangers in het Comité van de Regio’s benoemd die waren voorgedragen door de Belgische regering, 2 plaatsvervangers die waren voorgedragen door de Duitse regering, 1 lid dat was voorgedragen door de Griekse regering, 1 lid en 1 plaatsvervanger die waren voorgedragen door de Spaanse regering, 2 plaatsvervangers die waren voorgedragen door de Italiaanse regering, 6 leden en 6 plaatsvervangers die waren voorgedragen door de Roemeense regering, en 1 plaatsvervanger die was voorgedragen door de Poolse regering. Voorts heeft de Raad bij Besluit (EU) 2025/378 1 lid benoemd dat was voorgedragen door de Duitse regering, naar aanleiding van het aftreden van een bij Besluit (EU) 2025/71 benoemd lid. Leden en plaatsvervangers ten aanzien van wie de voordrachten tot benoeming niet vóór 7 februari 2025 aan de Raad waren meegedeeld, konden niet worden opgenomen in Besluit (EU) 2025/378. (7) Uiterlijk op 30 april 2025 zijn bij de Raad nog enkele lijsten ingediend, namelijk een lijst met 3 plaatsvervangers in het Comité van de Regio’s die waren voorgedragen door de Tsjechische regering, en een lijst met 1 lid en 1 plaatsvervanger die waren voorgedragen door de Duitse regering. Dat lid en die plaatsvervangers moeten worden benoemd voor de periode van 13 mei 2025 tot en met 25 januari 2030. (8) De heer Malte Krückels is bij Besluit (EU) 2025/71 benoemd tot lid van het Comité van de Regio’s voor de periode van 26 januari 2025 tot en met 25 januari 2030. Het mandaat uit hoofde waarvan hij was voorgedragen voor benoeming voor het Comité van de Regio’s, is echter op 14 december 2024 afgelopen. Na het verstrijken van dat mandaat heeft de Duitse regering voorgesteld de heer André KNAPP tot lid van het Comité van de Regio’s te benoemen. Derhalve is het de heer André KNAPP die tot lid van het Comité van de Regio’s moet worden benoemd en moet de in Besluit (EU) 2025/71 opgenomen lijst van leden voor Duitsland dienovereenkomstig worden aangepast. (9) Bij Besluit (EU) 2025/71 is de heer Werner AMON tot lid van het Comité van de Regio’s benoemd voor de periode van 26 januari 2025 tot en met 25 januari 2030. Het mandaat uit hoofde waarvan hij was voorgedragen voor benoeming voor het Comité van de Regio’s, is echter op 18 december 2024 afgelopen. Na het verstrijken van dat mandaat heeft de Oostenrijkse regering voorgesteld mevrouw Manuela KHOM tot lid van het Comité van de Regio’s te benoemen. Derhalve is het mevrouw Manuela KHOM die tot lid van het Comité van de Regio’s moet worden benoemd en moet de in Besluit (EU) 2025/71 opgenomen lijst van leden voor Oostenrijk dienovereenkomstig worden aangepast. (10) De benoeming van de leden van en de plaatsvervangers in het Comité van de Regio’s bij dit besluit zal op een later tijdstip worden gevolgd door de benoeming van andere plaatsvervangers ten aanzien van wie de voordrachten tot benoeming niet uiterlijk op 30 april 2025 aan de Raad zijn meegedeeld, HEEFT HET VOLGENDE BESLUIT VASTGESTELD: Artikel 1 In het Comité van de Regio’s worden voor de periode van 13 mei 2025 tot en met 25 januari 2030 benoemd: — tot lid: de personen die per lidstaat zijn vermeld in de lijst in bijlage I; — tot plaatsvervanger: de personen die per lidstaat zijn vermeld in de lijst in bijlage II. Artikel 2 Bijlage I bij Besluit (EU) 2025/71 wordt als volgt gewijzigd: 1) in de lijst voor Duitsland wordt de volgende vermelding geschrapt: “De heer Malte KRÜCKELS Staatssekretär für Medien und Europa, Bevollmächtigter Thüringens beim Bund (staatssecretaris voor Media en Europa, vertegenwoordiger van de deelstaat Thüringen bij de Bondsregering)” ; 2) in de lijst voor Oostenrijk wordt de volgende vermelding geschrapt: “De heer Werner AMON Landesrat der Steiermärkischen Landesregierung (lid van de regering van de deelstaat Stiermarken)”. Artikel 3 Dit besluit treedt in werking op de datum van de vaststelling ervan. Gedaan te Brussel, 13 mei 2025. Voor de Raad De voorzitter A. DOMAŃSKI ( 1 ) PB L 139 van 27.5.2019, blz. 13 , ELI: http://data.europa.eu/eli/dec/2019/852/oj . ( 2 ) Besluit (EU) 2025/71 van de Raad van 10 december 2024 tot benoeming van de leden van en plaatsvervangers in het Comité van de Regio’s voor de periode van 26 januari 2025 tot en met 25 januari 2030 ( PB L, 2025/71, 16.1.2025, ELI: http://data.europa.eu/eli/dec/2025/71/oj ). ( 3 ) Besluit (EU) 2025/201 van de Raad van 21 januari 2025 tot benoeming van de leden van en plaatsvervangers in het Comité van de Regio’s voor de periode van 26 januari 2025 tot en met 25 januari 2030 en tot wijziging van Besluit (EU) 2025/71 ( PB L, 2025/201, 31.1.2025, ELI: http://data.europa.eu/eli/dec/2025/201/oj ). ( 4 ) Besluit (EU) 2025/378 van de Raad van 18 februari 2025 tot benoeming van de leden van en plaatsvervangers in het Comité van de Regio’s voor de periode van 18 februari 2025 tot en met 25 januari 2030 en tot wijziging van Besluit (EU) 2025/71 ( PB L, 2025/378, 6.3.2025, ELI: http://data.europa.eu/eli/dec/2025/378/oj ). BIJLAGE I ПРИЛОЖЕНИЕ I — ANEXO I — PŘÍLOHA I — BILAG I — ANHANG I — I LISA — ΠΑΡΑΡΤΗΜΑ Ι — ANNEX I — ANNEXE I — IARSCRÍBHINN I — PRILOG I — ALLEGATO I — I PIELIKUMS — I PRIEDAS — I. MELLÉKLET — ANNESS I — BIJLAGE I — ZAŁĄCZNIK I — ANEXO I — ANEXA I — PRÍLOHA I — PRILOGA I — LIITE I — BILAGA I Членове / Miembros / Členové / Medlemmer / Mitglieder / Liikmed / Μέλη / Members / Membres / Comhaltaí / Članovi / Membri / Locekļi / Nariai / Tagok / Membri / Leden / Członkowie / Membros / Membri / Členovia / Člani / Jäsenet / Ledamöter DEUTSCHLAND De heer André KNAPP Oberbürgermeister der kreisfreien Stadt Suhl (burgemeester van Suhl) De heer Volker-Gerd WESTPHAL Staatssekretär im Ministerium der Finanzen und für Europa des Landes Brandenburg (staatssecretaris van Financiën en Europese Zaken van de deelstaat Brandenburg) ÖSTERREICH Mevrouw Manuela KHOM Landeshauptmann-Stellvertreterin der Steiermark, Steiermärkische Landesregierung (viceminister-president van de deelstaat Stiermarken, deelstaatregering van Stiermarken) BIJLAGE II ПРИЛОЖЕНИЕ II — ANEXO II — PŘÍLOHA II — BILAG II — ANHANG II — II LISA — ΠΑΡΑΡΤΗΜΑ ΙΙ — ANNEX II — ANNEXE II — IARSCRÍBHINN II — PRILOG II — ALLEGATO II — II PIELIKUMS — II PRIEDAS — II. MELLÉKLET — ANNESS II — BIJLAGE II — ZAŁĄCZNIK II — ANEXO II — ANEXA II — PRÍLOHA II — PRILOGA II — LIITE II — BILAGA II Заместник-членове / Suplentes / Náhradníci / Suppleanter / Stellvertreter / Asendusliikmed / Αναπληρωτές / Alternate members / Suppléants / Comhaltaí malartacha / Zamjenici članova / Supplenti / Aizstājēji / Pakaitiniai nariai / Póttagok / Membri Supplenti / Plaatsvervangers / Zastępcy członków / Suplentes / Supleanți / Náhradníci / Nadomestni člani / Varajäsenet / Suppleanter ČESKO De heer Martin HURAJČÍK Člen zastupitelstva Karlovarského kraje (lid van de regioraad van Karlovy Vary) De heer Martin NETOLICKÝ Člen zastupitelstva Pardubického kraje (lid van de regioraad van Pardubice) Mevrouw Radka VLADYKOVÁ Zastupitelka za město Jesenice (lid van de gemeenteraad van Jesenice) DEUTSCHLAND De heer Robert CZAPLINSKI Bürgermeister der Stadt Beeskow (burgemeester van Beeskow) ELI: http://data.europa.eu/eli/dec/2025/954/oj ISSN 1977-0758 (electronic edition)",
  "source": "EUR LEX"
}