{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0749:NL:HTML\">",
  "content": "EUR-Lex - 31997D0749 - NL Avis juridique important | 31997D0749 97/749/EG: Beschikking van de Commissie van 24 oktober 1997 tot vaststelling van de financiële steun van de Gemeenschap voor de werking van het communautair referentielaboratorium voor klassieke varkenspest, Hannover, Duitsland Publicatieblad Nr. L 304 van 07/11/1997 blz. 0017 - 0018 BESCHIKKING VAN DE COMMISSIE van 24 oktober 1997 tot vaststelling van de financiële steun van de Gemeenschap voor de werking van het communautair referentielaboratorium voor klassieke varkenspest, Hannover, Duitsland (97/749/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EEG (2), en met name op artikel 28, lid 2 Overwegende dat in bijlage VI bij Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest (3), laatstelijk gewijzigd bij de Akte van Toetreding van Oostenrijk, Finland en Zweden, het \"Institut für Virologie der Tierärztlichen Hochschule\", Hannover, Duitsland, is aangewezen als communautair referentielaboratorium voor klassieke varkenspest; Overwegende dat de door het laboratorium te vervullen functies en taken zijn vastgesteld in bijlage VI bij die richtlijn; dat de steun van de Gemeenschap wordt verleend op voorwaarde dat deze functies en taken worden vervuld; Overwegende dat de financiële steun van de Gemeenschap aan het communautair referentielaboratorium bedoeld is als hulp bij het vervullen van deze functies en taken; Overwegende dat de steun van de Gemeenschap om budgettaire redenen voor een periode van één jaar moet worden verleend; Overwegende dat, met name voor controledoeleinden, de artikelen 8 en 9 van Verordening (EEG) nr. 729/70 van 21 april 1970 betreffende de financiering van het gemeenschappelijk landbouwbeleid (4), laatstelijk gewijzigd bij Verordening (EEG) nr. 1287/95 (5), van toepassing zijn; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De Gemeenschap verleent Duitsland financiële steun voor de functies en taken die moeten worden uitgevoerd door het Institut für Virologie der Tierärztlichen Hochschule, Hannover, dat als communautair referentielaboratorium voor klassieke varkenspest is aangewezen. Artikel 2 Het Institut für Virologie der Tierärztlichen Hochschule, Hannover, Duitsland, verbindt zich ertoe de in artikel 1 bedoelde functies en taken te vervullen. De bepalingen van bijlage VI bij Richtlijn 80/217/EEG zijn van toepassing. Artikel 3 De financiële steun van de Gemeenschap bedraagt ten hoogste 150 000 ecu voor de periode van 1 oktober 1997 tot en met 30 september 1998. Artikel 4 De financiële steun van de Gemeenschap wordt als volgt betaald: - 70 % als voorschot, op verzoek van Duitsland, - het saldo na overlegging van technische en financiële bewijsstukken. Deze bewijsstukken moeten vóór 1 december 1998 worden overgelegd. Artikel 5 De artikelen 8 en 9 van Verordening (EEG) nr. 729/70 zijn van overeenkomstige toepassing. Artikel 6 Deze beschikking is gericht tot Duitsland. Gedaan te Brussel, 24 oktober 1997. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 19. (2) PB L 168 van 2. 7. 1994, blz. 31. (3) PB L 47 van 21. 2. 1980, blz. 11. (4) PB L 94 van 28. 4. 1970, blz. 13. (5) PB L 125 van 8. 6. 1995, blz. 1.",
  "source": "EUR LEX"
}