{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0825:NL:HTML\">",
  "content": "EUR-Lex - 31982D0825 - NL Avis juridique important | 31982D0825 82/825/EEG: Beschikking van de Commissie van 23 november 1982 tot wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaarde (Slechts de tekst in de Duitse taal is authentiek) Publicatieblad Nr. L 347 van 07/12/1982 blz. 0023 - 0023 ***** BESCHIKKING  VAN DE COMMISSIE van 23 november 1982 tot wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaard (Slechts de tekst in de Duitse taal is authentiek) (82/825/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden (1), en met de name op artikel 7, lid 2, Gelet op Beschikking 82/112/EEG van de Commissie van 22 januari 1982 houdende goedkeuring van het door de Bondsrepubliek Duitsland ingediende programma voor de versnelde uitroeiing van klassieke varkenspest (2), Overwegende dat de Bondsrepubliek Duitsland het plan voor de uitroeiing van de klassieke varkenspest regionaal uitvoert; Overwegende dat bij Beschikking 82/351/EEG (3) bepaalde delen van het grondgebied van de Bondsrepubliek Duitsland officieel vrij van varkenspest werden verklaard; Overwegende dat sindsdien andere gebieden voldoen aan de gestelde vereisten, en dat het bijgevolg nodig is deze streken toe te voegen aan de delen van het grondgebied aangeduid in artikel 1 van Beschikking 82/351/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De lijst van de gebieden bedoeld in artikel 1 van Beschikking 82/351/EEG wordt aangevuld met de volgende gebieden: »Lueneburg, Hannover, Braunschweig, Giessen\". Artikel 2 Deze beschikking is gericht tot de Bondsrepubliek Duitsland. Gedaan te Brussel, 23 november 1982. Voor de Commissie Poul DALSAGER Lid van de Commissie (1) PB nr. L 325 van 1. 12. 1980, blz. 1. (3) PB nr. L 45 van 17. 2. 1982, blz. 27. (3) PB nr. L 157 van 8. 6. 1982, blz. 26.",
  "source": "EUR LEX"
}