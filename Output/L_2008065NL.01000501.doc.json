{
  "url": "http://www.w3.org/1999/xhtml\">",
  "content": "L_2008065NL.01000501.xml 8.3.2008 NL Publicatieblad van de Europese Unie L 65/5 VERORDENING (EG) N r. 212/2008 VAN DE COMMISSIE van 7 maart 2008 tot wijziging van bijlage I bij Verordening (EG) nr. 138/2004 van het Europees Parlement en de Raad betreffende de landbouwrekeningen in de Gemeenschap (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 138/2004 van het Europees Parlement en de Raad van 5 december 2003 betreffende de landbouwrekeningen in de Gemeenschap ( 1 ) , en met name op artikel 2, lid 2, Overwegende hetgeen volgt: (1) Bij Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev.2 en tot wijziging van Verordening (EEG) nr. 3037/90 en enkele EG-verordeningen op specifieke statistische gebieden ( 2 ) is een herziene statistische classificatie van economische activiteiten, de NACE Revisie 2 (hierna „NACE Rev.2” genoemd), vastgesteld. (2) Er moeten maatregelen tot uitvoering van die verordening worden vastgesteld, zodat de NACE Rev.2 op verschillende statistische gebieden kan worden gebruikt. (3) Bijlage I bij Verordening (EG) nr. 138/2004 bevat de methoden voor de landbouwrekeningen in de Gemeenschap (LR). Nu de statistische classificatie van economische activiteiten is herzien, moeten de LR-methoden worden aangepast en de verwijzingen naar de NACE Rev.1 worden vervangen. (4) Verordening (EG) nr. 138/2004 moet derhalve dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Permanent Comité voor de landbouwstatistiek, ingesteld bij Besluit 72/279/EEG ( 3 ) , HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 138/2004 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Zij is van toepassing vanaf 1 april 2011. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2008. Voor de Commissie Joaquín ALMUNIA Lid van de Commissie ( 1 ) PB L 33 van 5.2.2004, blz. 1 . Verordening gewijzigd bij Verordening (EG) nr. 909/2006 van de Commissie ( PB L 168 van 21.6.2006, blz. 14 ). ( 2 ) PB L 393 van 30.12.2006, blz. 1 . ( 3 ) PB L 179 van 7.8.1972, blz. 1 . BIJLAGE Bijlage I bij Verordening (EG) nr. 138/2004 wordt als volgt gewijzigd: (1) In de gehele tekst wordt „NACE Rev.1” vervangen door „NACE Rev.2”. (2) In de gehele tekst wordt „ISIC Rev.3” vervangen door „ISIC Rev.4”. (3) Punt 1.23 komt als volgt te luiden: „1.23. Indien de hierboven gedefinieerde werkzaamheden niet volledig door gespecialiseerde eenheden worden verricht (bv. indien landbouwers machines huren, maar deze door hun eigen arbeiders laten bedienen), moet deze activiteit in afdeling 77 van de NACE Rev.2 (Verhuur en lease) worden geregistreerd; de door de landbouwers aan de verhuurder betaalde bedragen moeten dan als „Andere goederen en diensten” in de rubriek „Intermediair verbruik” worden geregistreerd (punt 2.108).” (4) Punt 1.55 komt als volgt te luiden: „1.55. Omdat de landbouwrekeningen volledig in het Europees systeem van rekeningen zijn geïntegreerd, wordt voor de opstelling ervan de algemene nomenclatuur voor de economische activiteiten van Eurostat, de NACE Rev.2, gebruikt. Dit is een classificatie van economische activiteiten met vier niveaus, die in 2006 is opgesteld. In feite gaat het om een herziening van de Algemene systematische bedrijfsindeling in de Europese Gemeenschappen, de NACE, die voor het eerst in 1970 door Eurostat werd gepubliceerd.” (5) Punt 1.57 komt als volgt te luiden: „1.57. De NACE Rev.2 is een classificatie van activiteiten die wordt gebruikt voor de definitie van de bedrijfstakken in de nationale rekeningen. Zij is gebaseerd op een codeersysteem met vier niveaus: — een eerste niveau bestaande uit rubrieken met een lettercode (secties); — een tweede niveau bestaande uit rubrieken met een code van twee cijfers (afdelingen); — een derde niveau bestaande uit rubrieken met een code van drie cijfers (groepen); en — een vierde niveau bestaande uit rubrieken met een code van vier cijfers (klassen).” (6) Punt 1.62 komt als volgt te luiden: „1.62. In het kader van de nationale rekeningen behoren tot de bedrijfstak landbouw alle eenheden die uitsluitend, of in combinatie met andere economische nevenactiviteiten, activiteiten uitoefenen die behoren tot afdeling 01 van de NACE Rev.2: „Teelt van gewassen, veeteelt, jacht en diensten in verband met deze activiteiten”. Afdeling 01 omvat ( 1 ) : — groep 01.1: Teelt van eenjarige gewassen; — groep 01.2: Teelt van meerjarige gewassen; — groep 01.3: Plantenvermeerdering; — groep 01.4: Veeteelt; — groep 01.5: Gemengd bedrijf; — groep 01.6: Ondersteunende activiteiten in verband met de landbouw; activiteiten met betrekking tot gewassen na de oogst; — groep 01.7: Jacht, zetten van vallen en diensten in verband met deze activiteiten. (7) Punt 1.63 komt als volgt te luiden: „1.63. De lijst van karakteristieke landbouwactiviteiten voor de LR omvat deze zeven groepen activiteiten (groepen 01.1 tot en met 01.7), maar met de volgende afwijkingen: — toevoeging van de productie van wijn en olijfolie (uitsluitend van druiven en olijven die op hetzelfde bedrijf zijn geteeld) ( 2 ) , — uitsluiting van de productie van zaaigoed voor en na de vermenigvuldiging en van bepaalde diensten die in de NACE Rev.2 tot de landbouw worden gerekend (bv. exploitatie van irrigatiesystemen alleen loonwerk in de landbouw wordt in dit verband in aanmerking genomen). (8) Punt 1.64 komt als volgt te luiden: „1.64. Alle eenheden die karakteristieke activiteiten van de bedrijfstak landbouw (in de LR) uitoefenen, moeten worden opgenomen. Het gaat om eenheden die activiteiten van de volgende groepen van de NACE Rev.2 uitoefenen: — groepen 01.1 en 01.2 Teelt van eenjarige en meerjarige gewassen, — productie van zaaigoed: alleen eenheden die zich bezighouden met de vermeerdering zelf, — groep 01.3: Plantenvermeerdering, — groep 01.4: Veeteelt, — groep 01.5: Gemengd bedrijf, — groep 01.6: Ondersteunende activiteiten in verband met de landbouw; activiteiten met betrekking tot gewassen na de oogst — zonder eenheden die andere landbouwdiensten dan loonwerk verrichten (d.w.z. zonder eenheden die activiteiten uitoefenen in verband met de exploitatie van irrigatiesystemen of de bewerking van zaaigoed met het oog op vermeerdering), — groep 01.7: Jacht, zetten van vallen en diensten in verband met deze activiteiten.” (9) Punt 1.65 wordt geschrapt. (10) De titel van punt a) boven punt 1.67 komt als volgt te luiden: „a)   Groepen 01.1 tot en met 01.3: Teelt van eenjarige en meerjarige gewassen, plantenvermeerdering” (11) Punt 1.67 komt als volgt te luiden: „1.67. De groepen 01.1 tot en met 01.3 geven een systematische indeling van alle activiteiten met betrekking tot de teelt van gewassen in de lidstaten van de Europese Unie.” (12) Punt 1.69 wordt geschrapt. (13) Punt 1.71 komt als volgt te luiden: „1.71. Volgens een NACE Rev.2-afspraak ( 3 ) worden verwerkte landbouwproducten die zijn vervaardigd door de productie-eenheid die ook de landbouwproducten heeft voortgebracht, bij de landbouw ingedeeld. Druivenmost, wijn en olijfolie worden in de CPA bijvoorbeeld als levensmiddelen beschouwd. In de NACE Rev.2 wordt de productie van wijn en olijfolie ingedeeld bij sectie C „Industrie” (klassen 11.02 „Vervaardiging van wijn uit druiven” en 10.41 „Vervaardiging van oliën en vetten”). Alleen de productie van wijndruiven en olijven maakt deel uit van de landbouw (klasse 01.21 „Teelt van druiven” en 01.26 „Teelt van oliehoudende vruchten”). Volgens bovengenoemde afspraak worden wijn en olijfolie die worden vervaardigd uit druiven en olijven die door dezelfde productie-eenheid zijn geteeld, bij de landbouw ingedeeld. (14) De titel van punt b) boven punt 1.76 komt als volgt te luiden: „b)   Groep 01.4: Veeteelt” (15) Punt 1.77 wordt geschrapt. (16) In punt 1.78 komt de tweede zin als volgt te luiden: „Renstallen en maneges zijn daarentegen geen karakteristieke activiteit van de landbouw, maar vallen onder „Sport, ontspanning en recreatie”: afdeling 93 (punt 2.210).” (17) De titel van punt c) boven punt 1.80 komt als volgt te luiden: „c)   Groep 01.6: Ondersteunende activiteiten in verband met de landbouw; activiteiten met betrekking tot gewassen na de oogst” (18) Punt 1.80 komt als volgt te luiden: „1.80. De activiteiten van groep 01.6 kunnen in tweeën worden gesplitst: — agrarisch loonwerk tijdens de productieperiode, — andere diensten op landbouwgebied (exploitatie van irrigatiesystemen, bewerking van zaaigoed met het oog op vermeerdering, enz.).” (19) Punt 1.81 komt als volgt te luiden: „1.81. De landbouwdiensten van de tweede groep worden niet in de LR opgenomen (ook al maken ze in de nationale rekeningen wel deel uit van de landbouw), aangezien het niet gaat om traditionele of karakteristieke activiteiten van de landbouw.” (20) In punt 1.86 komt de tweede zin als volgt te luiden: „Indien de landbouwer daarentegen alleen machines huurt (zonder bedienend personeel) of de machines huurt met slechts een gedeelte van het benodigde personeel, zodat de eigenlijke activiteit nog steeds, met de gehuurde machines, door hem moet worden verricht, valt deze activiteit onder afdeling 77 van de NACE Rev.2.” (21) Punt 1.89 komt als volgt te luiden: „1.89. Het houden van vee tegen betaling (het ter beschikking stellen van land voor vee) behoort tot het loonwerk in de landbouw omdat het deel uitmaakt van het landbouwproductieproces. Deze rubriek omvat evenwel niet het houden en verzorgen van rijpaarden voor particulieren, daar dit geen deel uitmaakt van het landbouwproductieproces: het is een echte „dienst” in de zin van het ESR 1995 (sectie R van de NACE Rev.2).” (22) De titel van punt d) boven punt 1.92 komt als volgt te luiden: „d)   Groep 01.7: Jacht, zetten van vallen en diensten in verband met deze activiteiten” (23) Punt 1.92 komt als volgt te luiden: „1.92. Deze groep omvat de volgende activiteiten: i) de jacht en het zetten van vallen op commerciële basis; ii) het vangen van dieren (levend of dood) voor voedsel, bont of huiden, voor onderzoek of dierentuinen of voor gebruik als huisdier; iii) de productie van pelterijen of van huiden en vellen van reptielen of vogels, afkomstig van de jacht of van het zetten van vallen. De productie van huiden en vellen door slachterijen en de jacht als sport of recreatie maken geen deel uit van de karakteristieke activiteiten van de bedrijfstak landbouw. Ook het fokken van wild op fokkerijen behoort niet tot deze groep, maar moet worden ingedeeld bij klasse 01.49 „Fokken van andere dieren”” (24) In punt 1.93 komt de vergelijking voor de bedrijfstak landbouw in de LR als volgt te luiden: „Bedrijfstak landbouw in de LR = Bedrijfstak landbouw in de nationale rekeningen – Productie-eenheden voor zaden (voor onderzoek of certificatie) – Productie van eenheden die andere diensten in verband met de landbouw verlenen dan loonwerk (bv. exploitatie van irrigatiesystemen) – Eenheden waarvoor de landbouwactiviteit uitsluitend een vrijetijdsbesteding is + Landbouwactiviteiten van eenheden waarvan de hoofdactiviteit buiten de landbouw ligt (vgl. 1.18)” (25) Punt 2.055, punt 1, komt als volgt te luiden: „1. De twee uitgeoefende activiteiten betreffen een verschillend vier-digitniveau van de NACE Rev.2 (afdeling 01: Teelt van gewassen, veeteelt, jacht en diensten in verband met deze activiteiten). Toepassing van dit criterium leidt er bijvoorbeeld toe dat op hetzelfde bedrijf voor plantaardige productie geproduceerd en gebruikt zaaigoed (tijdens dezelfde verslagperiode) niet worden gewaardeerd.” (26) In punt 2.062 komt de eerste zin als volgt te luiden: „Landbouwproducten die door de landbouweenheid op scheidbare wijze zijn verwerkt (waardoor er een niet tot de landbouw behorende lokale EEA ontstaat) en vervolgens door het landbouwhuishouden worden verbruikt, worden bij de output van sectie C van de NACE Rev.2 (Industrie) geregistreerd als eigen verbruik.” (27) Punt 2.063 komt als volgt te luiden: „2.063. De toegerekende huurwaarde van de woning van de eigenaar wordt niet hier, maar in de branche „Verhuur en exploitatie van eigen of geleased onroerend goed” (klasse 68.20 van de NACE Rev.2) geregistreerd. De verhuur van woningen is een niet tot de landbouw behorende activiteit die altijd als scheidbaar van de landbouwactiviteit wordt beschouwd.” ( 1 ) Zie ook de „Explanatory notes”: Eurostat: NACE Rev.2, Statistical classification of economic activities in the European Community, Theme 2, Series E, Luxembourg, 2007.” ( 2 ) De toevoeging van deze activiteiten is in feite geen afwijking van de NACE Rev.2: zie de „Introductory guidelines” bij de NACE Rev.2.” ( 3 ) Zie de „Introductory guidelines” bij de NACE Rev.2: Statistical classification of economic activities in the European Community, Theme 2, Series E, Luxembourg, 2007.”",
  "source": "EUR LEX"
}