{
  "url": "http://www.w3.org/1999/xhtml\"><!--",
  "content": "L_2023183NL.01005301.xml 20.7.2023 NL Publicatieblad van de Europese Unie L 183/53 BESLUIT (EU) 2023/1494 VAN DE RAAD van 26 juni 2023 betreffende het namens de Europese Unie in te nemen standpunt in het bij het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité wat betreft de vaststelling van een besluit tot wijziging van deel I van bijlage I bij die overeenkomst DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 50, lid 2, Gezien het Verdrag betreffende de werking van de Europese Unie, en met name artikel 218, lid 9, Gezien het voorstel van de Europese Commissie, Overwegende hetgeen volgt: (1) Het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 1 ) (het “terugtrekkingsakkoord”) is door de Unie gesloten bij Besluit (EU) 2020/135 van de Raad ( 2 ) en is op 1 februari 2020 in werking getreden. (2) Overeenkomstig artikel 36, lid 4, van het terugtrekkingsakkoord stelt het Gemengd Comité besluiten vast tot wijziging van deel I van bijlage I bij dat akkoord, zodat daarin alle nieuwe, door de Administratieve Commissie voor de coördinatie van de socialezekerheidsstelsels vastgestelde besluiten of aanbevelingen worden weergegeven. (3) Het Gemengd Comité zal op zijn volgende bijeenkomst overeenkomstig artikel 36, lid 4, van het terugtrekkingsakkoord een besluit vaststellen tot wijziging van deel I van bijlage I bij dat akkoord, waarbij twee nieuwe door de Administratieve Commissie voor de coördinatie van de socialezekerheidsstelsels goedgekeurde besluiten aan de daarin opgenomen lijst worden toegevoegd en drie besluiten die door de twee nieuwe besluiten zijn vervangen, uit die lijst worden geschrapt. (4) Het is passend het standpunt te bepalen dat namens de Unie in het Gemengd Comité moet worden ingenomen over de vaststelling van een besluit tot wijziging van deel I van bijlage I bij het terugtrekkingsakkoord, welk besluitvoor de Unie bindend zal zijn, HEEFT HET VOLGENDE BESLUIT VASTGESTELD: Artikel 1 Het namens de Europese Unie in het bij artikel 164, lid 1, van het terugtrekkingsakkoord ingestelde Gemengd Comité in te nemen standpunt met betrekking tot de vaststelling van een besluit tot wijziging van deel I bijlage I bij de terugtrekkingsovereenkomst, is opgenomen in het aan dit besluit gehechte ontwerpbesluit van het Gemengd Comité. Artikel 2 Dit besluit treedt in werking op de datum van de vaststelling ervan. Gedaan te Luxemburg, 26 juni 2023. Voor de Raad De voorzitter J. BORRELL FONTELLES ( 1 ) PB L 29 van 31.1.2020, blz. 7 . ( 2 ) Besluit (EU) 2020/135 van de Raad van 30 januari 2020 betreffende de sluiting van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( PB L 29 van 31.1.2020, blz. 1 ). ONTWERP BESLUIT Nr. …/2023 VAN HET GEMENGD COMITÉ DAT IS INGESTELD BIJ HET AKKOORD OVER DE TERUGTREKKING VAN HET VERENIGD KONINKRIJK VAN GROOT-BRITTANNIË EN NOORD-IERLAND UIT DE EUROPESE UNIE EN DE EUROPESE GEMEENSCHAP VOOR ATOOMENERGIE van … tot wijziging van deel I van bijlage I bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie HET GEMENGD COMITÉ, Gezien het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 1 ) (het “terugtrekkingsakkoord”), en met name artikel 36, lid 4, Overwegende hetgeen volgt: (1) Artikel 36, lid 4, van het terugtrekkingsakkoord machtigt het op grond van artikel 164, lid 1, van dat akkoord opgerichte Gemengd Comité (het “Gemengd Comité”) om besluiten vast te stellen tot wijziging van deel I van bijlage I bij dat akkoord, zodat daarin alle nieuwe, door de Administratieve Commissie voor de coördinatie van de socialezekerheidsstelsels vastgestelde besluiten of aanbevelingen worden weergegeven. Krachtens artikel 166, lid 2, van het terugtrekkingsakkoord zijn de besluiten van het Gemengd Comité bindend voor de Unie en het Verenigd Koninkrijk. De Unie en het Verenigd Koninkrijk moeten deze besluiten, die hetzelfde rechtsgevolg hebben als het terugtrekkingsakkoord, uitvoeren. (2) Omwille van de rechtszekerheid moet deel I van bijlage I bij het terugtrekkingsakkoord worden gewijzigd door twee besluiten van de Administratieve Commissie voor de coördinatie van de socialezekerheidsstelsels toe te voegen en door drie besluiten die door de twee nieuwe besluiten zijn vervangen, te schrappen, HEEFT HET VOLGENDE BESLUIT VASTGESTELD: Artikel 1 Het terugtrekkingsakkoord wordt als volgt gewijzigd: 1) In deel I van bijlage I bij het terugtrekkingsakkoord wordt Besluit nr. H12 van 19 oktober 2021 betreffende de in aanmerking te nemen datum voor het bepalen van de omrekeningskoersen als bedoeld in artikel 90 van Verordening (EG) nr. 987/2009 van het Europees Parlement en de Raad ( 2 ) toegevoegd onder “Horizontale kwesties (H-reeks)”. 2) In deel I van bijlage I bij het terugtrekkingsakkoord wordt Besluit nr. H13 van 30 maart 2022 betreffende de samenstelling en de werkmethoden van de Rekencommissie van de Administratieve Commissie voor de coördinatie van de socialezekerheidsstelsels ( 3 ) toegevoegd onder “Horizontale kwesties (H-reeks)”. 3) In deel I van bijlage I bij het terugtrekkingsakkoord worden de volgende handelingen geschrapt: a) Besluit nr. H3 van 15 oktober 2009 betreffende de in aanmerking te nemen datum voor het bepalen van de omrekeningskoersen als bedoeld in artikel 90 van Verordening (EG) nr. 987/2009 van het Europees Parlement en de Raad ( 4 ) , gewijzigd bij Besluit nr. H7 van 25 juni 2015 betreffende de herziening van Besluit nr. H3 betreffende de in aanmerking te nemen datum voor het bepalen van de omrekeningskoersen als bedoeld in artikel 90 van Verordening (EG) nr. 987/2009 van het Europees Parlement en de Raad ( 5 ) , dat is vervangen door Besluit nr. H12 van 19 oktober 2021 betreffende de peildatum voor de berekening van de in artikel 90 van Verordening (EG) nr. 987/2009 van het Europees Parlement en de Raad bedoelde omrekeningskoersen; b) Besluit nr. H4 van 22 december 2009 betreffende de samenstelling en de werkmethoden van de Rekencommissie van de Administratieve Commissie voor de coördinatie van de socialezekerheidsstelsels ( 6 ) , dat is vervangen door Besluit nr. H13 van 30 maart 2022 betreffende de samenstelling en de werkmethoden van de Rekencommissie van de Administratieve Commissie voor de coördinatie van de socialezekerheidsstelsels; c) Besluit nr. H7 van 25 juni 2015 betreffende de herziening van Besluit nr. H3 betreffende de in aanmerking te nemen datum voor het bepalen van de omrekeningskoersen als bedoeld in artikel 90 van Verordening (EG) nr. 987/2009 van het Europees Parlement en de Raad, dat is vervangen door Besluit nr. H12 van 19 oktober 2021 betreffende de peildatum voor de berekening van de in artikel 90 van Verordening (EG) nr. 987/2009 van het Europees Parlement en de Raad bedoelde omrekeningskoersen. Artikel 2 Dit besluit treedt in werking op de dag na die van de vaststelling ervan. Gedaan te …, … Voor het Gemengd Comité De medevoorzitters ( 1 ) PB L 29 van 31.1.2020, blz. 7 . ( 2 ) PB C 93 van 28.2.2022, blz. 6 . ( 3 ) PB C 305 van 10.8.2022, blz. 4 . ( 4 ) PB C 106 van 24.4.2010, blz. 56 . ( 5 ) PB C 52 van 11.2.2016, blz. 13 . ( 6 ) PB C 107 van 27.4.2010, blz. 3 .",
  "source": "EUR LEX"
}