{
  "url": "http://www.w3.org/1999/xhtml\">",
  "content": "LI2022259NL.01000101.xml 6.10.2022 NL Publicatieblad van de Europese Unie LI 259/1 VERORDENING (EU) 2022/1903 VAN DE RAAD van 6 oktober 2022 tot wijziging van Verordening (EU) 2022/263 betreffende beperkende maatregelen naar aanleiding van de erkenning van de niet onder het gezag van de regering vallende gebieden in de oblasten Donetsk en Loehansk van Oekraïne en het bevel aan de Russische strijdkrachten om die gebieden binnen te trekken DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit (GBVB) 2022/266 van de Raad van 23 februari 2022 betreffende beperkende maatregelen naar aanleiding van de erkenning van de niet onder het gezag van de regering vallende gebieden in de oblasten Donetsk en Loehansk van Oekraïne en het bevel aan de Russische strijdkrachten om die gebieden binnen te trekken ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Verordening (EU) 2022/263 van de Raad ( 2 ) geeft uitvoering aan de beperkende maatregelen van Besluit (GBVB) 2022/266. (2) Op 6 oktober 2022 heeft de Raad Besluit (GBVB) 2022/1908 ( 3 ) tot wijziging van de titel van Besluit (GBVB) 2022/266 en tot uitbreiding van het geografische toepassingsgebied van de daarin vervatte beperkingen tot alle niet onder het gezag van de regering vallende gebieden van Oekraïne in de oblasten Donetsk, Cherson, Loehansk en Zaporizja vastgesteld. De politieke context en de beleidsredenen voor de uitbreiding van het toepassingsgebied van de beperkende maatregelen worden beschreven in de overwegingen van Besluit (GBVB) 2022/1908. (3) Die wijzigingen vallen onder het toepassingsgebied van het Verdrag en derhalve is regelgeving op het niveau van de Unie noodzakelijk voor de uitvoering ervan, met name om te garanderen dat zij in alle lidstaten uniform worden toegepast. (4) Verordening (EU) 2022/263 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) 2022/263 wordt als volgt gewijzigd: 1) De titel wordt vervangen door: “Verordening (EU) 2022/263 van 23 februari 2022 van de Raad betreffende beperkende maatregelen naar aanleiding van de illegale erkenning, bezetting of annexatie door de Russische Federatie van bepaalde niet onder regeringsgezag vallende gebieden van Oekraïne”. 2) In artikel 1 wordt punt d) vervangen door: “d) “genoemde gebiedsdelen”: de niet onder regeringsgezag vallende gebieden van Oekraïne in de oblasten Donetsk, Cherson, Loehansk en Zaporizja;”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 oktober 2022. Voor de Raad De voorzitter M. BEK ( 1 ) PB L 42 I van 23.2.2022, blz. 109 . ( 2 ) Verordening (EU) 2022/263 van de Raad van 23 februari 2022 betreffende beperkende maatregelen naar aanleiding van de erkenning van de niet onder het gezag van de regering vallende gebieden in de oblasten Donetsk en Loehansk van Oekraïne en het bevel aan de Russische strijdkrachten om die gebieden binnen te trekken ( PB L 42 I van 23.2.2022, blz. 77 ). ( 3 ) Besluit (GBVB) 2022/1908 van de Raad van 6 oktober 2022 tot wijziging van Besluit (GBVB) 2022/266 van de Raad betreffende beperkende maatregelen in antwoord op de erkenning van de niet onder regeringsgezag vallende gebieden van de oblasten Donetsk en Luhansk van Oekraïne en het sturen van Russische strijdkrachten naar die gebieden (zie bladzijde 118 van dit Publicatieblad).",
  "source": "EUR LEX"
}