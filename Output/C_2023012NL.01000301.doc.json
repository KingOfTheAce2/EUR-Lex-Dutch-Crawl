{
  "url": "http://www.w3.org/1999/xhtml\"><!--",
  "content": "C_2023012NL.01000301.xml 13.1.2023 NL Publicatieblad van de Europese Unie C 12/3 OVEREENKOMST van 12 december 2022 tussen de Europese Centrale Bank en de nationale centrale banken van de lidstaten buiten het eurogebied tot wijziging van de Overeenkomst van 16 maart 2006 tussen de Europese Centrale Bank en de nationale centrale banken van de lidstaten buiten het eurogebied waarin de operationele procedures voor een wisselkoersmechanisme in de derde fase van de Economische en Monetaire Unie zijn neergelegd (2023/C 12/02) 1. Българска народна банка (Bulgaarse Nationale Bank) 1, Knyaz Alexander I Sq. 1000 София/Sofia БЪЛГАРИЯ/BULGARIA Česká národní banka Na Příkopě 28 115 03 Praha 1 ČESKÁ REPUBLIKA Danmarks Nationalbank Havnegade 5 1093 København K DANMARK Hrvatska narodna banka Trg hrvatskih velikana 3 HR-10002 Zagreb HRVATSKA Magyar Nemzeti Bank Budapest Krisztina Körút 55 1013 MAGYARORSZÁG/HUNGARY Narodowy Bank Polski ul. Świętokrzyska 11/21 00-919 Warszawa POLSKA/POLAND Banca Naţională a României Strada Lipscani nr. 25, sector 3 030031 București ROMÂNIA Sveriges Riksbank Brunkebergstorg 11 SE-103 37 Stockholm SVERIGE en 2. Europese Centrale Bank (ECB) (hierna de “Partijen”) Overwegende hetgeen volgt: 1. In de resolutie van 16 juni 1997 (hierna de “resolutie” genoemd) is de Europese Raad overeengekomen een wisselkoersmechanisme (hierna “ERM-II” genoemd) op te zetten bij de aanvang van de derde fase van de Economische en Monetaire Unie op 1 januari 1999. 2. In de resolutie is bepaald dat het ERM-II ertoe zal bijdragen dat de aan ERM-II deelnemende lidstaten buiten het eurogebied een op stabiliteit gericht beleid voeren, dat het ERM-II de convergentie zal bevorderen en de lidstaten aldus zal helpen bij hun inspanningen om de euro aan te nemen. 3. Kroatië neemt als lidstaat met een derogatie deel aan het ERM-II sinds 2020. Hrvatska narodna banka is partij bij de overeenkomst van 16 maart 2006 tussen de Europese Centrale Bank en de nationale centrale banken van de lidstaten buiten het eurogebied waarin de operationele procedures zijn neergelegd voor een wisselkoersmechanisme in de derde fase van de Economische en Monetaire Unie ( 1 ) , zoals gewijzigd door de Overeenkomst van 21 december 2006 ( 2 ) , de Overeenkomst van 14 december 2007 ( 3 ) , de Overeenkomst van 8 december 2008 ( 4 ) , de Overeenkomst van 13 december 2010 ( 5 ) , de Overeenkomst van 21 juni 2013 ( 6 ) , de Overeenkomst van 6 december 2013 ( 7 ) , de Overeenkomst van 13 november 2014 ( 8 ) en de Overeenkomst van 22 januari 2020 ( 9 ) (hierna gezamenlijk de “ERM-II Centrale Bank Overeenkomst” te noemen). 4. Krachtens artikel 1 van Besluit (EU) 2022/1211 van de Raad van 12 juli 2022 betreffende de aanneming van de euro door Kroatië op 1 januari 2023 ( 10 ) , wordt de aan Kroatië verleende derogatie als bedoeld in artikel 5 van de Toetredingsakte van 2012 ( 11 ) met ingang van 1 januari 2023 ingetrokken. Met ingang van 1 januari 2023 zal Kroatië de euro als munt hebben en Hrvatska narodna banka dient vanaf die datum niet langer partij te zijn bij de ERM-II Centrale Bank Overeenkomst. 5. Het is derhalve noodzakelijk de ERM-II Centrale Bank Overeenkomst te wijzigen om rekening te houden met de intrekking van aan Kroatië verleende derogatie, ZIJN HET VOLGENDE OVEREENGEKOMEN: Artikel 1 Wijziging van de ERM-II Centrale Bank Overeenkomst vanwege de intrekking van de derogatie van Kroatië Hrvatska narodna banka is met ingang van 1 januari 2023 niet langer partij bij de ERM-II Centrale Bank Overeenkomst. Artikel 2 Vervanging van bijlage II bij de ERM-II Centrale Bank Overeenkomst Bijlage II bij de ERM-II Centrale Bank Overeenkomst wordt vervangen door de tekst in de bijlage bij deze overeenkomst. Artikel 3 Slotbepalingen 1.   Deze overeenkomst wijzigt de ERM-II Centrale Bank Overeenkomst met ingang van 1 januari 2023. 2.   Deze overeenkomst wordt opgesteld in de Engelse taal en naar behoren ondertekend door bevoegde vertegenwoordigers van de Partijen. De ECB, die de originele overeenkomst zal bewaren, doet een voor eensluidend gewaarmerkt afschrift van de oorspronkelijke overeenkomst toekomen aan elke nationale centrale bank binnen en buiten het eurogebied. Deze overeenkomst wordt gepubliceerd in het Publicatieblad van de Europese Unie . Gedaan te Frankfurt am Main, 12 december 2022. Voor Българска народна банка (Bulgaarse Nationale Bank) … Voor Česká národní banka … Voor Danmarks Nationalbank … Voor Hrvatska narodna banka … Voor Magyar Nemzeti Bank … Voor Narodowy Bank Polski … Voor Banca Naţională a României … Voor Sveriges Riksbank … Voor de Europese Centrale Bank … ( 1 ) PB C 73 van 25.3.2006, blz. 21 . ( 2 ) PB C 14 van 20.1.2007, blz. 6 . ( 3 ) PB C 319 van 29.12.2007, blz. 7 . ( 4 ) PB C 16 van 22.1.2009, blz. 10 . ( 5 ) PB C 5 van 8.1.2011, blz. 3 . ( 6 ) PB C 187 van 29.6.2013, blz. 1 . ( 7 ) PB C 17 van 21.1.2014, blz. 1 . ( 8 ) PB C 64 van 21.2.2015, blz. 1 . ( 9 ) PB C 32 I van 1.2.2020, blz. 1 . ( 10 ) PB L 187 van 14.7.2022, blz. 31 . ( 11 ) PB L 112 van 24.4.2012, blz. 21 . BIJLAGE MAXIMAAL TOEGESTANE FINANCIERINGSMIDDELEN OP ZEER KORTE TERMIJN ALS BEDOELD IN DE ARTIKELEN 8, 10 EN 11 VAN DE ERM-II CENTRALE BANK OVEREENKOMST met ingang van 1 januari 2023 (in miljoenen EUR) Aan deze overeenkomst deelnemende centrale banken Plafonds ( 1 ) Българска народна банка (Bulgaarse Nationale Bank) 810 Česká národní banka 1 320 Danmarks Nationalbank 1 250 Magyar Nemzeti Bank 1 130 Narodowy Bank Polski 3 680 Banca Naţională a României 1 860 Sveriges Riksbank 1 950 Europese Centrale Bank nul Nationale centrale banken van het eurogebied Plafonds Nationale Bank van België nul Deutsche Bundesbank nul Eesti Pank nul Banc Ceannais na hÉireann/Central Bank of Ireland nul Bank of Greece nul Banco de España nul Banque de France nul Banca d’Italia nul Central Bank of Cyprus nul Hrvatska narodna banka nul Latvijas Banka nul Lietuvos bankas nul Banque centrale du Luxembourg nul Bank Ċentrali ta` Malta/Central Bank of Malta nul De Nederlandsche Bank nul Oesterreichische Nationalbank nul Banco de Portugal nul Banka Slovenije nul Národná banka Slovenska nul Suomen Pankki nul ( 1 ) De genoemde bedragen betreffen nominale bedragen voor de centrale banken die niet aan het ERM-II deelnemen.",
  "source": "EUR LEX"
}