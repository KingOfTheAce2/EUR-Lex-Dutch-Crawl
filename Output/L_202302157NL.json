{
  "url": "http://www.w3.org/1999/xhtml\">",
  "content": "L_202302157NL.000101.fmx.xml Publicatieblad van de Europese Unie NL Serie L 2023/2157 18.10.2023 UITVOERINGSVERORDENING (EU) 2023/2157 VAN DE COMMISSIE van 17 oktober 2023 tot wijziging en rectificatie van Uitvoeringsverordening (EU) 2022/1475 wat betreft de beschrijving van de structuur van de begrotingscodes en het type en format van de informatie die moet worden verstrekt voor de monitoring en evaluatie van de strategische GLB-plannen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2115 van het Europees Parlement en de Raad van 2 december 2021 tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( 1 ) , en met name artikel 133 en artikel 134, lid 4, Overwegende hetgeen volgt: (1) Het in punt 2, a), iv), van bijlage IV bij Uitvoeringsverordening (EU) 2022/1475 van de Commissie ( 2 ) vastgestelde aantal cijfers voor de begrotingscode is ontoereikend gebleken om te voldoen aan de behoeften van de lidstaten met betrekking tot het aantal eenheidsbedragen voor GLB-interventies. Bijgevolg moet, voor de duidelijkheid en de samenhang, de verwijzing naar het aantal cijfers in de beschrijving van de te rapporteren begrotingscode worden geschrapt en moet punt 2, a), iv), van die bijlage dienovereenkomstig worden gewijzigd. (2) In punt 7 van bijlage V bij Uitvoeringsverordening (EU) 2022/1475 is bepaald welke marktinformatie jaarlijks moet worden verstrekt voor de overige sectoren zoals bedoeld in artikel 42, punt f), van Verordening (EU) 2021/2115. Met het oog op de beoordeling van de organisatiegraad in de sector groenten en fruit, de hopsector en de sector olijfolie en tafelolijven, wat een betere inschatting van de reikwijdte van het gemeenschappelijk landbouwbeleid mogelijk zal maken, moeten gegevens worden verzameld over het totale groente- en fruitareaal, het totale hopareaal en het totale areaal voor de productie van olijfolie en tafelolijven van producenten die zijn verenigd in producentenorganisaties, transnationale producentenorganisaties, unies van producentenorganisaties en transnationale unies van producentenorganisaties. Om ervoor te zorgen dat deze gegevens worden verzameld, moet “Formulier A.7.” in punt 7 van die bijlage worden gewijzigd. (3) Om ervoor te zorgen dat gegevens worden verzameld over het budget van grensoverschrijdende/transnationale operationele groepen en over het totale budget van andere operationele groepen dan die welke uit het Elfpo worden ondersteund, moeten de lidstaten aanvullende gegevens verstrekken over aanvullende niet-nationale financiering of particuliere bijdragen. Punt n), iv), en punt p), van punt 1 van bijlage VI bij Uitvoeringsverordening (EU) 2022/1475 moeten daarom worden gewijzigd. (4) Op grond van artikel 2, punt d), van Uitvoeringsverordening (EU) 2022/1475 moeten de lidstaten als onderdeel van de evaluatie van de strategische GLB-plannen, indien relevant, een beoordeling van specifieke interventies of topics van de strategische GLB-plannen verrichten. In punt 4, b), van bijlage II bij die uitvoeringsverordening wordt foutief verwezen naar punt e) van artikel 2 van die uitvoeringsverordening, in plaats van naar punt d) van dat artikel. Voor de duidelijkheid en de samenhang moet punt 4, b), van die bijlage dienovereenkomstig worden gerectificeerd. (5) Voorts moeten ook enkele fouten in de bepalingen ter identificatie van de variabelen in de bijlagen II, IV en VI bij Uitvoeringsverordening (EU) 2022/1475 worden gerectificeerd. (6) Uitvoeringsverordening (EU) 2022/1475 moet derhalve dienovereenkomstig worden gewijzigd en gerectificeerd. (7) De in deze verordening vervatte maatregelen zijn in overeenstemming met het advies van het Comité voor het gemeenschappelijk landbouwbeleid, HEEFT DE VOLGENDE VERORDENING VASTGESTELD: Artikel 1 Wijzigingsbepalingen Uitvoeringsverordening (EU) 2022/1475 wordt als volgt gewijzigd: 1) In bijlage IV wordt punt 2, a), iv), vervangen door: “iv) M040: begrotingscode Dit veld bevat de begrotingscode, bestaande uit de begrotingsnomenclatuur, het interventietype, de sector en subsector, de outputindicator, de interventie, het eenheidsbedrag, de verlaging van de betaling of van het bijdragepercentage en het kalenderjaar;”. 2) In bijlage V wordt punt 7 vervangen door: “7. Formulier A.7. Dit formulier betreft de sector groenten en fruit, de hopsector, de sector olijfolie en tafelolijven en de overige sectoren, zoals bedoeld in artikel 42, punten a), d), e) en f), van Verordening (EU) 2021/2115, waarvoor de lidstaten jaarlijks de volgende marktinformatie over het voorgaande kalenderjaar moeten verstrekken: a) het totale groente- en fruitareaal (in hectare) voor PO’s, TPO’s, UPO’s en TUPO’s (met uitzondering van het paddenstoelenareaal); b) het totale hopareaal (in hectare) voor PO’s, TPO’s, UPO’s en TUPO’s; c) het totale areaal (in hectare) voor de productie van olijfolie en tafelolijven voor PO’s, TPO’s, UPO’s en TUPO’s; d) voor de overige sectoren: — voor de in artikel 1, lid 2, punten a) tot en met e), h), k) en m), van Verordening (EU) nr. 1308/2013 bedoelde gewassectoren en de sectoren die betrekking hebben op producten van bijlage VI bij Verordening (EU) 2021/2115: het totale areaal (in hectare) en/of het totale volume (in ton) voor PO’s, TPO’s, UPO’s en TUPO’s; — voor de in artikel 1, lid 2, punten o) tot en met t), en w), van Verordening (EU) nr. 1308/2013 bedoelde veehouderijsectoren en de sectoren die betrekking hebben op producten van bijlage VI bij Verordening (EU) 2021/2115: het totale aantal dieren en/of het totale volume (in ton) voor PO’s, TPO’s, UPO’s en TUPO’s.”. 3) In bijlage VI wordt punt 1 als volgt gewijzigd: a) punt n), iv), wordt vervangen door: “iv) budget per lidstaat/regio die deel uitmaakt van het project, in overheidsuitgaven, waarbij alle bijdragen bij elkaar worden opgeteld (Elfpo, nationale medefinanciering, aanvullende nationale financiering en andere financiering, indien van toepassing);”; b) punt p) wordt vervangen door: “p) totaal budget: de totale projectbijdragen (Elfpo, nationale medefinanciering, aanvullende nationale financiering en andere financiering, indien van toepassing);”. Artikel 2 Rectificatiebepalingen Uitvoeringsverordening (EU) 2022/1475 wordt als volgt gerectificeerd: 1) In bijlage II wordt punt 4, b), vervangen door: “b) in voorkomend geval, de evaluaties van specifieke topics zoals bedoeld in artikel 2, punt d);”. 2) Bijlage IV wordt als volgt gerectificeerd: a) in punt 2, b), i), wordt het kopje “M050: totaal betaald bedrag (EU-middelen)” vervangen door: “M050: totaalbedrag aan EU-middelen”; b) in punt 4, a), wordt het kopje “B010: unieke ID van de begunstigde” vervangen door: “B010: unieke identificatiecode van de begunstigde”. 3) In bijlage VI wordt punt 1, i), vervangen door: “i) projectstatus: lopend, voltooid, geannuleerd;”. Artikel 3 Inwerkingtreding Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 oktober 2023. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 1 . ( 2 ) Uitvoeringsverordening (EU) 2022/1475 van de Commissie van 6 september 2022 tot vaststelling van uitvoeringsbepalingen van Verordening (EU) 2021/2115 van het Europees Parlement en de Raad wat betreft de evaluatie van de strategische GLB-plannen en wat betreft de verstrekking van informatie voor monitoring- en evaluatiedoeleinden ( PB L 232 van 7.9.2022, blz. 8 ). ELI: http://data.europa.eu/eli/reg_impl/2023/2157/oj ISSN 1977-0758 (electronic edition)",
  "source": "EUR LEX"
}