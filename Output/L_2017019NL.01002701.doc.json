{
  "url": "http://www.w3.org/1999/xhtml\">",
  "content": "L_2017019NL.01002701.xml 25.1.2017 NL Publicatieblad van de Europese Unie L 19/27 UITVOERINGSVERORDENING (EU) 2017/120 VAN DE COMMISSIE van 24 januari 2017 betreffende de afwijkingen van de oorsprongsregels vastgesteld in bijlage II bij de handelsovereenkomst tussen de Europese Unie en haar lidstaten, enerzijds, en Colombia, Peru en Ecuador, anderzijds, die van toepassing zijn binnen contingenten voor bepaalde producten uit Ecuador DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 58, lid 1, Overwegende hetgeen volgt: (1) Bij Besluit (EU) 2016/2369 ( 2 ) heeft de Raad zijn goedkeuring gegeven aan de ondertekening, namens de Unie, van het protocol van toetreding tot de handelsovereenkomst tussen de Europese Unie en haar lidstaten, enerzijds, en Colombia en Peru, anderzijds, om rekening te houden met de toetreding van Ecuador (hierna „het protocol” genoemd). In overeenstemming met Besluit (EU) 2016/2369 wordt het protocol voorlopig toegepast, in afwachting van de voltooiing van de procedures voor de sluiting ervan. De voorlopige toepassing van het protocol vangt aan op 1 januari 2017. (2) Bijlage II bij de handelsovereenkomst tussen de Europese Unie en haar lidstaten, enerzijds, en Colombia, Peru en Ecuador, anderzijds (hierna „de overeenkomst” genoemd), heeft betrekking op de definitie van het begrip „product van oorsprong” en methoden van administratieve samenwerking. Voor een aantal producten is in aanhangsel 2A van die bijlage voorzien in afwijkingen van de in die bijlage vastgestelde oorsprongsregels in het kader van jaarlijkse contingenten. Daarom dienen de voorwaarden te worden vastgesteld voor de toepassing van deze afwijkingen voor de invoer vanuit Ecuador. (3) De in aanhangsel 2A van bijlage II bij de overeenkomst vastgestelde contingenten worden door de Commissie beheerd op basis van de chronologische volgorde van de data van aanvaarding van de douaneaangiften voor het vrije verkeer overeenkomstig Uitvoeringsverordening (EU) 2015/2447 van de Commissie ( 3 ) . (4) Producten dienen uitsluitend voor de tariefconcessies in aanmerking te komen wanneer het bewijs van oorsprong aan de douaneautoriteiten wordt overgelegd. (5) Met het oog op een vlotte toepassing van het bij het protocol ingevoerde stelsel van contingenten moet deze verordening van toepassing zijn met ingang van dezelfde datum als de voorlopige toepassing van het protocol. (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De afwijkingen van de oorsprongsregels die zijn vastgesteld in aanhangsel 2A van bijlage II bij de handelsovereenkomst tussen de Europese Unie en haar lidstaten, enerzijds, en Colombia, Peru en Ecuador, anderzijds (hierna „de overeenkomst” genoemd), zijn van toepassing binnen de in de bijlage bij deze verordening vastgestelde contingenten. Artikel 2 Om in aanmerking te komen voor de in artikel 1 vastgestelde afwijkingen, moeten de in de bijlage genoemde producten vergezeld gaan van een bewijs van oorsprong, zoals vermeld in bijlage II bij de overeenkomst. Artikel 3 De in de bijlage vastgestelde contingenten worden beheerd overeenkomstig de artikelen 49 tot en met 54 van Uitvoeringsverordening (EU) 2015/2447. Artikel 4 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2017. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 januari 2017. Voor de Commissie De voorzitter Jean-Claude JUNCKER ( 1 ) PB L 269 van 10.10.2013, blz. 1 . ( 2 ) Besluit (EU) 2016/2369 van de Raad van 11 november 2016 betreffende de ondertekening namens de Unie en de voorlopige toepassing van het protocol van toetreding tot de handelsovereenkomst tussen de Europese Unie en haar lidstaten, enerzijds, en Colombia en Peru, anderzijds, om rekening te houden met de toetreding van Ecuador ( PB L 356 van 24.12.2016, blz. 1 ). ( 3 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). BIJLAGE Onverminderd de regels voor de interpretatie van de gecombineerde nomenclatuur wordt de omschrijving van de goederen slechts ter indicatie vermeld. In het kader van deze bijlage wordt het preferentiestelsel bepaald door de GN-codes zoals deze op het moment van goedkeuring van deze verordening luiden. Volg-nummer GN-code Omschrijving Contingent-periode Omvang van het contingent (nettogewicht in ton, tenzij anders bepaald) 09.7501 3920 Andere platen, vellen, foliën, stroken en strippen, van kunststof zonder celstructuur, niet versterkt, gelaagd of op dergelijke wijze gecombineerd met andere stoffen, niet op een drager 1.1.-31.12. 15 000 09.7502 6108 22 00 Slips en onderbroeken, van brei- of haakwerk van synthetische of kunstmatige vezels, voor dames of voor meisjes 1.1.-31.12. 200 09.7503 6112 31 Badpakken en zwembroeken, van brei- of haakwerk van synthetische vezels, voor heren of voor jongens 1.1.-31.12. 25 09.7504 6112 41 Badpakken en zwembroeken, van brei- of haakwerk van synthetische vezels, voor dames of voor meisjes 1.1.-31.12. 100 09.7505 6115 10 Kousenbroeken, kousen en kniekousen met degressieve compressie (bijvoorbeeld aderspatkousen), van brei- of haakwerk 1.1.-31.12. 25 09.7506 6115 21 00 Andere kousenbroeken van synthetische vezels, van minder dan 67 decitex per enkelvoudige draad, van brei- of haakwerk 1.1.-31.12. 40 09.7507 6115 22 00 Andere kousenbroeken van synthetische vezels, van 67 decitex of meer per enkelvoudige draad, van brei- of haakwerk 1.1.-31.12. 15 09.7508 6115 30 Andere dameskousen en -kniekousen, van minder dan 67 decitex per enkelvoudige draad, van brei- of haakwerk 1.1.-31.12. 25 09.7509 6115 96 Andere kousenbroeken, kousen, kniekousen en dergelijke, van synthetische vezels, van brei- of haakwerk 1.1.-31.12. 175 09.7510 7321 Kachels, kookketels met vuurhaard, keukenfornuizen (die, welke mede dienen voor centrale verwarming daaronder begrepen), barbecues, vuurpotten, gaskookplaten, bordenwarmers en dergelijke niet-elektrische toestellen voor huishoudelijk gebruik, alsmede delen daarvan, van gietijzer, van ijzer of van staal 1.1.-31.12. 20 000  artikelen 09.7511 7323 Keukengerei en huishoudelijke artikelen, alsmede delen daarvan, van gietijzer, van ijzer of van staal; ijzerwol en staalwol; sponsen, schuurlappen, schuurhandjes en dergelijke artikelen voor het schuren, voor het polijsten of voor dergelijke doeleinden, van ijzer of van staal 1.1.-31.12. 50 000 09.7512 7325 Andere gegoten werken van ijzer of van staal 1.1.-31.12. 50 000",
  "source": "EUR LEX"
}