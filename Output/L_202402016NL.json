{
  "url": "http://www.w3.org/1999/xhtml\"><!--",
  "content": "L_202402016NL.000101.fmx.xml Publicatieblad van de Europese Unie NL L-serie 2024/2016 26.7.2024 BESLUIT (EU) 2024/2016 VAN DE EUROPESE CENTRALE BANK van 16 juli 2024 tot wijziging van Besluit (EU) 2019/1743 betreffende de rentevergoeding op aangehouden extra reserves en op bepaalde deposito’s (ECB/2019/31) (ECB/2024/19) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, eerste streepje, Gezien de statuten van het Europees Stelsel van centrale banken en van de Europese Centrale Bank, en met name artikel 3.1, eerste streepje, en de artikelen 17 en 19, Overwegende hetgeen volgt: (1) De Raad van bestuur heeft een herziening uitgevoerd van de toegepaste rentevergoeding op bij de nationale centrale banken van lidstaten die de euro als munt hebben en de Europese Centrale Bank (ECB) aangehouden deposito’s en geen verband met de uitvoering van het monetaire beleid (“niet-monetairebeleidsdeposito’s”). Het doel van de herziening was mogelijke interferentie van dergelijke deposito’s in het gemeenschappelijke monetaire beleid te voorkomen en tegelijkertijd de naleving van het beginsel van een open markteconomie en een consistente behandeling van soortgelijke deposito’s binnen het Eurosysteem te waarborgen. (2) Naar aanleiding van de herziening heeft de Raad van bestuur besloten dat grotere transparantie van de rentevergoeding op niet-monetairebeleidsdeposito’s noodzakelijk is. De op deze deposito’s toepasselijke rentevergoedingstarieven zijn vastgelegd in verschillende rechtshandelingen. Teneinde de transparantie en de consistentie tussen samenhangende rechtshandelingen te verbeteren, is het passend dat de vergoedingstarieven op alomvattende wijze in één enkele rechtshandeling worden vastgelegd met het oog op het vergemakkelijken van de communicatie over de beloningspercentages en toekomstige aanpassingen van die tarieven. Besluit (EU) 2024/1209 van de Europese Centrale Bank (ECB/2024/11) ( 1 ) werd vastgesteld op 16 april 2024. (3) Dientengevolge dienen de in Besluit (EU) 2019/1743 van de Europese Centrale Bank (ECB/2019/31) ( 2 ) opgenomen regels met betrekking tot de rentevergoeding op bepaalde bij de ECB aangehouden deposito’s te worden vervangen door verwijzingen naar de relevante bepalingen van Besluit (EU) 2024/1209 van de Europese Centrale Bank (ECB/2024/11). (4) Daarnaast is het noodzakelijk om rentevergoeding op aangehouden extra reserves tijdens een periode van een langdurige verstoring van TARGET gedurende meerdere werkdagen, zoals bedoeld in artikel 187 bis van Richtsnoer (EU) 2015/510 van de Europese Centrale Bank (ECB/2014/60) ( 3 ) , te verduidelijken. In aanmerking komende wederpartijen bij monetairbeleidstransacties van het Eurosysteem met toegang tot de depositofaciliteit krachtens artikel 22 van Richtsnoer (EU) 2015/510 (ECB/2014/60) zouden niet de mogelijkheid hebben om gedurende een dergelijke periode middelen in de depositofaciliteit te plaatsen; daarom mag de rentevergoeding op hun aangehouden extra reserves voor die periode niet lager zijn dan de depositorente. (5) Teneinde de rechtszekerheid te waarborgen, moet de toepassingsdatum van de wijziging van artikel 2 met betrekking tot de rentevergoeding op bepaalde bij de ECB aangehouden deposito’s worden afgestemd op de toepassingsdatum van Besluit (EU) 2024/1209 (ECB/2024/11). Die wijziging moet daarom met ingang van 1 december 2024 worden toegepast, terwijl de wijziging van artikel 1 met ingang van de datum van inwerkingtreding van dit besluit moet worden toegepast. (6) Derhalve moet Besluit (EU) 2019/1743 (ECB/2019/31) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijzigingen Besluit (EU) 2019/1743 (ECB/2019/31) wordt als volgt gewijzigd: 1) Aan artikel 1 wordt het volgende lid toegevoegd: “5.   Tijdens een periode van een langdurige verstoring van TARGET gedurende meerdere werkdagen, zoals bedoeld in artikel 187 bis van Richtsnoer (EU) 2015/510 van de Europese Centrale Bank (ECB/2014/60) ( *1 ) , zijn de leden 1 tot en met 4 van toepassing. Indien evenwel instellingen die in aanmerking komende wederpartijen bij monetairbeleidstransacties van het Eurosysteem zijn met toegang tot de depositofaciliteit van het Eurosysteem overeenkomstig dat richtsnoer, onderworpen zijn aan een dergelijke verstoring van TARGET, wordt de rente op de overeenkomstig lid 2 aangehouden extra reserves automatisch vergoed voor de periode va de verstoring van TARGET tegen de depositorente, voor zover de depositorente hoger is dan nul. Indien de toegang van een in aanmerking komende wederpartij onderworpen is aan een limiet, wordt de in de vorige zin bedoelde rentevergoeding alleen toegepast op een bedrag aan extra reserves van die wederpartij die niet die limiet overschrijdt. ( *1 ) Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (algemene documentatie richtsnoer) (ECB/2014/60) ( PB L 91 van 2.4.2015, blz. 3 ).”.\" 2) Artikel 2 wordt vervangen door: “Artikel 2 Rentevergoeding op bepaalde bij de ECB aangehouden deposito’s 1.   De ECB past de in artikel 2, lid 4, van Besluit (EU) 2024/1209 van de Europese Centrale Bank (ECB/2024/11) ( *2 ) opgenomen rentevergoedingstarieven voor bepaalde door de ECB aangehouden deposito’s als volgt toe: a) voor rekeningen aangehouden overeenkomstig Besluit ECB/2003/14 van de Europese Centrale Bank ( *3 ) , Besluit ECB/2010/4 van de Europese Centrale Bank ( *4 ) , Besluit ECB/2010/17 van de Europese Centrale Bank ( *5 ) , Besluit ECB/2010/31 van de Europese Centrale Bank ( *6 ) en Verordening (EU) 2020/672 van de Raad ( *7 ) , het in artikel 2, lid 4, punt a), i), van Besluit (EU) 2024/1209 (ECB/2024/11) opgenomen rentevergoedingstarief; b) voor andere depositorekeningen voor het Europees Stabiliteitsmechanisme en voor de Europese Faciliteit voor financiële stabiliteit die niet onder punt a) vallen, het in artikel 2, lid 4, punt b), van Besluit (EU) 2024/1209 (ECB/2024/11) opgenomen rentevergoedingstarief. Gedurende een periode waarin op de betrokken rekeningen evenwel de in punt a) genoemde deposito’s moeten worden aangehouden vóór de datum waarop een betaling moet worden verricht overeenkomstig de op de betrokken faciliteit toepasselijke wettelijke of contractuele regels, past de ECB het in artikel 2, lid 4, punt a), ii), van Besluit (EU) 2024/1209 (ECB/2024/11) opgenomen rentevergoedingstarief toe. 2.   De ECB past het in artikel 2, lid 4, punt c), i), van Besluit (EU) 2024/1209 (ECB/2024/11) opgenomen rentevergoedingstarief ook toe op de specifieke, bij de ECB aangehouden rekening overeenkomstig artikel 13, lid 2, van Uitvoeringsbesluit van de Commissie van 14 april 2021 tot vaststelling van de nodige regelingen voor het beheer van de opgenomen leningen uit hoofde van Besluit (EU, Euratom) 2020/2053 van de Raad, en voor de leningstransacties in verband met overeenkomstig artikel 15 van Verordening (EU) 2021/241 van het Europees Parlement en de Raad ( *8 ) verstrekte leningen die worden gebruikt voor liquiditeitsbuffers met betrekking tot: a) het NextGenerationEU-programma; b) het instrument voor de toekenning van steun aan Oekraïne voor 2023 (macrofinanciële bijstand+) ( *9 ) ; c) elk ander door de ECB en de Commissie overeengekomen financieringsprogramma van de Europese Unie. Op die specifieke rekening aangehouden deposito’s die niet meer dan 20 miljard EUR bedragen, past de ECB het in artikel 2, lid 4, punt c), ii), van Besluit (EU) 2024/1209 (ECB/2024/11) opgenomen rentevergoedingstarief toe. ( *2 ) Besluit (EU) 2024/1209 van de Europese Centrale Bank van 16 april 2024 betreffende de rentevergoeding op bij nationale centrale banken en de Europese Centrale Bank aangehouden niet-monetairebeleidsdeposito’s (ECB/2024/11) ( PB L, 2024/1209, 3.5.2024, ELI: http://data.europa.eu/eli/dec/2024/1209/oj ).\" ( *3 ) Besluit ECB/2003/14 van de Europese Centrale Bank van 7 november 2003 betreffende het beheer van de opgenomen en verstrekte leningen van de Europese Gemeenschap uit hoofde van het mechanisme voor financiële ondersteuning op middellange termijn ( PB L 297 van 15.11.2003, blz. 35 ).\" ( *4 ) Besluit ECB/2010/4 van de Europese Centrale Bank van 10 mei 2010 betreffende het beheer van gepoolde bilaterale leningen ten behoeve van de Helleense Republiek en tot wijziging van Besluit ECB/2007/7 ( PB L 119 van 13.5.2010, blz. 24 ).\" ( *5 ) Besluit ECB/2010/17 van de Europese Centrale Bank van 14 oktober 2010 betreffende het beheer van door de Unie opgenomen en verstrekte leningen in het kader van het Europees financieel stabilisatiemechanisme ( PB L 275 van 20.10.2010, blz. 10 ).\" ( *6 ) Besluit ECB/2010/31 van de Europese Centrale Bank van 20 december 2010 betreffende de opening van rekeningen voor het verwerken van betalingen in verband met de EFSF-leningen aan lidstaten die de euro als munt hebben ( PB L 10 van 14.1.2011, blz. 7 ).\" ( *7 ) Verordening (EU) 2020/672 van de Raad van 19 mei 2020 betreffende de instelling van een Europees instrument voor tijdelijke steun om het risico op werkloosheid te beperken in een noodtoestand (SURE) als gevolg van de COVID-19-uitbraak ( PB L 159 van 20.5.2020, blz. 1 ).\" ( *8 ) C(2021) 2502 final.\" ( *9 ) Verordening (EU) 2022/2463 van het Europees Parlement en de Raad van 14 december 2022 tot vaststelling van een instrument voor de toekenning van steun aan Oekraïne voor 2023 (macrofinanciële bijstand+) ( PB L 322 van 16.12.2022, blz. 1 ).”.\" Artikel 2 Inwerkingtreding 1.   Dit besluit treedt in werking op de twintigste dag volgende op die van de bekendmaking ervan in het Publicatieblad van de Europese Unie . 2.   Artikel 1, punt 2), wordt toegepast met ingang van 1 december 2024. Gedaan te Frankfurt am Main, 16 juli 2024. De president van de ECB Christine LAGARDE ( 1 ) Besluit (EU) 2024/1209 van de Europese Centrale Bank van 16 april 2024 betreffende de rentevergoeding op bij nationale centrale banken en de Europese Centrale Bank aangehouden niet-monetairebeleidsdeposito’s (ECB/2024/11) ( PB L, 2024/1209, van 3.5.2024, ELI: ELI: http://data.europa.eu/eli/dec/2024/1209/oj ). ( 2 ) Besluit (EU) 2019/1743 van de Europese Centrale Bank van dinsdag 15 oktober 2019 betreffende de rentevergoeding op aangehouden extra reserves en bepaalde deposito’s (ECB/2019/31) ( PB L 267 van 21.10.2019, blz. 12 ). ( 3 ) Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (algemene documentatie richtsnoer) (ECB/2014/60) ( PB L 91 van 2.4.2015, blz. 3 ). ELI: http://data.europa.eu/eli/dec/2024/2016/oj ISSN 1977-0758 (electronic edition)",
  "source": "EUR LEX"
}