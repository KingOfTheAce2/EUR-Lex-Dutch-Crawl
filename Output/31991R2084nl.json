{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2084:NL:HTML\">",
  "content": "EUR-Lex - 31991R2084 - NL Avis juridique important | 31991R2084 Verordening (EEG) nr. 2084/91 van de Commissie van 12 juli 1991 houdende indeling van bepaalde goederen in de gecombineerde nomenclatuur Publicatieblad Nr. L 193 van 17/07/1991 blz. 0016 - 0017 Bijzondere uitgave in het Fins: Hoofdstuk 2 Deel 8 blz. 0029 Bijzondere uitgave in het Zweeds: Hoofdstuk 2 Deel 8 blz. 0029 VERORDENING ( EEG ) Nr . 2084/91 VAN DE COMMISSIE  van 12 juli 1991  houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 2658/87 van de Raad van 23 juli 1987 met betrekking tot de tarief - en statistieknomenclatuur en het gemeenschappelijk douanetarief ( 1 ), laatstelijk gewijzigd bij Verordening ( EEG ) nr . 2080/91 van de Commissie ( 2 ),  inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening  opgenomen goederen; Overwegende dat bij Verordening ( EEG ) nr . 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief - of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond  van de motiveringen opgenomen in kolom 3; Overwegende dat de in deze verordening vervatte maatregelen in overeenstemming zijn met het advies van het Comité nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel . Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in  elke Lid-Staat . Gedaan te Brussel, 12 juli 1991 . Voor de Commissie Christiane SCRIVENER Lid van de Commissie ( 1 ) PB nr . L 256 van 7 . 9 . 1987, blz . 1 . ( 2 ) Zie bladzijde 6 van dit Publikatieblad . BIJLAGE Omschrijving van de goederen  Indeling GN-code  Motivering      ( 1 )  ( 2 )  ( 3 )      1 . Bereiding bestaande uit ongeveer 50 gewichtspercenten cholinechloride, ongeveer 35 gewichtspercenten colloïdaal siliciumdioxyde en ongeveer 15  gewichtspercenten water, gebruikt in diervoeding ( prémélange )  2309 90 99  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 2309, 2309 90 en 2309  90 99 .  2 . Trikobalttetraoxyde met een zuiverheid van ongeveer 96 of meer gewichtspercenten, verkregen uit kobalthydroxyde  2822 00 00  De indeling is vastgesteld op basis van de algemene regels 1 en 6 voor de interpretatie van de gecombineerde  nomenclatuur, aantekening 1 a ) op hoofdstuk 28, alsmede de tekst van GN-code 2822 00 00 .  3 . Produkt bestaande uit cholzuur ( met een zuiverheid van meer dan 95 gewichtspercenten ), vetzuren en anorganische zouten resulterend uit het produktieproces  2918  19 30  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 2918, 2918 19 en 2918 19 30 .  4 . Gezuiverde gedroogde rundergal ( \" ox bile extract \"),  verkregen door vloeibare gal te zuiveren met ethanol en met beenzwart ( ontgeuring en ontkleuring ) en daarna te verdampen . Dit produkt wordt gebruikt voor therapeutische doeleinden  3001 20 90  De indeling is vastgesteld op basis van de algemene regels 1  en 6 voor de interpretatie van de gecombineerde nomenclatuur, alsmede de tekst van de GN-codes 3001, 3001 20 en 3001 20 90 .    Aangezien deze produkten een behandeling hebben ondergaan die niet is toestaan voor de produkten bedoeld bij post 0510 en  rechtstreeks worden gebruikt voor therapeutische doeleinden, dienen zij te worden ingedeeld onder post 3001 ( zie eveneens de GS-toelichtingen op post 30.01, letter B ).  5 . Tussenprodukt bij de bereiding van cholzuur uit rundergal, dat voornamelijk  bestaat uit een mengsel van cholzuur en desoxycholzuur ( ongeveer 80 gewichtspercenten ), vetzuren en anorganische zouten  3823 90 91  De indeling is vastgesteld op basis van de algemene regels 1 en 6 voor de interpretatie van de gecombineerde  nomenclatuur, alsmede de tekst van de GN-codes 3823, 3823 90 en 3823 90 91 .  6 . Mengsel van esters van adipinezuur en alcoholen met voornamelijk 12 en 13 koolstofatomen, in het bijzonder gebruikt voor het vervaardigen van synthetische smeermiddelen   3823 90 98  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 3823, 3823 90 en 3823 90 98 .",
  "source": "EUR LEX"
}