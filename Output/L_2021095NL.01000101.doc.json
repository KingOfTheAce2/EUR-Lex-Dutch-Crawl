{
  "url": "http://www.w3.org/1999/xhtml\"><!--",
  "content": "L_2021095NL.01000101.xml 18.3.2021 NL Publicatieblad van de Europese Unie L 95/1 BESLUIT (EU) 2021/463 VAN DE RAAD van 9 maart 2021 betreffende het standpunt dat namens de Europese Unie moet worden ingenomen in het Administratief Comité dat is ingesteld bij de Douaneovereenkomst inzake het internationale vervoer van goederen onder dekking van carnets TIR, ten aanzien van de wijzigingen van die overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Douaneovereenkomst inzake het internationale vervoer van goederen onder dekking van carnets TIR van 14 november 1975 (de “TIR-Overeenkomst”) werd namens de Europese Economische Gemeenschap goedgekeurd bij Verordening (EEG) nr. 2112/78 van de Raad ( 1 ) en is op 20 juni 1983 ten aanzien van de Gemeenschap in werking getreden. (2) Een geconsolideerde versie van de TIR-Overeenkomst werd gepubliceerd als bijlage bij Besluit 2009/477/EG van de Raad ( 2 ) . In dat besluit is bepaald dat de Commissie toekomstige wijzigingen van de TIR-Overeenkomst voortaan bekend zal maken in het Publicatieblad van de Europese Unie met vermelding van de datum van inwerkingtreding ervan. (3) Overeenkomstig de TIR-Overeenkomst kan het Administratief Comité dat is ingesteld bij de TIR-Overeenkomst (het “Administratief Comité”) wijzigingen van de TIR-Overeenkomst en de bijlagen daarbij aannemen met een meerderheid van twee derde van de aanwezige overeenkomstsluitende partijen die hun stem uitbrengen. (4) Het Administratief Comité zal tijdens zijn 74e zitting op 9-12 februari 2021 of een daaropvolgende zitting verscheidene wijzigingen van de bijlagen bij de TIR-Overeenkomst aannemen. (5) Gezien de eerder aangenomen wijziging van artikel 18 van de TIR-Overeenkomst, waarbij het totale aantal douanekantoren dat bij TIR-vervoer betrokken mag zijn, werd verhoogd, moet bijlage 1 bij de TIR-Overeenkomst worden gewijzigd en moeten de modellen van versie 1 en versie 2 van de carnets TIR worden aangepast. (6) Het is passend het standpunt te bepalen dat namens de Unie moet worden ingenomen in het Administratief Comité ten aanzien van de wijzigingen van de TIR-Overeenkomst, aangezien die wijzigingen bindend zullen zijn voor de Unie. (7) Het standpunt van de Unie in het Administratief Comité moet derhalve worden gebaseerd op de aan dit besluit gehechte ontwerpwijzigingen, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in het Administratief Comité dat is ingesteld bij de Douaneovereenkomst inzake het internationale vervoer van goederen onder dekking van carnets TIR, tijdens zijn 74e zitting op 9-12 februari 2021 of een daaropvolgende zitting, met betrekking tot de wijzigingen van die overeenkomst, wordt gebaseerd op de ontwerpwijzigingen die aan dit besluit zijn gehecht. Kleine technische wijzigingen van de ontwerpwijzigingen kunnen zonder nader besluit van de Raad worden goedgekeurd door de vertegenwoordigers van de Unie in het Administratief Comité. Artikel 2 Het in artikel 1 bedoelde standpunt wordt door de Commissie tot uitdrukking gebracht. De lidstaten, gezamenlijk handelend in het belang van de Unie, brengen het standpunt van de Unie tot uitdrukking wanneer een formele stemming plaatsvindt in het Administratief Comité. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 9 maart 2021. Voor de Raad De voorzitter A.P. ZACARIAS ( 1 ) Verordening (EEG) nr. 2112/78 van de Raad van 25 juli 1978 houdende sluiting van de Douaneovereenkomst inzake het internationale vervoer van goederen onder dekking van carnets TIR (TIR-Overeenkomst) gedateerd te Genève, op 14 november 1975 ( PB L 252 van 14.9.1978, blz. 1 ). ( 2 ) Besluit 2009/477/EG van de Raad van 28 mei 2009 tot bekendmaking in geconsolideerde vorm van de tekst van de Douaneovereenkomst inzake het internationale vervoer van goederen onder dekking van carnets TIR (TIR-overeenkomst) gedateerd op 14 november 1975, zoals sedertdien gewijzigd ( PB L 165 van 26.6.2009, blz. 1 ). BIJLAGE Bijlage 1, VERSIE 1, bladzijde 2 van voorblad: Model van carnet TIR, nr. 5 van de “règles relatives à l’utilisation du carnet TIR” Vervang quatre door huit Bijlage 1, VERSIE 1, bladzijde 3 van voorblad: Model van carnet TIR, versie 1, nr. 5 van de “rules regarding the use of the TIR Carnet” Vervang four door eight Bijlage 1, VERSIE 1, bladzijde 5 (wit) van het model van het carnet TIR, voucher nr. 1 Vervang de bestaande voucher nr. 1 door ( 1 ) Bijlage 1, VERSIE 1, bladzijde 6 (groen) van het model van het carnet TIR, versie 1, voucher nr. 2 Vervang de bestaande voucher nr. 2 door ( 2 ) Bijlage 1, VERSIE 2, bladzijde 2 van voorblad: Model van carnet TIR, nr. 5 van de “règles relatives à l’utilisation du carnet TIR” Vervang quatre door huit Bijlage 1, VERSIE 2, bladzijde 3 van voorblad: Model van carnet TIR, versie 1, nr. 5 van de “rules regarding the use of the TIR Carnet” Vervang four door eight Bijlage 1, VERSIE 2, bladzijde 12 (wit) van het model van het carnet TIR, voucher nr. 1 Vervang de bestaande voucher nr. 1 door ( 3 ) Bijlage 1, VERSIE 2, bladzijde 13 (groen) van het model van het carnet TIR, voucher nr. 2 Vervang de bestaande voucher nr. 2 door ( 4 ) ( 1 ) Zie bladzijde 2 van deze bijlage. ( 2 ) Zie bladzijde 3 van deze bijlage. ( 3 ) Zie bladzijde 4 van deze bijlage. ( 4 ) Zie bladzijde 5 van deze bijlage.",
  "source": "EUR LEX"
}