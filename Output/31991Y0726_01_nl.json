{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991Y0726(01):NL:HTML\">",
  "content": "EUR-Lex - 31991Y0726(01) - NL Avis juridique important | 31991Y0726(01) Resolutie van het Raadgevend Comité van de Europese Gemeenschap voor Kolen en Staal betreffende de lopende onderhandelingen over de totstandkoming van een Europese economische ruimte (met algemene stemmen aangenomen tijdens de 292e zitting van 7 juni 1991) Publicatieblad Nr. C 197 van 26/07/1991 blz. 0002 - 0003 RESOLUTIE VAN HET RAADGEVEND COMITÉ VAN DE EUROPESE GEMEENSCHAP VOOR KOLEN EN STAAL  betreffende de lopende onderhandelingen over de totstandkoming van een Europese economische ruimte  (met algemene stemmen aangenomen tijdens de 292e zitting van 7  juni 1991)  (91/C 197/02) HET RAADGEVEND COMITÉ VAN DE EUROPESE GEMEENSCHAP VOOR KOLEN EN STAAL, Na aanhoring van de verslagen van zijn commissies Algemene Doelstellingen en Markt en Prijzen, Na kennisneming van de verklaring van de vertegenwoordiger van de Commissie, 1. STEUNT de Commissie in haar streven om de samenwerking tussen de EVA-landen en de Gemeenschap in de ijzer- en staalsector, zoals vastgelegd in het momenteel van kracht zijnde vrijhandelsverdrag, uit te breiden en te intensiveren; 2.IS VAN MENING dat eerlijke mededingingsvoorwaarden op de communautaire ijzer- en staalmarkt - waar de EVA-landen reeds een zeer belangrijke plaats innemen, daar zij 40 % van de totale invoer van de Gemeenschap leveren - alleen kunnen worden bereikt  als door alle ijzer- en staalondernemingen dezelfde regels worden nageleefd; 3.MEENT dat deze toenadering tussen de Europese Vrijhandelsassociatie en de Europese Gemeenschap voor Kolen en Staal op volledige wederkerigheid moet zijn gebaseerd. Unilaterale concessies van de zijde van de Commissie zijn in geen geval  gerechtvaardigd en zouden nadelige gevolgen hebben. De produktieomstandigheden in de ondernemingen in de EVA-landen zijn immers zowel vanuit technologisch en economisch oogpunt alsook met het oog op het beheer vergelijkbaar met die in de ondernemingen  van de Gemeenschap; 4.ACHT NOODZAKELIJK dat de ondernemingen in de EVA-landen: - op het gebied van de subsidieverlening en mededinging aan dezelfde regels en controles gebonden zijn als de communautaire ondernemingen; -worden verplicht dezelfde informatie te verstrekken als hun tegenhangers in de Lid-Staten van de Europese Gemeenschap voor Kolen en Staal, met name op het gebied van de statistiek, investeringen en marktontwikkeling; 5.DRINGT EROP AAN, voor zover de ijzer- en staalondernemingen in de EVA-landen niet aan dezelfde regels en controles als de communautaire ondernemingen zijn gebonden, ten opzichte van de EVA-landen: -de huidige bepalingen met betrekking tot de oorsprong te handhaven ten einde iedere vorm van misbruik van de regels met betrekking tot het toezicht op de handel en de mededinging te vermijden; -de mogelijkheid te handhaven om overeenkomstig artikel VI van de Algemene Overeenkomst betreffende tarieven en handel (GATT) anti-dumping- en anti-subsidieprocedures in te stellen; 6.WENST dat de Commissie hem te zijner tijd verslag uitbrengt over het verloop van de onderhandelingen.",
  "source": "EUR LEX"
}