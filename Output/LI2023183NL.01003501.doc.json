{
  "url": "http://www.w3.org/1999/xhtml\">",
  "content": "LI2023183NL.01003501.xml 20.7.2023 NL Publicatieblad van de Europese Unie LI 183/35 BESLUIT (GBVB) 2023/1500 VAN DE RAAD van 20 juli 2023 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit (GBVB) 2020/1999 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 5, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 7 december 2020 heeft de Raad Besluit (GBVB) 2020/1999 vastgesteld. (2) Op 8 december 2020 hebben de Unie en haar lidstaten, in de verklaring van de hoge vertegenwoordiger van de Unie voor buitenlandse zaken en veiligheidsbeleid namens de Europese Unie inzake de wereldwijde EU-sanctieregeling voor de mensenrechten, nog eens benadrukt dat zij sterk hechten aan bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten onderstreept de Unie dat zij vastbesloten is een grotere rol op zich te nemen bij de aanpak van ernstige mensenrechtenschendingen wereldwijd. Het daadwerkelijk genot van de mensenrechten door iedereen is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en de mensenrechten is een fundamentele waarde van de Unie en van haar gemeenschappelijk buitenlands en veiligheidsbeleid. (3) De Unie is bezorgd over de aanhoudende verslechtering van de mensenrechtensituatie in Rusland. De ongerechtvaardigde en niet-uitgelokte aanvalsoorlog van Rusland tegen Oekraïne heeft de binnenlandse repressie in Rusland versterkt, wat heeft geleid tot een drastische beperking van de vrijheid van mening en meningsuiting en van de mediavrijheid, en tot de invoering van de oorlogscensuur. (4) De Unie blijft de ernstige uitbreiding van restrictieve wetgeving en systematische onderdrukking van het maatschappelijk middenveld en mensenrechtenverdedigers krachtig veroordelen, evenals de voortdurende onderdrukking van onafhankelijke media, individuele journalisten, leden van de politieke oppositie en andere kritische stemmen. (5) De Unie veroordeelt met klem de politiek gemotiveerde uitspraak van een rechtbank in Moskou waarbij oppositieleider, voorvechter voor de democratie en uitgesproken Kremlincriticus Alexei Navalny is veroordeeld tot 2,5 jaar gevangenisstraf, alsook de verlenging van die straf met nog eens 9 jaar. (6) De Unie veroordeelt met klem de politiek gemotiveerde uitspraak van een rechtbank in Moskou waarbij oppositielid, voorvechter voor de democratie en uitgesproken Kremlincriticus Vladimir Kara-Murza tot 25 jaar gevangenisstraf is veroordeeld. (7) De Unie roept Rusland op alle personen die wegens politiek gemotiveerde beschuldigingen gevangen zitten, onmiddellijk en onvoorwaardelijk vrij te laten. (8) In dat verband moeten twaalf personen en vijf entiteiten worden opgenomen in de lijst van natuurlijke en rechtspersonen, entiteiten en lichamen die onderworpen zijn aan de beperkende maatregelen van de bijlage bij Besluit (GBVB) 2020/1999. (9) De bijlage bij Besluit (GBVB) 2020/1999 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2020/1999 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 20 juli 2023. Voor de Raad De voorzitter J. BORRELL FONTELLES ( 1 ) PB L 410 I van 7.12.2020, blz. 13 . BIJLAGE De bijlage bij Besluit (GBVB) 2020/1999 wordt als volgt gewijzigd: 1) Aan de lijst van natuurlijke personen in afdeling A (“Natuurlijke personen”) worden de volgende vermeldingen toegevoegd: Namen (Transliteratie naar Latijns schrift) Namen Identificatie-gegevens Motivering voor plaatsing op de lijst Datum van plaatsing op de lijst “45. Oleg Anatolyevich BARANOV Олег Анатольевич БАРАНОВ (Russische spelling) Functie(s): hoofd van het hoofddirectoraat Binnenlandse Zaken van de stad Moskou; luitenant-generaal van de politie Geboortedatum: 16.3.1969 Geboorteplaats: Potsdam, Duitsland Nationaliteit: Russisch Geslacht: mannelijk Geassocieerde entiteiten: hoofddirectoraat Binnenlandse Zaken van de stad Moskou; centrum voor de bestrijding van extremisme; departement Informatietechnologie van de stad Moskou; NtechLab; Tevian Oleg Baranov is het hoofd van het hoofddirectoraat Binnenlandse Zaken van de stad Moskou. In deze hoedanigheid houdt hij toezicht op politiediensten, rechercheurs, detentiecentra, het Centrum voor de bestrijding van extremisme en andere rechtshandhavingseenheden in Moskou. Het hoofddirectoraat Binnenlandse Zaken van de stad Moskou heeft onder zijn bevel onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, gecontroleerd en willekeurig vastgehouden. Het heeft ook dienstplichtigen die wilden ontsnappen aan mobilisatie voor de Russische aanvalsoorlog tegen Oekraïne, opgespoord en vastgehouden. Daartoe heeft het in Moskou het gezichtsherkenningssysteem gebruikt als repressiemiddel. Oleg Baranov is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 46. Eduard Anatolyevich LYSENKO Эдуард Анатольевич ЛЫСЕНКО (Russische spelling) Functie(s): minister in de regering van Moskou; hoofd van het departement Informatietechnologie van de stad Moskou Geboortedatum: 22.1.1975 Geboorteplaats: Yaroslavl, Russische Socialistische Federatieve Sovjet-republiek (nu de Russische Federatie) Nationaliteit: Russisch Geslacht: mannelijk Geassocieerde personen: Natalia Sergunina Geassocieerde entiteiten: departement Informatietechnologie van de stad Moskou; hoofddirectoraat Binnenlandse Zaken van de stad Moskou Eduard Lysenko is minister in de regering van Moskou en het hoofd van het departement Informatietechnologie van de stad Moskou. Het departement Informatietechnologie van de stad Moskou ontwikkelt en gebruikt het gezichtsherkenningssysteem in Moskou. Het stuurt gegevens van het gezichtsherkenningssysteem door naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel, met name om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. Eduard Lysenko is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 47. Natalia Alekseevna SERGUNINA Наталья Алексеевна СЕРГУНИНА (Russische spelling) Functie(s): locoburgemeester in de regering van Moskou; hoofd van de administratie van de burgemeester en de regering van Moskou Geboortedatum: 22.8.1978 Geboorteplaats: Moskou, Russische Socialistische Federatieve Sovjet-republiek (nu de Russische Federatie) Nationaliteit: Russisch Geslacht: vrouwelijk Adres: (Kantoor) Voznesensky pereulok, 22, 125009 Moscow, Russian Federation (Moskou, Russische Federatie) Geassocieerde personen: Eduard Lysenko Geassocieerde entiteiten: departement Informatietechnologie van de stad Moskou; hoofddirectoraat Binnenlandse Zaken van de stad Moskou Andere identificatiegegevens: telefoon: +74 956298447 (kantoor) Natalia Sergunina is locoburgemeester van Moskou. Het departement Informatietechnologie van de stad Moskou, dat onder haar bevoegdheid valt, ontwikkelt en gebruikt het gezichtsherkenningssysteem in Moskou. Het stuurt gegevens van het gezichtsherkenningssysteem door naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel, met name om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. Natalia Sergunina is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 48. Dmitry Yurievich NOZHKIN Дмитрий Юрьевич НОЖКИН (Russische spelling) Functie(s): hoofd van de gevangenis IK-6 in de regio Vladimir Geboortedatum: 3.7.1981 Adres: Suzdalskaya St., 2, 118, Vladimir, Vladimir region, Russia, 600009 (regio Vladimir, Rusland) Individueel fiscaal nummer: 583520944622 Dmitry Nozhkin is het hoofd van de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Dmitry Nozhkin als hoofd van de instelling rechtstreeks verantwoordelijk is. Dmitry Nozhkin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 49. Yuri Alexandrovich FOMIN Юрий Александрович ФОМИН (Russische spelling) Functie(s): adjunct-hoofd van de gevangenis IK-6 in de regio Vladimir Geboortedatum: 28.8.1986 Adres: Komsomolskaya St., 95/2, 13, Kovrov, Vladimir region, Russia, 601914 (regio Vladimir, Rusland) Yuri Fomin is een adjunct-hoofd van de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van strafkolonie IK-6 worden gebruikt (waaronder zeer lichtgevende ledlampen) zijn een wrede, onmenselijke en onterende vorm van bestraffing, waarvoor Yuri Fomin als adjunct-hoofd van de instelling rechtstreeks verantwoordelijk is. Yuri Fomin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 50. Danila Andreevich SINYUKHIN Данила Андреевич СИНЮХИН (Russische spelling) Functie(s): adjunct-hoofd van de gevangenis IK-6 in de regio Vladimir Geboortedatum: 8.8.1990 Adres: Narodnaya St., 8, 91, Vladimir, Vladimir region, Russia, 600026 (regio Vladimir, Rusland) Danila Sinyukhin is een adjunct-hoofd van de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Danila Sinyukhin als adjunct-hoofd van de instelling rechtstreeks verantwoordelijk is. Danila Sinyukhin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 51. Anatoly Alekseevich GORSHKOV Анатолий Алексеевич ГОРШКОВ (Russische spelling) Functie(s): adjunct-hoofd van de gevangenis IK-6 in de regio Vladimir Geboorte-datum: 6.5.1984 Adres: Sergey Lazo St., 4/1, 75, Kovrov, Vladimir region, Russia, 601911 (regio Vladimir, Rusland) Anatoly Gorshkov is een adjunct-hoofd van de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van de strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Anatoly Gorshkov als adjunct-hoofd van de instelling rechtstreeks verantwoordelijk is. Anatoly Gorshkov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 52. Dmitry Ivanovich MAKORIN Дмитрий Иванович МАКОРИН (Russische spelling) Functie(s): adjunct-hoofd van de gevangenis IK-6 in de regio Vladimir Geboortedatum: 23.6.1984 Adres: Dachny proezd, 3, apt. 3, Melehovo, Vladimir region, Russia (regio Vladimir, Rusland) Dmitry Makorin is een adjunct-hoofd van de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Dmitry Makorin als adjunct-hoofd van de instelling rechtstreeks verantwoordelijk is. Dmitry Makorin is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 53. Mikhail Alekseevich NEIMOVICH Михаил Алексеевич НEИМОВИЧ (Russische spelling) Functie(s): luitenant in de gevangenis IK-6 in de regio Vladimir Geboortedatum: 25.11.1997 Adres: Muromskaya St., 9, 22, Kovrov, Vladimir region, Russia, 601909 (regio Vladimir, Rusland) Mikhail Neimovich is een luitenant van de Russische federale penitentiaire dienst in de strafkolonie IK-6 in Melekhovo in de regio Vladimir, waar de leider van de Russische politieke oppositie Alexei Navalny sinds zijn veroordeling in maart 2022 wordt vastgehouden. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van de strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Mikhail Neimovich rechtstreeks verantwoordelijk is. Mikhail Neimovich is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige aanhoudingen of opsluitingen, en voor schendingen of misbruiken van de vrijheid van mening en meningsuiting. 20.7.2023 54. Alexey Ivanovich GIRICHEV Алексей Иванович ГИРИЧЕВ (Russische spelling) Functie(s): (voormalig) regionaal hoofd van de FSIN (federale penitentiaire dienst) in de regio Vladimir tot maart 2023; huidig adjunct-hoofd van de FSIN Geboortedatum: 3.8.1975 Geboorteplaats: Kalach, district Kalacheyevsky, oblast Voronezh, Russische Socialistische Federatieve Sovjet-republiek (nu de Russische Federatie) Adres: (vroeger) Zoe Kosmodemyanskaya St., 5 Corps 1, 95, Kovrov, Vladimir Region, Russia, 601911 (regio Vladimir, Rusland) Individueel fiscaal nummer: 382101379684 Alexey Girichev is adjunct-hoofd van de Russische federale penitentiaire dienst (FSIN), die de leider van de Russische politieke oppositie Alexei Navalny sinds zijn veroordeling in maart 2022 vasthoudt. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van de strafkolonie IK-6 worden gebruikt (waaronder zeer sterke ledlampen), zijn een wrede, onmenselijke en onterende vorm van bestraffing, waarvoor Alexey Girichev als adjunct-hoofd van de FSIN rechtstreeks verantwoordelijk is. Alexey Girichev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, en willekeurige aanhoudingen of opsluitingen. 20.7.2023 55. Arkady Alexandrovich GOSTEV Аркадий Александрович ГОСТЕВ (Russische spelling) Functie(s): directeur van de FSIN (tot 2021 onderminister van Binnenlandse Zaken) Geboortedatum: 11.2.1961 Geboorteplaats: District Shatsky, regio Ryazan, Russische Socialistische Federatieve Sovjet-republiek (nu de Russische Federatie) Adres: lobachevskogo, 92-12, Moscow, 117453 (Moskou) Paspoort-nummer: 620120675 Arkady Gostev is de directeur van de Russische federale penitentiaire dienst (FSIN), die de leider van de Russische politieke oppositie Alexei Navalny sinds zijn veroordeling in maart 2022 vasthoudt. Navalny is sinds augustus 2022 gedurende meer dan 100 dagen onderworpen aan verschillende cycli van eenzame opsluiting in een strafcel, wat heeft bijgedragen tot een sterke achteruitgang van zijn gezondheid. De methoden die door het management van de strafkolonie IK-6 worden gebruikt (waaronder zeer sterke ledlampen) zijn een wrede, onmenselijke en onterende vorm van bestraffing, waarvoor Arkady Gostev als directeur van de FSIN rechtstreeks verantwoordelijk is. Arkady Gostev is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, en willekeurige aanhoudingen of opsluitingen. 20.7.2023 56. Alexander Alexandrovich SAMOFAL Александр Александрович САМОФАЛ (Russische spelling) Functie(s): agent van de Federale Veiligheidsdienst van de Russische Federatie Geboortedatum: 23.8.1981 Geboorteplaats: Moskou, Russische Socialistische Federatieve Sovjetrepubliek (nu de Russische Federatie) Adres: (vroeger) Military Unit 2568, FSB Border Service Academy, Golitsyno, Russian Federation (Russische Federatie) Alexander Samofal is officier bij de Federale Veiligheidsdienst van de Russische Federatie (FSB). In die hoedanigheid was hij persoonlijk betrokken bij een FSB-operatie om de leidende Russische oppositieleider Wladimir Kara-Murza met behulp van een neurotoxine te vermoorden. De bijna dodelijke vergiftiging heeft de gezondheid van Kara-Murza ernstige schade toegebracht, met negatieve gevolgen voor zijn fysieke toestand op lange termijn. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en nadat hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Alexander Samofal is bijgevolg verantwoordelijk voor ernstige mensenrechtenschendingen, waaronder foltering en andere wrede, onmenselijke of onterende behandeling of bestraffing. 20.7.2023” 2) Aan de lijst van rechtspersonen, entiteiten en lichamen in afdeling B (“Rechtspersonen, entiteiten en lichamen”) worden de volgende vermeldingen toegevoegd: Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “16. Hoofddirectoraat Binnenlandse Zaken van de stad Moskou Главное Управление Внутренних дел по городу Москве (Russische spelling) Adres: 127994, Moscow, 38 Petrovka St., Russia (Rusland) Telefoon: +8 (495) 694-92-29 Website: https://77.xn--b1aew.xn--p1ai/ Het hoofddirectoraat Binnenlandse Zaken van de stad Moskou bestaat uit politiediensten, rechercheurs, detentiecentra, het Centrum voor de bestrijding van extremisme en andere rechtshandhavingseenheden in Moskou. Het wordt geleid door Oleg Baranov. Het hoofddirectoraat heeft onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, gecontroleerd en willekeurig vastgehouden. Het heeft ook dienstplichtigen die wilden ontsnappen aan mobilisatie voor de Russische aanvalsoorlog tegen Oekraïne, opgespoord en vastgehouden. Daartoe heeft het in Moskou het gezichtsherkenningssysteem gebruikt als repressiemiddel. Het hoofddirectoraat is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 17. Departement Informatietechnologie van de stad Moskou Департамент Информационных Технологий города Москвы (Russische spelling) Adres: (wettelijk) Russia, 123100 Moscow, 1-Y Krasnogvardeyskiy Proyezd, 21, bld 1 (Moskou, Rusland); (feitelijk) Russia, 105064 Moscow Yakovoapostol'skiy Pereulok, 12с1 (Moskou, Rusland) Telefoon: +7 (495) 957-01-31 Fax: +7 (495) 957 75 42 E-mail: dit@mos.ru Website: https://www.mos.ru/dit/ Het departement Informatietechnologie van de stad Moskou ontwikkelt en gebruikt het gezichtsherkenningssysteem in Moskou. Het stuurt gegevens van het gezichtsherkenningssysteem door naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel. Het heeft het systeem gebruikt om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. Het departement Informatietechnologie van de stad Moskou is bijgevolg verantwoordelijk voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 18. Ntechlab Нтехлаб (Russische spelling) Adres: 127055, Russia, Moscow, Novolesnaya St., 2, prem. 1/3 (BC “Brigantina Hall”) (Moskou, Rusland) Telefoon: +7 (499) 110-22-54 E-mail: info@ntechlab.ru Website: https://ntechlab.ru/ NtechLab is een Russisch bedrijf voor gezichtsherkenningstechnologie. Het bedrijf heeft samengewerkt met het departement Informatietechnologie van de stad Moskou aan de ontwikkeling van het gezichtsherkenningssysteem in Moskou. De gegevens van het gezichtsherkenningssysteem worden doorgestuurd naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel. Het heeft het systeem gebruikt om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. NtechLab is bijgevolg verantwoordelijk voor het verlenen van technische of materiële steun voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 19. Tevian ook bekend als Tekhnologii Videoanaliza LLC ООО Технологии видеоанализа (Russische spelling) Adres: (wettelijk) 119634 Moscow, Skulptora Mukhina St. 7, 1st floor, II, room 2B, Russia (Moskou, Rusland); (kantoor) 119048, Moscow, Efremova St., 10, building 2, Office 11, Russia (Moskou, Rusland) Telefoon: +7 (917) 531-86-41 Website: https://tevian.ai E-mail: info@tevian.ru; support@tevian.ai Tevian is een bedrijf voor gezichtsherkenningstechnologie. Het bedrijf heeft samengewerkt met het departement Informatietechnologie van de stad Moskou aan de ontwikkeling van het gezichtsherkenningssysteem in Moskou. De gegevens van het gezichtsherkenningssysteem worden doorgestuurd naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel. Het heeft het systeem gebruikt om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. Tevian is bijgevolg verantwoordelijk voor het verlenen van technische of materiële steun voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023 20. JSC Elektronnaya Moskva AO “Электронная Москва” (Russische spelling) Adres: (feitelijk) 105064, Moscow, Nizhny Susalny pereulok, building 5, building 19, floor a1, room X, room 1 (Moskou, Rusland) (wettelijk) 105064, Moscow, Nizhny Susalny lane, 5, building 19, floor a1, room X, room 1 (Moskou, Rusland) (postadres) 107078, Moscow, PO Box 185 (Moskou) Telefoon: +7 (495) 988-2270 E-mail: e-moskva@e-moskva.ru Website: https://www.e-moskva.ru/ INN no. 7707314029 Elektronnaya Moskva is een ICT-bedrijf dat is opgericht door de regering van Moskou. Het heeft aanbestedingen uitgeschreven voor de levering van gezichtsherkenningssoftware, die later werd gebruikt bij de invoering van het gezichtsherkenningssysteem in Moskou. Het gezichtsherkenningssysteem in Moskou is ontwikkeld en gebruikt door het departement Informatietechnologie van de stad Moskou. De gegevens van het systeem zijn doorgestuurd naar de rechtshandhavingseenheden van het hoofddirectoraat Binnenlandse Zaken van de stad Moskou. Het hoofddirectoraat Binnenlandse Zaken van de stad Moskou heeft het gezichtsherkenningssysteem in Moskou gebruikt als repressiemiddel. Het heeft het systeem gebruikt om onafhankelijke journalisten en activisten van de oppositie die hebben deelgenomen aan vreedzame protesten ter ondersteuning van Alexei Navalny, tegen de corruptie van de regering van Rusland en tegen Ruslands invasie van Oekraïne, te controleren en willekeurig vast te houden. Het gezichtsherkenningssysteem werd door het hoofddirectoraat Binnenlandse Zaken van de stad Moskou ook gebruikt om dienstplichtigen die wilden ontsnappen aan de mobilisatie voor de Russische aanvalsoorlog tegen Oekraïne, op te sporen en vast te houden. Elektronnaya Moskva is bijgevolg verantwoordelijk voor het verlenen van technische of materiële steun voor ernstige mensenrechtenschendingen in Rusland, waaronder willekeurige aanhoudingen of opsluitingen, en voor schendingen of misbruiken van de vrijheid van vreedzame vergadering en vereniging. 20.7.2023”",
  "source": "EUR LEX"
}