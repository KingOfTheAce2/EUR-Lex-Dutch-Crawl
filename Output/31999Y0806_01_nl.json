{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999Y0806(01):NL:HTML\">",
  "content": "EUR-Lex - 31999Y0806(01) - NL Avis juridique important | 31999Y0806(01) Advies van de Commissie van 27 juli 1999 betreffende de voorgenomen lozing van radioactieve afvalstoffen afkomstig van de exploitatie van de experimentele conditioneringsfabriek (PKA) te Gorleben in Nedersaksen, Bondsrepubliek Duitsland, overeenkomstig artikel 37 van het Euratom-Verdrag (Slechts de tekst in de Duitse taal is authentiek) Publicatieblad Nr. C 224 van 06/08/1999 blz. 0005 - 0005 ADVIES VAN DE COMMISSIE van 27 juli 1999 betreffende de voorgenomen lozing van radioactieve afvalstoffen afkomstig van de exploitatie van de experimentele conditioneringsfabriek (PKA) te Gorleben in Nedersaksen, Bondsrepubliek Duitsland, overeenkomstig artikel 37 van het Euratom-Verdrag (1999/C 224/03) (Slechts de tekst in de Duitse taal is authentiek) Op 3 februari 1999 heeft de Europese Commissie overeenkomstig artikel 37 van het Euratom-Verdrag van de regering van de Bondsrepubliek Duitsland de algemene gegevens ontvangen van het plan voor de lozing van radioactieve afvalstoffen, afkomstig van de exploitatie van de experimentele conditioneringsfabriek (PKA) te Gorleben in Nedersaksen. Op grond van deze gegevens en de daarop door de Duitse regering gegeven toelichting en na raadpleging van de groep van deskundigen brengt de Commissie navolgend advies uit: a) De afstand van de installatie tot de grenzen van de dichtstbijgelegen lidstaten bedraagt ongeveer 170 km (Denemarken), respectievelijk 250 km (Nederland). b) Onder normale bedrijfsomstandigheden zullen de lozingen van vloeibare en gasvormige afvalstoffen niet tot een uit gezondheidsoogpunt significante blootstelling van de bevolking van andere lidstaten leiden. c) Vaste van de exploitatie van de installatie afkomstige afvalstoffen zullen worden opgeslagen of verwijderd in een officiÃ«le opslagplaats in Duitsland (de nabij de PKA gelegen tussentijdse opslaginstallatie BLG). d) In geval van onvoorziene lozingen van radioactieve afvalstoffen als gevolg van een ongeval van de aard en de omvang als in de algemene gegevens beschreven, zijn de doses die de bevolking van andere lidstaten zou kunnen ontvangen, uit gezondheidsoogpunt niet significant. Concluderend is de Commissie van mening dat de uitvoering van het plan voor de lozing van radioactieve afvalstoffen afkomstig van de exploitatie van de experimentele conditioneringsfabriek (PKA) te Gorleben zowel onder normale bedrijfsomstandigheden als in ongevalssituaties van de aard en omvang als aangeduid in de algemene gegevens, niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}