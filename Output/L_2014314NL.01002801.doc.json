{
  "url": "http://www.w3.org/1999/xhtml\"><!--",
  "content": "L_2014314NL.01002801.xml 31.10.2014 NL Publicatieblad van de Europese Unie L 314/28 UITVOERINGSVERORDENING (EU) Nr. 1169/2014 VAN DE COMMISSIE van 31 oktober 2014 tot wijziging van Uitvoeringsverordening (EU) nr. 416/2014 betreffende de opening en de wijze van beheer van tariefcontingenten van de Unie voor de invoer van bepaalde granen van oorsprong uit Oekraïne DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187, onder a) en c), Overwegende hetgeen volgt: (1) Bij Verordening (EU) nr. 374/2014 van het Europees Parlement en de Raad ( 2 ) zijn preferentiële regelingen vastgesteld met betrekking tot douanerechten voor de invoer van bepaalde goederen van oorsprong uit Oekraïne. Overeenkomstig artikel 3 van die verordening mogen de in bijlage III bij die verordening vermelde landbouwproducten in de Unie worden ingevoerd binnen de grenzen van de in die bijlage opgenomen tariefcontingenten. (2) Bij Uitvoeringsverordening (EU) nr. 416/2014 van de Commissie ( 3 ) worden tot en met 31 oktober 2014 tariefcontingenten van de Unie voor de invoer van bepaalde granen van oorsprong uit Oekraïne geopend en beheerd. (3) Verordening (EU) nr. 374/2014 is gewijzigd bij Verordening (EU) nr. 1150/2014 van het Europees Parlement en de Raad ( 4 ) . De wijziging heeft vooral tot doel de toepassing van Verordening (EU) nr. 374/2014 tot en met 31 december 2015 te verlengen en de contingenthoeveelheden voor 2015 te bepalen. (4) Daarom moet Uitvoeringsverordening (EU) nr. 416/2014 worden gewijzigd. (5) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) nr. 416/2014 Uitvoeringsverordening (EU) nr. 416/2014 wordt als volgt gewijzigd: 1) In artikel 1, lid 1, wordt „31 oktober 2014” vervangen door „31 december 2015”. 2) In artikel 2, lid 1, wordt de tweede alinea vervangen door: „De invoercertificaataanvragen worden elke week uiterlijk op vrijdag om 13.00 uur (plaatselijke tijd Brussel) bij de bevoegde autoriteiten van de lidstaten ingediend. Deze aanvragen mogen niet worden ingediend: a) voor het jaar 2014: na vrijdag 12 december 2014, om 13.00 uur (plaatselijke tijd Brussel); b) voor het jaar 2015: na vrijdag 11 december 2015, om 13.00 uur (plaatselijke tijd Brussel).” . 3) Artikel 3 wordt vervangen door: „Artikel 3 Geldigheid van de invoercertificaten De geldigheidsduur van het invoercertificaat stemt overeen met de periode tussen de dag waarop het certificaat feitelijk is afgegeven, als bedoeld in artikel 22, lid 2, van Verordening (EG) nr. 376/2008, en het einde van de tweede maand na de maand waarin die dag valt. Alleszins verstrijkt die geldigheidsduur uiterlijk op 31 december 2014 voor het jaar 2014 en op 31 december 2015 voor het jaar 2015.” . 4) De bijlage wordt vervangen door de tekst in de bijlage bij de onderhavige verordening. Artikel 2 Inwerkingtreding en toepassing Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 2 november 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 oktober 2014. Voor de Commissie De voorzitter José Manuel BARROSO ( 1 ) PB L 347 van 20.12.2013, blz. 671 . ( 2 ) Verordening (EU) nr. 374/2014 van het Europees Parlement en de Raad van 16 april 2014 tot verlaging of afschaffing van douanerechten op goederen van oorsprong uit Oekraïne ( PB L 118 van 22.4.2014, blz. 1 ). ( 3 ) Uitvoeringsverordening (EU) nr. 416/2014 van de Commissie van 23 april 2014 betreffende de opening en de wijze van beheer van tariefcontingenten van de Unie voor de invoer van bepaalde granen van oorsprong uit Oekraïne ( PB L 121 van 24.4.2014, blz. 53 ). ( 4 ) Verordening (EU) nr. 1150/2014 van het Europees Parlement en de Raad van 29 oktober 2014 tot wijziging van Verordening (EU) nr. 374/2014 tot verlaging of afschaffing van douanerechten op goederen van oorsprong uit Oekraïne ( PB L 313 van 31.10.2014, blz. 1 ). BIJLAGE „BIJLAGE Onverminderd de bepalingen voor de interpretatie van de gecombineerde nomenclatuur wordt de omschrijving van de goederen slechts als indicatief beschouwd, aangezien in het kader van deze bijlage de GN-codes het preferentiestelsel bepalen. Wanneer „ex” GN-codes zijn vermeld, is de GN-code samen met de daarbij horende omschrijving bepalend voor de toepassing van het preferentiestelsel. Volgnummer GN-code Productomschrijving Periode Hoeveelheid in ton 09.4306 1001 99  (00) spelt, zachte tarwe en mengkoren, andere dan zaaigoed Jaar 2014 Jaar 2015 950 000 950 000 1101 00  (15-90) meel van zachte tarwe en spelt, meel van mengkoren 1102 90  (90) meel van granen andere dan tarwe, mengkoren, rogge, maïs, gerst, haver, rijst 1103 11  (90) gries en griesmeel van zachte tarwe en spelt 1103 20  (60) pellets van tarwe 09.4307 1003 90  (00) gerst, andere dan zaaigoed Jaar 2014 Jaar 2015 250 000 250 000 1102 90  (10) meel van gerst ex 1103 20  (25) pellets van gerst 09.4308 1005 90  (00) maïs, andere dan zaaigoed Jaar 2014 Jaar 2015 400 000 400 000 ” 1102 20  (10-90) maïsmeel 1103 13  (10-90) gries en griesmeel van maïs 1103 20  (40) pellets van maïs 1104 23  (40-98) bewerkte maïskorrels",
  "source": "EUR LEX"
}