{
  "url": "http://www.w3.org/1999/xhtml\"><!--",
  "content": "L_2018108NL.01002801.xml 27.4.2018 NL Publicatieblad van de Europese Unie L 108/28 BESLUIT (GBVB) 2018/654 VAN DE RAAD van 26 april 2018 tot wijziging van Besluit (GBVB) 2017/1869 betreffende de adviesmissie van de Europese Unie ter ondersteuning van de hervorming van de veiligheidssector in Irak (EUAM Iraq) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 16 oktober 2017 heeft de Raad Besluit (GBVB) 2017/1869 ( 1 ) betreffende de adviesmissie van de Europese Unie ter ondersteuning van de hervorming van de veiligheidssector in Irak (EUAM Iraq) vastgesteld. (2) Om de behoefte aan beveiligingsdiensten van de missie tot aan het einde van haar huidige mandaat te dekken, moet het financieel referentiebedrag worden herzien, en moet Besluit (GBVB) 2017/1869 dienovereenkomstig worden gewijzigd. (3) EUAM Iraq wordt uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, als vastgesteld in artikel 21 van het Verdrag, kan hinderen, HEEFT HET VOLGENDE BESLUIT VASTGESTELD: Artikel 1 Wijziging van Besluit (GBVB) 2017/1869 In artikel 14 van Besluit (GBVB) 2017/1869 wordt lid 1 vervangen door: „1.   Het financiële referentiebedrag dat de uitgaven in verband met EUAM Iraq moet dekken van 16 oktober 2017 tot en met 17 oktober 2018, bedraagt 17 300 000 EUR. Het financiële referentiebedrag voor eventuele daaropvolgende perioden wordt door de Raad vastgesteld.”. Artikel 2 Inwerkingtreding Dit besluit treedt in werking op de datum waarop het wordt vastgesteld. Gedaan te Brussel, 26 april 2018. Voor de Raad De voorzitter E. ZAHARIEVA ( 1 ) Besluit (GBVB) 2017/1869 van de Raad van 16 oktober 2017 betreffende de adviesmissie van de Europese Unie ter ondersteuning van de hervorming van de veiligheidssector in Irak (EUAM Iraq) ( PB L 266 van 17.10.2017, blz. 12 ).",
  "source": "EUR LEX"
}