{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0379:NL:HTML\">",
  "content": "EUR-Lex - 32004R0379 - NL Avis juridique important | 32004R0379 Verordening (EG) nr. 379/2004 van de Raad van 24 februari 2004 betreffende de opening en de wĳze van beheer van autonome communautaire tariefcontingenten voor bepaalde visserĳproducten voor de periode 2004-2006 Publicatieblad Nr. L 064 van 02/03/2004 blz. 0007 - 0010 Verordening (EG) nr. 379/2004 van de Raad van 24 februari 2004 betreffende de opening en de wijze van beheer van autonome communautaire tariefcontingenten voor bepaalde visserijproducten voor de periode 2004-2006 DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 26, Gezien het voorstel van de Commissie, Overwegende hetgeen volgt: (1) De Gemeenschap is voor de voorziening van bepaalde visserijproducten momenteel afhankelijk van de invoer uit derde landen. Het is in het belang van de Gemeenschap de douanerechten voor deze producten binnen de grenzen van passende communautaire tariefcontingenten geheel of gedeeltelijk op te schorten. Om de verwerkende industrie in staat te stellen zich met deze producten te bevoorraden zonder dat de ontwikkelingsmogelijkheden van de communautaire producenten daarbij in het gedrang komen, moeten die tariefcontingenten worden geopend tegen douanerechten die variëren naar gelang van de gevoeligheid van de verschillende producten op de markt van de Gemeenschap. (2) Alle importeurs in de Gemeenschap moeten steeds in gelijke mate toegang krijgen tot de contingenten; de voor de contingenten vastgestelde rechten moeten zonder onderbreking worden toegepast op alle invoer van de betrokken producten in alle lidstaten totdat de contingenten geheel zijn opgebruikt. (3) Om een doeltreffend gemeenschappelijk beheer van de contingenten te waarborgen, moeten de lidstaten de met hun werkelijke invoer overeenstemmende hoeveelheden uit de contingenten kunnen opnemen. Aangezien deze wijze van beheer een nauwe samenwerking tussen de lidstaten en de Commissie vereist, moet laatstgenoemde met name in staat zijn toe te zien op de snelheid waarmee de contingenten worden opgebruikt, en de lidstaten daarvan in kennis stellen. (4) Bij Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek(1) is een systeem voor het beheer van tariefcontingenten vastgesteld, waarbij de chronologische volgorde van de data van aanvaarding van de aangiften voor het vrije verkeer wordt aangehouden. De bij deze verordening geopende tariefcontingenten moeten overeenkomstig die regeling door de communautaire autoriteiten en de lidstaten worden beheerd, HEEFT DE VOLGENDE VERORDENING VASTGESTELD: Artikel 1 1. De rechten bij invoer van de in de bijlage vermelde producten worden, binnen de tariefcontingenten, gedurende de aangegeven periodes geschorst tot de aangeduide niveaus en binnen de grenzen van de naast elk product vermelde hoeveelheden. 2. De in de bijlage vermelde producten komen bij invoer voor de in lid 1 bedoelde contingenten in aanmerking, op voorwaarde dat de aangegeven douanewaarde minstens even hoog is als de overeenkomstig artikel 29 van Verordening (EG) nr. 104/2000 van de Raad van 17 december 1999 houdende een gemeenschappelijke ordening der markten in de sector visserijproducten en producten van de aquacultuur(2) vastgestelde of vast te stellen referentieprijs. Artikel 2 De in artikel 1 bedoelde tariefcontingenten worden beheerd door de Commissie overeenkomstig de artikelen 308 bis tot en met 308 quater van Verordening (EEG) nr. 2454/93. Artikel 3 De lidstaten en de Commissie zien in nauwe samenwerking toe op de naleving van deze verordening. Artikel 4 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie. Zij is van toepassing met ingang van 1 januari 2004. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2004. Voor de Raad De voorzitter J. Walsh (1) PB L 253 van 11.10.1993, blz. 1. Verordening laatstelijk gewijzigd bij Verordening (EG) nr. 2286/2003 (PB L 343 van 31.12.2003, blz. 1). (2) PB L 17 van 21.1.2000, blz. 22. BIJLAGE >RUIMTE VOOR DE TABEL>",
  "source": "EUR LEX"
}