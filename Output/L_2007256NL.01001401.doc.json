{
  "url": "http://www.w3.org/1999/xhtml\">",
  "content": "L_2007256NL.01001401.xml 2.10.2007 NL Publicatieblad van de Europese Unie L 256/14 VERORDENING (EG) N r. 1140/2007 VAN DE COMMISSIE van 1 oktober 2007 tot verlening van een voorlopige vergunning voor een nieuwe toepassing van een reeds toegelaten toevoegingsmiddel voor diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding ( 1 ) , en met name op artikel 3 en artikel 9.E, lid 1, Gelet op Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 2 ) , en met name op artikel 25, Overwegende hetgeen volgt: (1) Verordening (EG) nr. 1831/2003 voorziet in de toelating van toevoegingsmiddelen voor diervoeding. (2) Artikel 25 van Verordening (EG) nr. 1831/2003 bevat overgangsmaatregelen voor vergunningaanvragen betreffende toevoegingsmiddelen die vóór de datum van toepassing van Verordening (EG) nr. 1831/2003 overeenkomstig Richtlijn 70/524/EEG zijn ingediend. (3) De vergunningsaanvraag voor een nieuwe toepassing van het in de bijlage bij deze verordening genoemde toevoegingsmiddel is vóór de datum van toepassing van Verordening (EG) nr. 1831/2003 ingediend. (4) De eerste opmerkingen betreffende deze aanvraag zijn krachtens artikel 4, lid 4, van Richtlijn 70/524/EEG vóór de datum van toepassing van Verordening (EG) nr. 1831/2003 aan de Commissie toegezonden. Deze aanvraag moet daarom nog overeenkomstig artikel 4 van Richtlijn 70/524/EEG worden behandeld. (5) Voor het gebruik van het enzympreparaat endo-1,3(4)-bèta-glucanase, geproduceerd door Aspergillus aculeatus (CBS 589.94), endo-1,4-bèta-glucanase, geproduceerd door Trichoderma longibrachiatum (CBS 592.94), alfa-amylase, geproduceerd door Bacillus amyloliquefaciens (DSM 9553), bacillolysine, geproduceerd door Bacillus amyloliquefaciens (DSM 9554) en endo-1,4-bèta-xylanase, geproduceerd door Trichoderma viride (NIBH FERM BP 4842), is bij Verordening (EG) nr. 358/2005 van de Commissie ( 3 ) een vergunning zonder tijdsbeperking verleend voor mestkippen. (6) Er zijn nieuwe gegevens ingediend ter staving van een aanvraag van een vergunning voor vier jaar voor dat preparaat voor legkippen. De Europese Autoriteit voor voedselveiligheid (EFSA) heeft haar advies over die toepasssing op 18 april 2007 uitgebracht. Uit de beoordeling blijkt dat aan de voorwaarden van artikel 9.E, lid 1, van Richtlijn 70/524/EEG voor een dergelijke vergunning wordt voldaan. Voor het gebruik van dat preparaat, zoals omschreven in de bijlage bij deze verordening, moet daarom een voorlopige vergunning voor vier jaar worden verleend. (7) Uit de beoordeling van deze aanvraag blijkt dat er bepaalde procedures nodig zijn om de werknemers tegen blootstelling aan het in de bijlage opgenomen toevoegingsmiddel te beschermen. Die bescherming moet worden gewaarborgd door toepassing van Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk ( 4 ) . (8) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor het tot de groep „Enzymen” behorende preparaat, als omschreven in de bijlage, wordt onder de in die bijlage vastgestelde voorwaarden een vergunning voor vier jaar voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 oktober 2007. Voor de Commissie Markos KYPRIANOU Lid van de Commissie ( 1 ) PB L 270 van 14.12.1970, blz. 1 . Richtlijn laatstelijk gewijzigd bij Verordening (EG) nr. 1800/2004 van de Commissie ( PB L 317 van 16.10.2004, blz. 37 ). ( 2 ) PB L 268 van 18.10.2003, blz. 29 . Verordening gewijzigd bij Verordening (EG) nr. 378/2005 van de Commissie ( PB L 59 van 5.3.2005, blz. 8 ). ( 3 ) PB L 57 van 3.3.2005, blz. 3 . ( 4 ) PB L 183 van 29.6.1989, blz. 1 . Richtlijn laatstelijk gewijzigd bij Richtlijn 2007/30/EG van het Europees Parlement en de Raad ( PB L 165 van 27.6.2007, blz. 21 ). BIJLAGE EG-nummer Toevoegingsmiddel Chemische formule, beschrijving Diersoort of -categorie Maximumleeftijd Minimumgehalte Maximumgehalte Andere bepalingen Einde van de vergunningsperiode Aantal activiteitseenheden/kg volledig dierenvoeder Enzymen 53 Endo-1,3(4)-bèta-glucanase EC 3.2.1.6 Endo-1,4-bèta-glucanase EC 3.2.1.4 Alfa-amylase EC 3.2.1.1 Bacillolysine EC 3.4.24.28 Endo-1,4-bèta-xylanase EC 3.2.1.8 Bereiding van endo-1,3(4)-bèta-glucanase, geproduceerd door Aspergillus aculeatus (CBS 589.94), endo-1,4-bèta-glucanase, geproduceerd door Trichoderma longibrachiatum (CBS 592.94), alfa-amylase, geproduceerd door Bacillus amyloliquefaciens (DSM 9553), bacillolysine, geproduceerd door Bacillus amyloliquefaciens (DSM 9554) en endo-1,4-bèta-xylanase, geproduceerd door Trichoderma viride (NIBH FERM BP 4842), met een minimale activiteit van: endo-1,3(4)-bèta-glucanase: 2 350 U/g ( 1 ) endo-1,4-bèta-glucanase: 4 000 U/g ( 2 ) alfa-amylase: 400 U/g ( 3 ) bacillolysine: 450 U/g ( 4 ) endo-1,4-bèta-xylanase: 20 000 U/g ( 5 ) Legkippen — Endo-1,3(4)-bèta-glucanase: 587 Endo-1,4-bèta-glucanase: 1 000 U Alfa-amylase: 100 U Bacillolysine: 112 U Endo-1,4-bèta-xylanase: 5 000 U — 1. In de gebruiksaanwijzing voor het toevoegingsmiddel en het voormengsel de opslagtemperatuur, de houdbaarheid en de stabiliteit bij verwerking tot pellets vermelden. 2. Aanbevolen dosis per kg volledig dierenvoeder: — endo-1,3(4)-bèta-glucanase: 587-2 350 U — endo-1,4-bèta-glucanase: 1 000-4 000 U — alfa-amylase: 100-400 U — bacillolysine: 112-450 U — endo-1,4-bèta-xylanase: 5 000-20 000 U 3. Voor gebruik in mengvoeders die rijk zijn aan niet-zetmeelpolysachariden (vooral bèta-glucanen en arabinoxylanen), bv. voeders die meer dan 30 % tarwe bevatten. 22 oktober 2011 ( 1 ) 1 U is de hoeveelheid enzym die bij een pH van 7,5 en een temperatuur van 30 °C 0,0056 micromol reducerende suikers (glucose-equivalent) per minuut vrijmaakt uit bèta-glucaan van gerst. ( 2 ) 1 U is de hoeveelheid enzym die bij een pH van 4,8 en een temperatuur van 50 °C 0,0056 micromol reducerende suikers (glucose-equivalent) per minuut vrijmaakt uit carboxymethylcellulose. ( 3 ) 1 U is de hoeveelheid enzym die bij een pH van 7,5 en een temperatuur van 37 °C 1 micromol glucose per minuut vrijmaakt uit een vernet zetmeelpolymeer. ( 4 ) 1 U is de hoeveelheid enzym die bij een pH van 7,5 en een temperatuur van 37 °C 1 microgram azo-caseïnesubstraat per minuut oplosbaar maakt. ( 5 ) 1 U is de hoeveelheid enzym die bij een pH van 5,3 en een temperatuur van 50 °C 0,0067 micromol reducerende suikers (xylose-equivalent) per minuut vrijmaakt uit berkenhoutxylaan.",
  "source": "EUR LEX"
}