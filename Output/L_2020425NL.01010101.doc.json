{
  "url": "http://www.w3.org/1999/xhtml\">",
  "content": "L_2020425NL.01010101.xml 16.12.2020 NL Publicatieblad van de Europese Unie L 425/101 UITVOERINGSBESLUIT (EU) 2020/2106 VAN DE COMMISSIE van 14 december 2020 betreffende een door Finland op grond van Richtlijn 2006/42/EG van het Europees Parlement en de Raad genomen vrijwaringsmaatregel houdende een verbod op het in de handel brengen van de Biltema Nordic Services motorbloktakel voor werkplaatsen met modelreferentie 15-371, vervaardigd door Biltema Nordic Services AB en op de Finse markt in de handel gebracht door Biltema Suomi Oy (Kennisgeving geschied onder nummer C(2020) 8781) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG ( 1 ) , en met name artikel 11, lid 3, tweede alinea, Overwegende hetgeen volgt: (1) Op 20 maart 2019 heeft Finland de Commissie in kennis gesteld van een op 6 februari 2019 overeenkomstig artikel 11, lid 1, van Richtlijn 2006/42/EG genomen vrijwaringsmaatregel houdende een verbod op het in de handel brengen van de Biltema Nordic Services motorbloktakel voor werkplaatsen met modelreferentie 15-371, vervaardigd door Biltema Nordic Services AB, Gamisonsgatan 26, 25466 Helsingborg, Zweden (hierna: de “fabrikant”) en op de Finse markt in de handel gebracht door Biltema Suomi Oy, Aftonrådevägen 2, 00750 Helsingfors, Finland. (2) Finland heeft de maatregel genomen omdat het van oordeel was dat de motorbloktakel voor werkplaatsen niet voldeed aan verschillende essentiële gezondheids- en veiligheidseisen zoals vermeld in de hierna vermelde punten van bijlage I bij Richtlijn 2006/42/EG. (3) Finland heeft met name aangegeven dat: (4) De kraan niet mechanisch sterk is, wat in strijd is met de essentiële gezondheids- en veiligheidseisen van bijlage I, punt 4.1.2.3, bij Richtlijn 2006/42/EG (mechanische sterkte). (5) De kraan niet stabiel en moeilijk te verplaatsen is, wat in strijd is met de essentiële gezondheids- en veiligheidseisen van bijlage I, punt 1.3.1 (risico van verlies van stabiliteit) en punt 4.1.2.1 (risico’s door onvoldoende stabiliteit) bij Richtlijn 2006/42/EG. (6) Er fouten zijn in de installatie-instructies met betrekking tot de bevestiging van de wielen en in de gedrukte instructies betreffende het onjuiste gebruik van de machine, wat in strijd is met de essentiële gezondheids- en veiligheidseisen van bijlage I, punt 1.1.2 (beginselen van geïntegreerde veiligheid) en punt 1.7.4 (gebruiksaanwijzing) bij Richtlijn 2006/42/EG. (7) Na ontvangst van de kennisgeving over de door Finland genomen vrijwaringsmaatregel ging de Commissie met de betrokken partijen in overleg om hun standpunten te horen. De Commissie heeft op 23 december 2019 een brief gestuurd naar de fabrikant, de distributeur en het Finse Bureau voor Veiligheid en Chemische Stoffen, waarop de fabrikant en de distributeur niet hebben gereageerd. Het Finse Bureau voor Veiligheid en Chemische Stoffen heeft op 13 januari 2020 geantwoord dat Biltema Suomi Oy het Finse besluit of de inhoud ervan niet heeft betwist na de vaststelling ervan. Het Finse Bureau voor Veiligheid en Chemische Stoffen heeft ook aangegeven dat het geen verdere updates over de zaak heeft. (8) Rekening houdend met de door Finland verstrekte informatie met betrekking tot de vrijwaringsmaatregel, die niet door de fabrikant of de distributeur is betwist, moet worden geconcludeerd dat de motorbloktakel voor werkplaatsen met modelnummer 15-371 niet voldoet aan de bovengenoemde essentiële gezondheids- en veiligheidseisen van bijlage I bij Richtlijn 2006/42/EG en dat de tekortkomingen de gezondheid en veiligheid van personen in gevaar kunnen brengen. (9) De door Finland genomen vrijwaringsmaatregelen moeten derhalve als gerechtvaardigd worden beschouwd, HEEFT HET VOLGENDE BESLUIT VASTGESTELD: Artikel 1 De door Finland genomen maatregel houdende het verbod op het in de handel brengen van de motorbloktakel voor werkplaatsen met modelnummer 15-371, vervaardigd door Biltema Nordic Services AB (Zweden) en op de Finse markt in de handel gebracht door Biltema Suomi Oy (Finland), is gerechtvaardigd. Artikel 2 Dit besluit is gericht tot de lidstaten. Gedaan te Brussel, 14 december 2020. Voor de Commissie Thierry BRETON Lid van de Commissie ( 1 ) PB L 157 van 9.6.2006, blz. 24 .",
  "source": "EUR LEX"
}