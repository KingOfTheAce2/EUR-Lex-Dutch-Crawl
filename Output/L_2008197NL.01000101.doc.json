{
  "url": "http://www.w3.org/1999/xhtml\">",
  "content": "L_2008197NL.01000101.xml 25.7.2008 NL Publicatieblad van de Europese Unie L 197/1 VERORDENING (EG) N r. 705/2008 VAN DE RAAD van 24 juli 2008 tot intrekking van Verordening (EG) nr. 243/2008 tot instelling van beperkende maatregelen tegen de illegale autoriteiten van het eiland Anjouan in de Unie der Comoren DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 60 en 301, Gelet op Gemeenschappelijk Standpunt 2008/611/GBVB van de Raad van 24 juli 2008 tot intrekking van Gemeenschappelijk Standpunt 2008/187/GBVB betreffende beperkende maatregelen tegen de onwettige regering van Anjouan in de Unie der Comoren ( 1 ) , Gezien het voorstel van de Commissie, Overwegende hetgeen volgt: (1) Na bestudering van een verzoek om hulp van de voorzitter van de Commissie van de Afrikaanse Unie, heeft de Raad Gemeenschappelijk Standpunt 2008/187/GBVB ( 2 ) vastgesteld betreffende beperkende maatregelen tegen de onwettige regering van Anjouan en bepaalde daarmee verbonden personen. De beperkende maatregelen waarin genoemd gemeenschappelijk standpunt voorziet, omvatten de bevriezing van de tegoeden en economische middelen van de betrokken personen, in de Gemeenschap ten uitvoer gelegd door Verordening (EG) nr. 243/2008 van de Raad ( 3 ) . (2) Gezien het militaire ingrijpen van 25 maart 2008 en het herstel van het gezag van de regering van de Unie der Comoren op het eiland Anjouan, voorziet Gemeenschappelijk Standpunt 2008/611/GBVB in intrekking van de bij Gemeenschappelijk Standpunt 2008/187/GBVB ingestelde beperkende maatregelen. (3) Verordening (EG) nr. 243/2008 moet derhalve worden ingetrokken, HEEFT DE VOLGENDE VERORDENING VASTGESTELD: Artikel 1 Verordening (EG) nr. 243/2008 wordt ingetrokken. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juli 2008. Voor de Raad De voorzitter B. HORTEFEUX ( 1 ) Zie bladzijde 59 van dit Publicatieblad. ( 2 ) PB L 59 van 4.3.2008, blz. 32 . ( 3 ) PB L 75 van 18.3.2008, blz. 53 .",
  "source": "EUR LEX"
}