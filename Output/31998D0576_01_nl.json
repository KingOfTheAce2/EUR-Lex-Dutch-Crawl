{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0576(01):NL:HTML\">",
  "content": "EUR-Lex - 31998D0576(01) - NL Avis juridique important | 31998D0576(01) 98/576/EG: Beschikking van de Commissie van 16 september 1998 inzake gemeenschappelijke technische voorschriften betreffende de koppelingseisen voor eindapparatuur die bestemd is voor aansluiting op openbare geschakelde telefoonnetwerken (PSTN's) en als analoog telefoontoestel kan fungeren (kennisgeving geschied onder nummer C(1998) 2722) (Voor de EER relevante tekst) Publicatieblad Nr. L 278 van 15/10/1998 blz. 0040 - 0042 BESCHIKKING VAN DE COMMISSIE van 16 september 1998 inzake gemeenschappelijke technische voorschriften betreffende de koppelingseisen voor eindapparatuur die bestemd is voor aansluiting op openbare geschakelde telefoonnetwerken (PSTN's) en als analoog telefoontoestel kan fungeren (kennisgeving geschied onder nummer C(1998) 2722) (Voor de EER relevante tekst) (98/576/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/13/EG van het Europees Parlement en de Raad van 12 februari 1998 betreffende eindapparatuur voor telecommunicatie en apparatuur voor satellietgrondstations alsmede inzake de onderlinge erkenning van de conformiteit van die apparatuur (1), inzonderheid op artikel 7, lid 2, tweede streepje, Overwegende dat de Commissie de maatregel heeft vastgesteld waarbij wordt omschreven voor welk type telecommunicatie-eindapparatuur gemeenschappelijke technische voorschriften vereist zijn, alsmede de daarmee samenhangende verklaring betreffende de draagwijdte van deze voorschriften overeenkomstig artikel 7, lid 2, eerste streepje; Overwegende dat de overeenkomstige geharmoniseerde normen, of onderdelen daarvan, waarmee de essentiële eisen worden toegepast en die in gemeenschappelijke technische voorschriften moeten worden omgezet, dienen te worden vastgesteld; Overwegende dat het noodzakelijk is, teneinde fabrikanten met betrekking tot de toegang tot deze markt continuïteit te kunnen garanderen, om overgangsbepalingen vast te stellen voor apparatuur die overeenkomstig nationale voorschriften betreffende typegoedkeuring is goedgekeurd; Overwegende dat het voorstel overeenkomstig artikel 29, lid 2, is voorgelegd aan het Comité voor de goedkeuring van eindapparatuur (ACTE); Overwegende dat de in deze beschikking vervatte gemeenschappelijke technische voorschriften in overeenstemming zijn met het advies van het ACTE, HEEFT DE VOLGENDE BESCHIKKING GEGEVEN: Artikel 1 1. Deze beschikking is van toepassing op eindapparatuur die is bestemd om te worden aangesloten op een openbaar telecommunicatienet en die binnen de werkingssfeer van de in artikel 2, lid 1, bedoelde geharmoniseerde norm valt. 2. Bij deze beschikking worden gemeenschappelijke technische voorschriften vastgesteld betreffende de koppelingseisen voor eindapparatuur die in gerechtvaardigde gevallen als analoog telefoontoestel functioneert bij aansluiting op de analoge interface van een PSTN in de Gemeenschap. Artikel 2 1. In de gemeenschappelijke technische voorschriften is de geharmoniseerde norm opgenomen die door de terzake bevoegde normalisatie-instelling is opgesteld en waarmee, voorzover van toepassing, de in artikel 5, onder g), van Richtlijn 98/13/EG bedoelde essentiële eisen worden toegepast. De bijlage bevat een verwijzing naar die norm. 2. De onder deze beschikking vallende eindapparatuur moet voldoen aan de in lid 1 bedoelde gemeenschappelijke technische voorschriften, aan de in artikel 5, onder a) en b), van Richtlijn 98/13/EG bedoelde essentiële eisen en aan de eisen van alle andere relevante richtlijnen, in het bijzonder de Richtlijnen 73/23/EEG (2) en 89/336/EEG (3) van de Raad. Artikel 3 Na de kennisgeving van deze beschikking passen de aangemelde instanties die met de uitvoering van de in artikel 10 van Richtlijn 98/13/EEG bedoelde procedures zijn belast, ten aanzien van de in artikel 1, lid 1, van deze beschikking bedoelde eindapparatuur de in de bijlage bedoelde geharmoniseerde norm toe of zorgen zij ervoor dat deze worden toegepast. Artikel 4 1. Nationale voorschriften betreffende typegoedkeuring van apparatuur die onder het werkingsgebied valt van de geharmoniseerde norm waarnaar de bijlage verwijst, komen twaalf maanden na de datum van goedkeuring van deze beschikking te vervallen. 2. Eindapparatuur die overeenkomstig dergelijke nationale voorschriften betreffende typegoedkeuring is goedgekeurd, mag verder op de markt worden gebracht en in gebruik worden genomen. Artikel 5 Deze beschikking is gericht tot de lidstaten. Gedaan te Brussel, 16 september 1998. Voor de Commissie Martin BANGEMANN Lid van de Commissie (1) PB L 74 van 12. 3. 1998, blz. 1. (2) PB L 77 van 26. 3. 1973, blz. 29. (3) PB L 139 van 23. 5. 1989, blz. 19. BIJLAGE Verwijzing naar de toepasselijke geharmoniseerde norm De in artikel 2 van de beschikking bedoelde geharmoniseerde norm is: Public Switched Telephone Network (PSTN); Attachment requirements for a terminal equipment incorporating an analogue handset function capable of supporting the justified case service when connected to the analogue interface of the PSTN in Europe [Openbaar geschakeld telefoonnetwerk (PSTN); Koppelingseisen voor eindapparatuur die in gerechtvaardigde gevallen als analoog telefoontoestel functioneert bij aansluiting op de analoge interface van het PSTN in Europa] ETSI Europees Instituut voor telecommunicatienormen ETSI Secretariaat TBR 38 - mei 1998 (met uitzondering van het voorwoord) Aanvullende informatie Het Europees Instituut voor telecommunicatienormen is erkend overeenkomstig Richtlijn 83/189/EEG van de Raad (1). De bovenvermelde geharmoniseerde norm is opgesteld naar aanleiding van een in overeenstemming met de relevante procedures van Richtlijn 83/189/EEG verstrekte opdracht. De volledige tekst van de bovenvermelde geharmoniseerde norm kan worden aangevraagd bij: Europees instituut voor telecommunicatienormen 650, route des Lucioles F-06921 Sophia Antipolis Cedex Europese Commissie, DG XIII/A/2 - (BU 31, 1/7), Wetstraat 200 B-1049 Brussel of bij andere organisaties die ETSI-documenten verspreiden en waarvan op het Internet een lijst is te vinden (www.ispo.cec.be). (1) PB L 109 van 26. 4. 1983, blz. 8.",
  "source": "EUR LEX"
}