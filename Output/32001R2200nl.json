{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R2200:NL:HTML\">",
  "content": "EUR-Lex - 32001R2200 - NL Avis juridique important | 32001R2200 Verordening (EG) nr. 2200/2001 van de Commissie van 17 oktober 2001 betreffende de voorlopige vergunningen voor toevoegingsmiddelen in de diervoeding (Voor de EER relevante tekst.) Publicatieblad Nr. L 299 van 15/11/2001 blz. 0001 - 0082 Verordening (EG) nr. 2200/2001 van de Commissie van 17 oktober 2001 betreffende de voorlopige vergunningen voor toevoegingsmiddelen in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Richtlijn 2001/46/EG van het Europees Parlement en de Raad(2), en met name op de artikelen 3, 9.E en 9.I, Overwegende hetgeen volgt: (1) Volgens artikel 9.E, lid 1, en artikel 9.I, lid 1, van de richtlijn kan voor een bepaalde duur een voorlopige vergunning voor nieuwe toevoegingsmiddelen of voor nieuwe toepassingen van toevoegingsmiddelen worden afgegeven. (2) In artikel 4 van de richtlijn is de procedure voor de verlening van die vergunningen vastgelegd. (3) De huidige voorlopige vergunningen voor een groot aantal toevoegingsmiddelen vervallen op 30 september 2001 en het is wenselijk deze voorlopige vergunningen te verlengen tot het tijdstip waarop de maximale duur van de vergunning krachtens Richtlijn 70/524/EEG bereikt is; deze maximale duur bedraagt vier jaar voor stoffen waarvoor een voorlopige vergunning is verleend krachtens artikel 9.E, lid 1, van Richtlijn 70/524/EEG en vijf jaar voor stoffen die vóór 1 april 1998 in bijlage II bij Richtlijn 70/524/EEG zijn opgenomen. (4) De in het kader van deze verordening verleende vergunningen worden voor een bepaalde tijdsduur verleend, maar kunnen overeenkomstig de artikelen 9.M en 11 van de richtlijn op elk moment worden ingetrokken. (5) Verder worden de vergunningen voor het gebruik van bepaalde antibiotica als toevoegingsmiddel in diervoeders op dit moment opnieuw bekeken in het licht van de ernstige verontrusting over de mogelijke gevolgen van het gebruik van antibiotica als toevoegingsmiddel in diervoeders op de werkzaamheid van antibiotica voor therapeutisch gebruik bij de mens, in verband waarmee Zweden het gebruik op zijn grondgebied van alle antibiotica als toevoegingsmiddel in diervoeders op grond van artikel 11 van de richtlijn verboden heeft, en in het licht van de adviezen van de Wetenschappelijke Stuurgroep inzake antimicrobiële resistentie van 28 mei 1999 en 10 en 11 mei 2001. (6) De verlenging van de geldigheidsduur van de voorlopige vergunningen dient te worden beschouwd als een louter administratieve maatregel, die geen nieuwe evaluatie van de betrokken toevoegingsmiddelen inhoudt. (7) Omwille van de leesbaarheid en de samenhang worden alle voorlopige vergunningen voor toevoegingsmiddelen in de diervoeding, die een maximale duur van vier of vijf jaar mogen hebben, in deze verordening geconsolideerd. (8) Deze verordening komt in de plaats van Verordening (EG) nr. 2697/2000 van de Commissie van 27 november 2000 betreffende de voorlopige vergunningen voor toevoegingsmiddelen in de diervoeding(3). Verordening (EG) nr. 2697/2000 moet dus worden ingetrokken. (9) De voorlopige vergunningen voor de meeste toevoegingsmiddelen vervallen op 30 september 2001. Daarom dient deze verordening met ingang van 1 oktober 2001 van toepassing te zijn. (10) De in deze verordening vervatte maatregelen zijn in overeenstemming met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde toevoegingsmiddelen worden overeenkomstig Richtlijn 70/524/EEG onder de voorwaarden van deze bijlage voorlopig toegestaan. Verordening (EG) nr. 2697/2000 wordt ingetrokken. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing vanaf 1 oktober 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 oktober 2001. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 234 van 1.9.2001, blz. 55. (3) PB L 319 van 16.12.2000, blz. 1. BIJLAGE >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL>",
  "source": "EUR LEX"
}