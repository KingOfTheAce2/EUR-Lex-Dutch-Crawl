{
  "url": "http://www.w3.org/1999/xhtml\">",
  "content": "L_2017012NL.01002401.xml 17.1.2017 NL Publicatieblad van de Europese Unie L 12/24 UITVOERINGSVERORDENING (EU) 2017/77 VAN DE RAAD van 16 januari 2017 tot uitvoering van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( 1 ) , en met name artikel 46, lid 2, Overwegende hetgeen volgt: (1) Op 23 maart 2012 heeft de Raad Verordening (EU) nr. 267/2012 vastgesteld. (2) Overeenkomstig Besluit (GBVB) 2017/83 ( 2 ) van de Raad moeten verscheidene entiteiten worden geschrapt van de lijst van aan beperkende maatregelen onderworpen personen en entiteiten in bijlage IX bij Verordening (EU) nr. 267/2012. (3) Naar aanleiding van de arresten van het Gerecht in zaken T-182/13 ( 3 ) , T-433/13 ( 4 ) , T-158/13 ( 5 ) , T-5/13 ( 6 ) en T-45/14 ( 7 ) worden Moallem Insurance Company, Petropars Operation & Management Company, Petropars Resources Engineering Ltd, Iran Aluminium Company, Iran Liquefied Natural Gas Co., Hanseatic Trade Trust & Shipping (HTTS) GmbH en Naser Bateni niet opgenomen in de lijst van aan beperkende maatregelen onderworpen personen en entiteiten in bijlage IX bij Verordening (EU) nr. 267/2012. (4) Naar aanleiding van het arrest van het Hof van Justitie in zaak C-200/13 P ( 8 ) wordt Bank Saderat Iran niet opgenomen in de lijst van aan beperkende maatregelen onderworpen personen en entiteiten in bijlage IX bij Verordening (EU) nr. 267/2012. Ten gevolge daarvan en met het oog op de rechtszekerheid moet de vermelding met betrekking tot Bank Saderat PLC (London) in die bijlage worden geschrapt. (5) Verordening (EU) nr. 267/2012 dient dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IX bij Verordening (EU) nr. 267/2012 wordt gewijzigd zoals aangegeven in de bijlage bij deze verordening. Artikel 2 Deze verordening treedt in werking op de datum na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 januari 2017. Voor de Raad De voorzitter F. MOGHERINI ( 1 ) PB L 88 van 24.3.2012, blz. 1 . ( 2 ) Besluit (GBVB) 2017/83 van 16 januari 2017 tot wijziging van Besluit 2010/413/GBVB betreffende beperkende maatregelen tegen Iran (zie bladzijde 92 van dit Publicatieblad). ( 3 ) Arrest van het Gerecht van 10 juli 2014, Moallem Insurance Co./Raad van de Europese Unie, T-182/13, ECLI:EU:T:2014:624. ( 4 ) Arrest van het Gerecht van 5 mei 2015, Petropars Iran Co. e.a./Raad van de Europese Unie, T-433/13, ECLI:EU:T:2015:255. ( 5 ) Arrest van het Gerecht van 15 september 2015, Iranian Aluminium Co. (Iralco)/Raad van de Europese Unie, T-158/13, ECLI:EU:T:2015:634. ( 6 ) Arrest van het Gerecht van 18 september 2015, Iran Liquefied Natural Gas Co./Raad van de Europese Unie, T-5/13, ECLI:EU:T:2015:644. ( 7 ) Arrest van het Gerecht van 18 september 2015, HTTS Hanseatic Trade Trust & Shipping GmbH en Naser Bateni/Raad van de Europese Unie, T-45/14, ECLI:EU:T:2015:650. ( 8 ) Arrest van het Hof van Justitie van 21 april 2016, Raad van de Europese Unie/Bank Saderat Iran, C-200/13 P, ECLI:EU:C:2016:284. BIJLAGE De vermeldingen met betrekking tot de hierna genoemde entiteiten worden geschrapt van de lijst in deel I.B van bijlage IX bij Verordening (EU) nr. 267/2012: I. Bij nucleaire activiteiten en activiteiten in verband met ballistische raketten betrokken personen en entiteiten, en personen en entiteiten die de regering van Iran steunen B. Entiteiten „7. a) Bank Saderat PLC (Londen) 48. Neka Novin (o.b.a. Niksa Nirou) 65. West Sun Trade GMBH 159. Oil Industry Pension Fund Investment Company (OPIC)”.",
  "source": "EUR LEX"
}