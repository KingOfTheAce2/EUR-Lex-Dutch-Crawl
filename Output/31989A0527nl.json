{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989A0527:NL:HTML\">",
  "content": "EUR-Lex - 31989A0527 - NL Avis juridique important | 31989A0527 89/527/EEG: Advies van de Commissie van 14 september 1989 aan de Franse Regering over een ontwerp van decreet betreffende de activiteiten van vervoercommissionairs (Slechts de tekst in de Franse taal is authentiek) Publicatieblad Nr. L 273 van 22/09/1989 blz. 0029 - 0029 ***** ADVIES  VAN DE COMMISSIE van 14 september 1989 aan de Franse Regering over een ontwerp van decreet betreffende de activiteiten van vervoercommissionairs (Slechts de tekst in de Franse taal is authentiek) (89/527/EEG) Overeenkomstig artikel 1 van de Beschikking van de Raad van 21 maart 1962 houdende vaststelling van een procedure voor het voorafgaande onderzoek en overleg omtrent bepaalde wettelijke en bestuursrechtelijke bepalingen welke door de Lid-Staten op het gebied van het vervoer worden overwogen (1), gewijzigd bij Beschikking 73/402/EEG (2), heeft de Franse Regering de Commissie voor advies een ontwerp van decreet betreffende de activiteiten van vervoerscommissionairs toegezonden. Overeenkomstig artikel 2, lid 1, van de Beschikking van de Raad brengt de Commissie het volgende advies uit: 1. De Commissie heeft met belangstelling kennis genomen van het ontwerp van decreet waarvan de Franse Regering haar in kennis heeft gesteld. Zij constateert dat het de bedoeling is om met dit decreet over te gaan tot de toepassing van artikel 8-I van de oriÃ«ntatiewet voor het binnenlands vervoer nr. 82-1153 van 30 december 1982 over het ontwerp waarvan de Commissie op 15 december 1982 (3) een advies heeft uitgebracht. 2. De Commissie merkt op dat de maatregelen die in dit ontwerp worden overwogen ten doel hebben om: - de voorwaarden voor het uitoefenen van het beroep van vervoercommissionair te vereenvoudigen, te vergemakkelijken en te liberaliseren en tegelijkertijd de eisen inzake beroepskwalificatie en bedrijfsbeheer te verzwaren; en - ervoor te zorgen dat de werkingssfeer van de regeling die eerder van kracht was en van toepassing was op de tussenpersonen op het gebied van het vervoer die wegvervoer of spoorweg- en wegvervoer organiseren dan wel laten uitvoeren wordt uitgebreid tot het vervoer over de binnenwateren, door de lucht en over zee. 3. Voorts is het de bedoeling van het ontwerp van decreet dat Richtlijn 82/470/EEG van de Raad van 29 juni 1982 houdende maatregelen ter bevordering van de daadwerkelijke uitoefening van het recht van vestiging en het vrij verrichten van diensten voor de anders dan in loondienst verrichte werkzaamheden van bepaalde tussenpersonen op het gebied van het vervoer en van reisbureaubedrijven (groep 718 CITI) alsmede van opslagbedrijven (groep 720 CITI) (4) in het Franse recht wordt omgezet. In verband hiermee vestigt de Commissie de aandacht van de Franse Regering op de aan iedere Lid-Staat opgelegde verplichting om de andere Lid-Staten in kennis te stellen van de bevoegde instanties en organisaties die hij heeft aangewezen voor de afgifte van de documenten als bedoeld in de artikelen 4 en 7 van Richtlijn 82/470/EEG. Wat artikel 9 van het ontwerp van decreet betreft vestigt de Commissie de aandacht van de Franse Regering op het feit dat artikel 7, lid 3, van Richtlijn 82/470/EEG, dat een onmisbare aanvulling betekent op artikel 6, niet is omgezet. De andere maatregelen die worden overwogen in het ontwerp van decreet dat aan de Commissie is voorgelegd, vormen wat hun verenigbaarheid met de genoemde richtlijn betreft, geen aanleiding tot opmerkingen. 4. De Commissie stelt de andere Lid-Staten in kennis van dit advies. Gedaan te Brussel, 14 september 1989. Voor de Commissie Karel VAN MIERT Lid van de Commissie (1) PB nr. 23 van 3. 4. 1962, blz. 720/62. (2) PB nr. L 347 van 17. 12. 1973, blz. 48. (3) PB nr. L 361 van 22. 12. 1982, blz. 27. (4) PB nr. L 213 van 21. 7. 1982, blz. 1.",
  "source": "EUR LEX"
}