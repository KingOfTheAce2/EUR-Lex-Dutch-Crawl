{
  "url": "http://www.w3.org/1999/xhtml\">",
  "content": "L_2009010NL.01002301.xml 15.1.2009 NL Publicatieblad van de Europese Unie L 10/23 BESCHIKKING VAN DE COMMISSIE van 12 januari 2009 tot wijziging van het aanhangsel bij bijlage VI bij de Akte van toetreding van Bulgarije en Roemenië wat betreft bepaalde melkverwerkingsinrichtingen in Bulgarije (Kennisgeving geschied onder nummer C(2008) 9000) (Voor de EER relevante tekst) (2009/27/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Akte van toetreding van Bulgarije en Roemenië, en met name op bijlage VI, hoofdstuk 4, afdeling B, onder f), eerste alinea, Overwegende hetgeen volgt: (1) Aan Bulgarije zijn bij de Akte van toetreding van Bulgarije en Roemenië overgangsperioden toegekend om bepaalde melkverwerkingsinrichtingen in staat te stellen te voldoen aan de voorschriften van Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( 1 ) . (2) Het aanhangsel bij bijlage VI bij de Toetredingsakte is gewijzigd bij Beschikking 2007/26/EG ( 2 ) , Beschikking 2007/689/EG ( 3 ) , Beschikking 2008/209/EG ( 4 ) , Beschikking 2008/331/EG ( 5 ) , Beschikking 2008/547/EG ( 6 ) , Beschikking 2008/672/EG ( 7 ) en Beschikking 2008/827/EG ( 8 ) van de Commissie. (3) Bulgarije heeft garanties gegeven dat vier melkverwerkingsinrichtingen hun moderniseringsproces hebben voltooid en nu volledig aan de communautaire wetgeving voldoen. Drie daarvan mogen rauwe melk die wel respectievelijk niet aan de voorschriften voldoet, ontvangen en verwerken zonder aparte productielijnen. Die inrichtingen moeten daarom worden opgenomen in de lijst van hoofdstuk I van het aanhangsel bij bijlage VI. Eén inrichting mag rauwe melk die wel respectievelijk niet aan de voorschriften voldoet, ontvangen en op twee aparte productielijnen verwerken. Deze inrichting moet worden opgenomen in de lijst van hoofdstuk II van het aanhangsel bij bijlage VI. (4) Eén in de lijst van hoofdstuk I opgenomen melkverwerkingsinrichting zal alleen melk verwerken die aan de voorschriften voldoet en zal daarom worden erkend als EU-melkverwerkingsinrichting. Deze inrichting moet daarom worden geschrapt uit de lijst van hoofdstuk I van het aanhangsel bij bijlage VI. (5) Het aanhangsel bij bijlage VI bij de Akte van toetreding van Bulgarije en Roemenië moet daarom dienovereenkomstig worden gewijzigd. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Het aanhangsel bij bijlage VI bij de Akte van toetreding van Bulgarije en Roemenië wordt gewijzigd overeenkomstig de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 12 januari 2009. Voor de Commissie Androulla VASSILIOU Lid van de Commissie ( 1 ) PB L 139 van 30.4.2004, blz. 55 ; gerectificeerd in PB L 226 van 25.6.2004, blz. 22 . ( 2 ) PB L 8 van 13.1.2007, blz. 35 . ( 3 ) PB L 282 van 26.10.2007, blz. 60 . ( 4 ) PB L 65 van 8.3.2008, blz. 18 . ( 5 ) PB L 114 van 26.4.2008, blz. 97 . ( 6 ) PB L 176 van 4.7.2008, blz. 11 . ( 7 ) PB L 220 van 15.8.2008, blz. 27 . ( 8 ) PB L 294 van 1.11.2008, blz. 9 . BIJLAGE In hoofdstuk I van het aanhangsel bij bijlage VI bij de Akte van toetreding van Bulgarije en Roemenië worden de volgende gegevens toegevoegd: Nr. Veterinair nr. Naam inrichting Stad/straat of dorp/regio „13 BG 1512033 ET „Voynov-Ventsislav Hristakiev” s. Milkovitsa obsht. Gulyantsi 14 BG 1612020 ET „Bor-Chvor” s. Dalbok izvor obsht. Parvomay 15 BG 1612013 „Polidey-2” OOD s. Domlyan” In hoofdstuk I van het aanhangsel bij bijlage VI bij de Akte van toetreding van Bulgarije en Roemenië worden de volgende gegevens geschrapt: Nr. Veterinair nr. Naam inrichting Stad/straat of dorp/regio „2 BG 2012022 „Bratya Zafirovi” OOD gr. Sliven ul. „Treti mart” 7 gr. Sliven Industrialna zona Zapad” In hoofdstuk II van het aanhangsel bij bijlage VI bij de Akte van toetreding van Bulgarije en Roemenië worden de volgende gegevens toegevoegd: Nr. Veterinair nr. Naam inrichting Stad/straat of dorp/regio „15 BG 2812003 „Balgarski yogurt” OOD s. Veselinovo, obl. Yambolska”",
  "source": "EUR LEX"
}