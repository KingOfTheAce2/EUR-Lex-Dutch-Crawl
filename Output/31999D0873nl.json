{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0873:NL:HTML\">",
  "content": "EUR-Lex - 31999D0873 - NL Avis juridique important | 31999D0873 1999/873/EG: Besluit van de Raad van 17 december 1999 betreffende de sluiting van een overeenkomst in de vorm van een briefwisseling tussen de Europese Gemeenschap en de Republiek Tunesië met betrekking tot de regeling inzake de invoer in de Gemeenschap van ruwe olijfolie van oorsprong uit Tunesië Publicatieblad Nr. L 340 van 31/12/1999 blz. 0106 - 0106 BESLUIT VAN DE RAAD van 17 december 1999 betreffende de sluiting van een overeenkomst in de vorm van een briefwisseling tussen de Europese Gemeenschap en de Republiek Tunesië met betrekking tot de regeling inzake de invoer in de Gemeenschap van ruwe olijfolie van oorsprong uit Tunesië (1999/873/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name artikel 133, juncto artikel 300, lid 2, eerste alinea, Gezien het voorstel van de Commissie, Overwegende hetgeen volgt: (1) Er is via onderhandelingen een overeenkomst in de vorm van een briefwisseling tot stand gebracht tussen de Europese Gemeenschap en de Republiek Tunesië, met het oog op de verlenging, voor de periode van 1 januari tot en met 31 december 2000, van de regeling voor de invoer in de Gemeenschap van ruwe olijfolie van oorsprong uit Tunesië, als bepaald in artikel 3 van Protocol nr. 1 bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten enerzijds, en de Republiek Tunesië anderzijds(1). (2) Deze overeenkomst dient namens de Gemeenschap te worden goedgekeurd, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en de Republiek Tunesië met betrekking tot de regeling inzake de invoer in de Gemeenschap van ruwe olijfolie van oorsprong uit Tunesië wordt namens de Europese Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon aan te wijzen die bevoegd is om de overeenkomst te ondertekenen teneinde daardoor de Gemeenschap te binden. Gedaan te Brussel, 17 december 1999. Voor de Raad De voorzitter K. HEMILÄ (1) PB L 97 van 30.3.1998, blz. 1.",
  "source": "EUR LEX"
}