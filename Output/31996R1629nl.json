{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R1629:NL:HTML\">",
  "content": "EUR-Lex - 31996R1629 - NL Avis juridique important | 31996R1629 Verordening (EG) nr. 1629/96 van de Commissie van 13 augustus 1996 betreffende een inschrijving voor de vaststelling van de restitutie bij uitvoer van rondkorrelige volwitte rijst naar bepaalde derde landen Publicatieblad Nr. L 204 van 14/08/1996 blz. 0006 - 0008 VERORDENING (EG) Nr. 1629/96 VAN DE COMMISSIE van 13 augustus 1996 betreffende een inschrijving voor de vaststelling van de restitutie bij uitvoer van rondkorrelige volwitte rijst naar bepaalde derde landen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1418/76 van de Raad van 21 juni 1976 houdende een gemeenschappelijke ordening van de rijstmarkt (1), laatstelijk gewijzigd bij Verordening (EG) nr. 3072/95 (2), en met name op artikel 14, Overwegende dat bij bestudering van de voorlopige balans blijkt dat er exporteerbare voorraden rijst zijn bij de producenten; dat deze situatie een gevaar zou kunnen inhouden voor de normale ontwikkeling van de producentenprijzen in het verkoopseizoen 1996/1997; Overwegende dat om aan deze situatie het hoofd te bieden moet worden voorzien in de toekenning van restituties; dat de bijzondere situatie van de rijstmarkt een kwantitatieve beperking van de restituties voor de uitvoer naar zones die zich in de Gemeenschap zouden kunnen bevoorraden vereist en dientengevolge toepassing van artikel 14 van Verordening (EEG) nr. 1418/76, waarin is bepaald dat het bedrag van de uitvoerrestitutie door middel van een inschrijving kan worden vastgesteld; Overwegende dat dient te worden bepaald dat Verordening (EEG) nr. 584/75 van de Commissie van 6 maart 1975 houdende vaststelling van de uitvoeringsbepalingen inzake het houden van een openbare inschrijving voor de restitutie bij uitvoer in de sector rijst (3), laatstelijk gewijzigd bij Verordening (EG) nr. 299/95 (4), van toepassing is in het kader van deze inschrijving; Overwegende dat het, om verstoring van de markt in de producerende landen te voorkomen, dienstig is de markten van bestemming te beperken tot de zones I tot en met VI en zone VIII, met uitzondering van Guyana, Madagascar en Suriname, genoemd in de bijlage bij Verordening (EEG) nr. 2145/92 van de Commissie (5), gewijzigd bij Verordening (EG) nr. 3304/94 (6); Overwegende dat de in deze verordening vervatte maatregelen in overeenstemming zijn met het advies van het ComitÃ© van beheer voor granen, HEEFT DE VOLGENDE VERORDENING VASTGESTELD: Artikel 1 1. Er wordt een inschrijving voor de restitutie bij uitvoer gehouden van rondkorrelige volwitte rijst als bedoeld in artikel 14 van Verordening (EEG) nr. 1418/76 voor de zones I tot en met VI en zone VIII, met uitzondering van Guyana, Madagascar en Suriname, bedoeld in de bijlage van Verordening (EEG) nr. 2145/92. 2. De in lid 1 bedoelde inschrijving blijft open tot en met 26 juni 1997. Tijdens de geldigheidsduur worden wekelijkse inschrijvingen gehouden waarvoor de datum voor de indiening van offertes wordt vastgesteld in het bericht van inschrijving. 3. De inschrijving wordt gehouden overeenkomstig Verordening (EEG) nr. 584/75 en overeenkomstig de volgende bepalingen. Artikel 2 Een offerte is slechts geldig indien zij betrekking heeft op een te exporteren hoeveelheid van ten minste 50 ton en ten hoogste 5 000 ton. Artikel 3 De in artikel 3 van Verordening (EEG) nr. 584/75 bedoelde waarborg bedraagt 20 ecu per ton. Artikel 4 1. In afwijking van het bepaalde in artikel 21, lid 1, van Verordening (EEG) nr. 3719/88 van de Commissie (7) worden de in het kader van deze inschrijving afgegeven uitvoercertificaten voor de bepaling van de geldigheidsduur van deze certificaten geacht te zijn afgegeven op de dag van de indiening van de offerte. 2. Deze certificaten zijn geldig vanaf de dag van afgifte in de zin van lid 1 tot het einde van de derde daaropvolgende maand. Artikel 5 De ingediende offertes moeten uiterlijk anderhalf uur na het verstrijken van de in het bericht van inschrijving vastgestelde termijn voor de wekelijkse indiening van de offertes, door bemiddeling van de Lid-Staten, aan de Commissie worden medegedeeld. Zij moeten volgens het in de bijlage opgenomen schema worden medegedeeld. Indien geen offertes zijn ingediend, stellen de Lid-Staten de Commissie hiervan in kennis binnen dezelfde termijn als in de vorige alinea is vermeld. Artikel 6 De tijdstippen die voor de indiening van offertes zijn vastgesteld, zijn uitgedrukt in Belgische tijd. Artikel 7 1. Op grond van de ingediende offertes besluit de Commissie volgens de procedure van artikel 27 van Verordening (EEG) nr. 1418/76 - of een maximumrestitutie bij uitvoer wordt vastgesteld, waarbij met name rekening wordt gehouden met de in artikel 14 van Verordening (EEG) nr. 1418/76 genoemde criteria; - dan wel dat geen gevolg wordt gegeven aan de inschrijving. 2. Wanneer een maximumrestitutie bij uitvoer wordt vastgesteld, wordt die toegewezen aan de inschrijver(s) wiens (wier) offerte ten hoogste gelijk is aan de maximumrestitutie. Artikel 8 De termijn voor de indiening van offertes voor de eerste deelinschrijving verstrijkt op 5 september 1996 om 10.00 uur. De uiterste datum voor de indiening van offertes is 26 juni 1997. Artikel 9 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 13 augustus 1996. Voor de Commissie Martin BANGEMANN Lid van de Commissie (1) PB nr. L 166 van 25. 6. 1976, blz. 1. (2) PB nr. L 329 van 30. 12. 1995, blz. 18. (3) PB nr. L 61 van 7. 3. 1975, blz. 25. (4) PB nr. L 35 van 15. 2. 1995, blz. 8. (5) PB nr. L 214 van 30. 7. 1992, blz. 20. (6) PB nr. L 341 van 30. 12. 1994, blz. 48. (7) PB nr. L 331 van 2. 12. 1988, blz. 1. BIJLAGE Wekelijkse inschrijving voor de restitutie bij uitvoer van rondkorrelige volwitte rijst naar bepaalde derde landen Uiterste datum voor de indiening van de offertes (datum/uur) >BEGIN VAN DE GRAFIEK> 1 Volgnummer van de inschrijvers\t2 Hoeveelheid in ton\t3 Bedrag van de restitutie bij uitvoer in ecu per ton 1\t\t2\t\t3\t\t4\t\t5\t\tenz.\t\t\t\t>EIND VAN DE GRAFIEK>",
  "source": "EUR LEX"
}