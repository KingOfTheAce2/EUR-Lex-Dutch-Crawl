{
  "url": "http://www.w3.org/1999/xhtml\"><!--",
  "content": "L_202400453NL.000101.fmx.xml Publicatieblad van de Europese Unie NL L-serie 2024/453 6.2.2024 UITVOERINGSVERORDENING (EU) 2024/453 VAN DE COMMISSIE van 5 februari 2024 betreffende uitzonderlijke marktondersteuningsmaatregelen voor de sectoren eieren en pluimveevlees in Italië DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 220, lid 1, eerste alinea, punt a), Overwegende hetgeen volgt: (1) Tussen 1 januari 2022 en 30 april 2022 heeft Italië 23 uitbraken van hoogpathogene aviaire influenza van het subtype H5 bevestigd en gemeld. De getroffen soorten zijn kippen van de soort Gallus domesticus , leghennen, kalkoenen, eenden en parelhoenderen. (2) Italië heeft onmiddellijk en op efficiënte wijze alle noodzakelijke diergezondheids- en veterinaire maatregelen genomen die vereist waren overeenkomstig Verordening (EU) 2016/429 van het Europees Parlement en de Raad ( 2 ) en Gedelegeerde Verordening (EU) 2020/687 van de Commissie ( 3 ) . (3) Met name heeft Italië bestrijdings-, monitoring- en voorzorgsmaatregelen genomen en beschermings- en bewakingszones (“gereglementeerde zones”) ingesteld op grond van de Uitvoeringsbesluiten (EU) 2022/53 ( 4 ) , (EU) 2022/106 ( 5 ) , (EU) 2022/145 ( 6 ) , (EU) 2022/198 ( 7 ) , (EU) 2022/257 ( 8 ) , (EU) 2022/349 ( 9 ) , (EU) 2022/417 ( 10 ) , (EU) 2022/454 ( 11 ) , (EU) 2022/522 ( 12 ) , (EU) 2022/623 ( 13 ) en (EU) 2022/690 ( 14 ) van de Commissie. (4) Italië heeft de Commissie ervan in kennis gesteld dat de noodzakelijke gezondheids- en veterinaire maatregelen die werden genomen om de ziekte in te dammen en uit te roeien, nadelig waren voor een zeer groot aantal marktdeelnemers en dat die marktdeelnemers inkomstenverliezen hebben geleden die niet in aanmerking komen voor een financiële bijdrage van de Unie op grond van Verordening (EU) 2021/690 van het Europees Parlement en de Raad ( 15 ) . (5) Op 27 februari 2023 heeft de Commissie van Italië een formeel verzoek op grond van artikel 220, lid 3, van Verordening (EU) nr. 1308/2013 ontvangen tot cofinanciering van bepaalde uitzonderlijke maatregelen voor de tussen 1 januari 2022 en 30 april 2022 bevestigde uitbraken. Op 14 maart 2023, 17 mei 2023, 6 december 2023 en 12 januari 2024 hebben de Italiaanse autoriteiten hun verzoek verduidelijkt en gedocumenteerd. (6) Als gevolg van de in overweging 3 bedoelde diergezondheids- en veterinaire maatregelen werden de stilleggingsperioden verlengd, werd de plaatsing van vogels verboden en werden verplaatsingen beperkt op alle soorten pluimveehouderijen in de gereglementeerde zones. Dit heeft in deze bedrijven tot verliezen bij de productie van broedeieren, consumptie-eieren, levende dieren en pluimveevlees geleid, maar ook tot verliezen wegens de vernietiging en afwaardering van eieren en vlees. (7) Overeenkomstig artikel 220, lid 5, van Verordening (EU) nr. 1308/2013 cofinanciert de Unie 50 % van de uitgaven van Italië voor de uitzonderlijke marktondersteuningsmaatregelen in kwestie. Na doorlichting van het verzoek van Italië in verband met de tussen 1 januari 2022 en 30 april 2022 bevestigde uitbraken moet de Commissie de maximumhoeveelheden vaststellen die per uitzonderlijke marktondersteuningsmaatregel in aanmerking komen voor financiering. (8) Om elk risico op overcompensatie te voorkomen, moet het forfaitaire bedrag van de cofinanciering op technische en economische studies of op boekhoudkundige documenten worden gebaseerd en worden vastgesteld op een niveau dat voor elk dier en voor elk product passend is naargelang de categorie waartoe zij behoren. (9) Om elk risico op dubbele financiering uit te sluiten, mogen de geleden verliezen niet zijn gecompenseerd door middel van staatssteun of via een verzekering en moet de cofinanciering van de Unie in het kader van deze verordening beperkt blijven tot subsidiabele dieren en producten waarvoor geen financiële bijdrage van de Unie is ontvangen in het kader van Verordening (EU) 2021/690. (10) De reikwijdte en de duur van de uitzonderlijke marktondersteuningsmaatregelen waarin deze verordening voorziet, moeten beperkt blijven tot hetgeen strikt noodzakelijk is om de markt te ondersteunen. Met name mogen de uitzonderlijke marktondersteuningsmaatregelen alleen van toepassing zijn op de productie van eieren en pluimvee in de bedrijven in de gereglementeerde zones en voor de duur van de diergezondsheids- en veterinaire maatregelen die in de wetgeving van de Unie en van Italië zijn vastgesteld met betrekking tot de 23 uitbraken van hoogpathogene aviaire influenza die zijn bevestigd tussen 1 januari 2022 en 30 april 2022. (11) Om voor de nodige flexibiliteit te zorgen in het geval dat de voor compensatie in aanmerking komende aantallen eieren of dieren verschillen van de in deze verordening vastgestelde maximumhoeveelheden, die zijn gebaseerd op ramingen, kan de compensatie binnen bepaalde grenzen worden aangepast, zolang het maximale bedrag van door de Unie gecofinancierde uitgaven in acht wordt genomen. (12) Om budgettaire redenen mogen enkel de betalingen die Italië uiterlijk op 30 september 2024 aan de begunstigden verricht, in aanmerking komen voor cofinanciering door de Unie. Artikel 5, lid 2, van Gedelegeerde Verordening (EU) nr. 907/2014 van de Commissie ( 16 ) , dat met ingang van 1 januari 2023 is vervangen door artikel 5, lid 2, van Gedelegeerde Verordening (EU) 2022/127 van de Commissie ( 17 ) , mag niet van toepassing zijn. (13) Om de subsidiabiliteit en de juistheid van de betalingen te waarborgen, moet Italië voorafgaande controles verrichten. (14) Om ervoor te zorgen dat Italië de in deze verordening vastgestelde maatregelen onmiddellijk kan toepassen, moet deze verordening in werking treden op de derde dag na die van de bekendmaking ervan in het Publicatieblad van de Europese Unie . (15) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De Unie cofinanciert 50 % van de door Italië verrichte uitgaven voor de ondersteuning van de markt van eieren en pluimveevlees, die ernstig werd getroffen door de 23 uitbraken van hoogpathogene aviaire influenza van het subtype H5 die Italië tussen 1 januari 2022 en 30 april 2022 heeft gedetecteerd en gemeld. Artikel 2 1.   De door Italië gedane uitgaven komen slechts voor cofinanciering door de Unie in aanmerking: a) voor de duur van de toepassing van de diergezondheids- en veterinaire maatregelen die zijn vastgesteld in de in de bijlage opgenomen wetgeving van de Unie en die betrekking hebben op de in artikel 1 vastgestelde periode, en b) voor de pluimveebedrijven die zijn onderworpen aan de diergezondheids- en veterinaire maatregelen en zich bevinden in de zones als bedoeld in de in de bijlage opgenomen wetgeving van de Unie (“de gereglementeerde zones”), en c) indien zij uiterlijk op 30 september 2024 door Italië aan de begunstigden zijn betaald, en d) indien voor het dier of product, voor de in punt a) bedoelde periode geen compensatie door middel van staatssteun of via een verzekering is betaald en geen financiële bijdrage van de Unie in het kader van Gedelegeerde Verordening (EU) 2021/690 is ontvangen. 2.   De uitgaven die Italië na 30 september 2024 verricht, ongeacht het aandeel dat ze vertegenwoordigen, komen niet in aanmerking voor financiering door de Unie. Artikel 3 1.   De maximale cofinanciering van de Unie bedraagt 46 670 790 EUR en wordt als volgt uitgesplitst: a) voor de verliezen in verband met verlengde stilleggingsperioden in de gereglementeerde zones gelden de volgende forfaitaire bedragen: i) 0,020 EUR per week per jonge kip van GN-code 0105 11 11, voor maximaal 1 712 326 dieren; ii) 0,062 EUR per week per kooileghen van GN-code 0105 94 00, voor maximaal 2 640 927 dieren; iii) 0,070 EUR per week per volièreleghen van GN-code 0105 94 00, voor maximaal 2 403 234 dieren; iv) 0,062 EUR per week per leghen met vrije uitloop van GN-code 0105 94 00, voor maximaal 61 052 dieren; v) 0,092 EUR per week per biologische leghen van GN-code 0105 94 00, voor maximaal 96 222 dieren; vi) 0,046 EUR per week per vleeskuiken van GN-code 0105 94 00, voor maximaal 51 416 397 dieren; vii) 0,054 EUR per week per kapoen van GN-code 0105 94 00, voor maximaal 149 980 dieren; viii) 0,077 EUR per week per “golden” kip van GN-code 0105 94 00, voor maximaal 63 948 dieren; ix) 0,092 EUR per week per vrouwelijke kalkoen van GN-code 0105 99 30, voor maximaal 3 747 578 dieren; x) 0,152 EUR per week per mannelijke kalkoen van GN-code 0105 99 30, voor maximaal 5 025 869 dieren; xi) 0,122 EUR per week per vrouwelijke of mannelijke kalkoen van GN-code 0105 99 30 in gemengde houderij (met vrouwelijke en mannelijke dieren), voor maximaal 11 280 dieren; xii) 0,473 EUR per week per fokkalkoen van GN-code 0105 99 30, voor maximaal 20 263 dieren; xiii) 0,111 EUR per week per eend van GN-code 0105 99 10, voor maximaal 89 600 dieren; xiv) 0,055 EUR per week per parelhoen van GN-code 0105 99 50, voor maximaal 307 904 dieren; xv) 0,299 EUR per week per fokparelhoen van GN-code 0105 99 50, voor maximaal 118 000 dieren; b) voor de verliezen in verband met de verkorting van de productiecyclus (vroegtijdige slacht van de dieren) in de gereglementeerde zones gelden de volgende forfaitaire bedragen: i) 0,059 EUR per week per vleeskuikenouderdier van GN-code 0105 94 00, voor maximaal 97 480 dieren; ii) 0,473 EUR per week per fokkalkoen van GN-code 0105 99 30, voor maximaal 42 066 dieren; iii) 0,037 EUR per week per afgewaardeerde jonge kip of plattelandskip van GN-code 0105 11 11, voor maximaal 12 198 dieren; iv) 0,103 EUR per week per afgewaardeerd vleeskuiken of afgewaardeerde kapoen van GN-code 0105 94 00, voor maximaal 16 451 130 dieren; v) 0,132 EUR per week per afgewaardeerde vrouwelijke kalkoen van GN-code 0105 99 30, voor maximaal 374 957 dieren; vi) 0,224 EUR per week per afgewaardeerde mannelijke kalkoen van GN-code 0105 99 30, voor maximaal 730 944 dieren; c) voor de verliezen in verband met verlengde opfok- en afmestperioden in de gereglementeerde zones gelden de volgende forfaitaire bedragen: i) 0,066 EUR per week per jonge standaardkip van GN-code 0105 11 11, voor maximaal 872 739 dieren; ii) 0,070 EUR per week per jonge volièrekip van GN-code 0105 11 11, voor maximaal 666 082 dieren; iii) 0,139 EUR per week per biologische jonge kip van GN-code 0105 11 11, voor maximaal 36 596 dieren; iv) 0,081 EUR per week per vleeskuiken van GN-code 0105 94 00, voor maximaal 24 140 dieren; v) 0,066 EUR per week per plattelandskip van GN-code 0105 94 00, voor maximaal 1 716 dieren; vi) 0,189 EUR per week per vrouwelijke kalkoen van GN-code 0105 99 30, voor maximaal 513 948 dieren; vii) 0,302 EUR per week per mannelijke kalkoen van GN-code 0105 99 30, voor maximaal 378 384 dieren; d) voor het waardeverlies van dieren en producten in de gereglementeerde zones gelden de volgende forfaitaire bedragen: i) 0,132 EUR per vernietigd broedei van kippen van GN-code 0407 11 00, voor maximaal 1 164 942 eieren; ii) 0,525 EUR per vernietigd broedei van kalkoenen van GN-code 0407 19 11, voor maximaal 552 137 eieren; iii) 0,132 EUR per vernietigd broedei van parelhoenderen van GN-code 0407 19 11, voor maximaal 416 986 eieren; iv) 0,228 EUR per geruimd kuiken van een vleesras van GN-code 0105 94 00, voor maximaal 8 733 309 dieren; v) 0,340 EUR per geruimd kuiken van een plattelandskippenras van GN-code 0105 94 00, voor maximaal 87 750 dieren; vi) 0,550 EUR per geruimd vrouwelijk kuiken van een kalkoenras van GN-code 0105 99 30, voor maximaal 271 790 dieren; vii) 1,000 EUR per geruimd mannelijk kuiken van een kalkoenras van GN-code 0105 99 30, voor maximaal 396 850 dieren; viii) 0,225 EUR per geruimd kuiken van een parelhoenras van GN-code 0105 94 00, voor maximaal 44 193 dieren; ix) 0,096 EUR per tot eiproduct verwerkt broedei van GN-code 0407 11 00, voor maximaal 10 294 920 eieren; x) 0,022 EUR per tot eiproduct verwerkt kooi-ei van GN-code 0407 21 00, voor maximaal 8 414 970 eieren; xi) 0,029 EUR per tot eiproduct verwerkt volière-ei van GN-code 0407 21 00, voor maximaal 449 280 eieren; xii) 0,028 EUR per tot eiproduct verwerkt biologisch ei van GN-code 0407 21 00, voor maximaal 1 188 000 eieren. 2.   Wanneer het voor compensatie in aanmerking komende aantal eieren of dieren of de voor compensatie in aanmerking komende hoeveelheid vlees hoger is dan het maximale aantal eieren of dieren of kilogram vlees per post als bedoeld in lid 1, kunnen de voor cofinanciering door de Unie in aanmerking komende uitgaven worden aangepast per post en kunnen deze hoger liggen dan de bedragen die voortvloeien uit de toepassing van de maximale aantallen per post, op voorwaarde dat het totale bedrag aan aanpassingen lager blijft dan 20 % van het in lid 1 vermelde maximumbedrag van de door de Unie gecofinancierde uitgaven. Artikel 4 Italië verricht administratieve controles en controles ter plaatse overeenkomstig de artikelen 59 en 60 van Verordening (EU) 2021/2116 van het Europees Parlement en de Raad ( 18 ) . Italië verifieert met name: a) of de indiener van de steunaanvraag in aanmerking komt voor steun; b) voor elke in aanmerking komende aanvrager: de subsidiabiliteit, de hoeveelheid en de waarde van het werkelijke productieverlies; c) of de in aanmerking komende aanvragers geen financiering uit andere bronnen hebben ontvangen om de in artikel 2 van deze verordening bedoelde verliezen te compenseren. Voor de in aanmerking komende aanvragers voor wie de administratieve controles zijn voltooid, kan de steun worden betaald zonder te wachten op de voltooiing van alle controles, met name van de controles bij aanvragers die voor een controle ter plaatse zijn geselecteerd. Alle controles ter plaatse vinden echter uiterlijk zes maanden na de betalingen plaats. In de gevallen waarin de subsidiabiliteit van een aanvrager niet wordt bevestigd, wordt de steun teruggevorderd en worden sancties toegepast overeenkomstig artikel 59, lid 1, van Verordening (EU) 2021/2116. Artikel 5 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 februari 2024. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj. ( 2 ) Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( PB L 84 van 31.3.2016, blz. 1 , ELI: http://data.europa.eu/eli/reg/2016/429/oj). ( 3 ) Gedelegeerde Verordening (EU) 2020/687 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft ( PB L 174 van 3.6.2020, blz. 64 , ELI: http://data.europa.eu/eli/reg_del/2020/687/oj). ( 4 ) Uitvoeringsbesluit (EU) 2022/53 van de Commissie van 11 januari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 9 van 14.1.2022, blz. 44 , ELI: http://data.europa.eu/eli/dec_impl/2022/53/oj). ( 5 ) Uitvoeringsbesluit (EU) 2022/106 van de Commissie van 21 januari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 18 van 27.1.2022, blz. 11 , ELI: http://data.europa.eu/eli/dec_impl/2022/106/oj). ( 6 ) Uitvoeringsbesluit (EU) 2022/145 van de Commissie van 31 januari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 24 van 3.2.2022, blz. 6 , ELI: http://data.europa.eu/eli/dec_impl/2022/145/oj). ( 7 ) Uitvoeringsbesluit (EU) 2022/198 van de Commissie van 9 februari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 31 van 14.2.2022, blz. 56 , ELI: http://data.europa.eu/eli/dec_impl/2022/198/oj). ( 8 ) Uitvoeringsbesluit (EU) 2022/257 van de Commissie van 21 februari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 42 van 23.2.2022, blz. 9 , ELI: http://data.europa.eu/eli/dec_impl/2022/257/oj). ( 9 ) Uitvoeringsbesluit (EU) 2022/349 van de Commissie van 28 februari 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 64 van 2.3.2022, blz. 60 , ELI: http://data.europa.eu/eli/dec_impl/2022/349/oj). ( 10 ) Uitvoeringsbesluit (EU) 2022/417 van de Commissie van 8 maart 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 85 van 14.3.2022, blz. 42 , ELI: http://data.europa.eu/eli/dec_impl/2022/417/oj). ( 11 ) Uitvoeringsbesluit (EU) 2022/454 van de Commissie van 16 maart 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 92 van 21.3.2022, blz. 12 , ELI: http://data.europa.eu/eli/dec_impl/2022/454/oj). ( 12 ) Uitvoeringsbesluit (EU) 2022/522 van de Commissie van 29 maart 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 104 van 1.4.2022, blz. 74 , ELI: http://data.europa.eu/eli/dec_impl/2022/522/oj). ( 13 ) Uitvoeringsbesluit (EU) 2022/623 van de Commissie van 11 april 2022 tot wijziging van Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 115 van 13.4.2022, blz. 90 , ELI: http://data.europa.eu/eli/dec_impl/2022/623/oj). ( 14 ) Uitvoeringsbesluit (EU) 2022/690 van de Commissie van 26 april 2022 tot wijziging van de bijlage bij Uitvoeringsbesluit (EU) 2021/641 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten ( PB L 128 van 2.5.2022, blz. 3 , ELI: http://data.europa.eu/eli/dec_impl/2022/690/oj). ( 15 ) Verordening (EU) 2021/690 van het Europees Parlement en de Raad van 28 april 2021 tot vaststelling van een programma voor de interne markt, het concurrentievermogen van ondernemingen, met inbegrip van kleine en middelgrote ondernemingen, het gebied van planten, dieren, levensmiddelen en diervoeders, en Europese statistieken (programma voor de interne markt), en tot intrekking van de Verordeningen (EU) nr. 99/2013, (EU) nr. 1287/2013, (EU) nr. 254/2014, en (EU) nr. 652/2014 ( PB L 153 van 3.5.2021, blz. 1 , ELI: http://data.europa.eu/eli/reg/2021/690/oj). ( 16 ) Gedelegeerde Verordening (EU) nr. 907/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft de betaalorganen en andere instanties, het financieel beheer, de goedkeuring van de rekeningen, de zekerheden en het gebruik van de euro ( PB L 255 van 28.8.2014, blz. 18 , ELI: http://data.europa.eu/eli/reg_del/2014/907/oj). ( 17 ) Gedelegeerde Verordening (EU) 2022/127 van de Commissie van 7 december 2021 tot aanvulling van Verordening (EU) 2021/2116 van het Europees Parlement en de Raad met regels inzake de betaalorganen en andere instanties, het financieel beheer, de goedkeuring van de rekeningen, de zekerheden en het gebruik van de euro ( PB L 20 van 31.1.2022, blz. 95 , ELI: http://data.europa.eu/eli/reg_del/2022/127/oj). ( 18 ) Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( PB L 435 van 6.12.2021, blz. 187 , ELI: http://data.europa.eu/eli/reg/2021/2116/oj). BIJLAGE Lijst van de wetgeving van de Unie waarin de in artikel 2 bedoelde gereglementeerde zones en perioden zijn opgenomen Delen van Italië en perioden die zijn vastgesteld overeenkomstig Verordening (EU) 2016/429 en Gedelegeerde Verordening (EU) 2020/687 en zijn omschreven in: — Uitvoeringsbesluit (EU) 2022/53; — Uitvoeringsbesluit (EU) 2022/106; — Uitvoeringsbesluit (EU) 2022/145; — Uitvoeringsbesluit (EU) 2022/198; — Uitvoeringsbesluit (EU) 2022/257; — Uitvoeringsbesluit (EU) 2022/349; — Uitvoeringsbesluit (EU) 2022/417; — Uitvoeringsbesluit (EU) 2022/454; — Uitvoeringsbesluit (EU) 2022/522; — Uitvoeringsbesluit (EU) 2022/623; — Uitvoeringsbesluit (EU) 2022/690. ELI: http://data.europa.eu/eli/reg_impl/2024/453/oj ISSN 1977-0758 (electronic edition)",
  "source": "EUR LEX"
}