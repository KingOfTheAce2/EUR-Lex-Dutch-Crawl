{
  "url": "http://www.w3.org/1999/xhtml\">",
  "content": "LI2022286NL.01001201.xml 8.11.2022 NL Publicatieblad van de Europese Unie LI 286/12 BESLUIT (GBVB) 2022/2178 VAN DE RAAD van 8 november 2022 tot wijziging van Besluit 2013/184/GBVB betreffende beperkende maatregelen in het licht van de situatie in Myanmar/Birma DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 22 april 2013 heeft de Raad Besluit 2013/184/GBVB vastgesteld ( 1 ) . (2) Op 25 juli 2022 heeft de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) namens de Unie een verklaring afgelegd waarin de terechtstelling van democratisch gezinde leiders en oppositieleiders in Myanmar/Birma met klem wordt veroordeeld. De hoge vertegenwoordiger verklaarde ook dat deze politiek gemotiveerde terechtstellingen de zoveelste stap zijn in de richting van de volledige ontmanteling van de rechtsstaat en opnieuw een flagrante mensenrechtenschending in Myanmar vormen. (3) Het baart de Unie grote zorgen dat de escalatie van het geweld voortduurt en de situatie uitgroeit tot een langdurig conflict met gevolgen voor de rest van de regio. De Unie veroordeelt de aanhoudende ernstige mensenrechtenschendingen, waaronder gevallen van foltering en seksueel en gender-gerelateerd geweld, de voortdurende vervolging van maatschappelijke organisaties, mensenrechten-activisten en journalisten en aanvallen op de burger-bevolking, waaronder etnische en religieuze minderheden, door het leger van Myanmar. (4) De Unie heeft herhaaldelijk verklaard dat indien de situatie in Myanmar/Birma niet snel verbetert, zij klaar staat om verdere beperkende maatregelen te nemen tegen degenen die verantwoordelijk zijn voor het ondermijnen van de democratie en de rechtsstaat en voor de ernstige schendingen van de mensenrechten in Myanmar/Birma. (5) Gelet op de aanhoudende ernstige situatie in Myanmar/Birma moeten 19 personen en één entiteit worden toegevoegd aan de lijst in de bijlage bij Besluit 2013/184/GBVB van natuurlijke personen en rechtspersonen, entiteiten en lichamen waarvoor beperkende maatregelen gelden. (6) Besluit 2013/184/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2013/184/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 8 november 2022. Voor de Raad De voorzitter Z. STANJURA ( 1 ) Besluit 2013/184/GBVB van de Raad van 22 april 2013 betreffende beperkende maatregelen in het licht van de situatie in Myanmar/Birma ( PB L 111 van 23.4.2013, blz. 75 ). BIJLAGE De bijlage bij Besluit 2013/184/GBVB wordt als volgt gewijzigd: 1) De volgende vermeldingen worden toegevoegd aan de lijst onder “A. In artikel 5, lid 1, en artikel 6, lid 1, bedoelde natuurlijke personen”: Naam Identificatiegegevens Motivering Datum van opneming in de lijst “66. KAN Zaw (ook bekend als Dr. Kan Zaw) Nationaliteit: Myanmar/Birma Geboortedatum: 11.10.1954 Geboorteplaats: Salin Township, regio Magwe, Myanmar Geslacht: mannelijk Kan Zaw is sinds 19 augustus 2022 minister van Investeringen en Buitenlandse Economische Betrekkingen. Hij is benoemd door de Staatsbestuursraad (SAC), die onder leiding van opperbevelhebber Min Aung Hlaing met ingang van 2 februari 2021 de wetgevende, uitvoerende en rechterlijke bevoegdheden van de staat heeft overgenomen. Eerder werd hij na de staatsgreep van 1 februari 2021 door de SAC benoemd tot auditeur-generaal van de Unie. Als minister van de regering maakt hij deel uit van het militaire regime dat tijdens een militaire staatsgreep de macht in Myanmar/Birma heeft gegrepen en de rechtmatig verkozen leiders heeft omvergeworpen. Als minister van Investeringen en Buitenlandse Economische Betrekkingen is hij belast met het faciliteren van zakendoen en investeringen in Myanmar/Birma, en de samenwerking met buitenlandse partners. In die hoedanigheid speelt Kan Zaw een actieve rol bij het ondersteunen van de inspanningen van het leger om buitenlandse investeringen aan te trekken, en draagt aldus bij tot het veiligstellen van de financiële behoeften van het militaire regime. Derhalve is hij verantwoordelijk voor het ondermijnen van de democratie en de rechtsstaat in Myanmar/Birma, en betrokken bij acties die de vrede, veiligheid en stabiliteit van Myanmar/Birma in gevaar brengen. Daarnaast heeft hij banden met verschillende hooggeplaatste personen van het militaire regime, waaronder opperbevelhebber Min Aung Hlaing. 8.11.2022 67. Htun Htun Oo (ook bekend als Tun Tun Oo) Nationaliteit: Myanmar/Birma Geboortedatum: 28.7.1956 Geslacht: mannelijk Htun Htun Oo is de opperrechter van het Hooggerechtshof in Myanmar/Birma, en na de staatsgreep van 1 februari 2021 in die functie bevestigd door opperbevelhebber Min Aung Hlaing op 2 februari 2021. Het Hooggerechtshof is, onder leiding van Htun Htun Oo, betrokken bij de vervolging van democratisch verkozen leiders en oppositieleden, en is tekortgeschoten in zijn taken als hoogste jurisdictie die verantwoordelijk is voor de handhaving van de rechtsstaat en het waarborgen van de onafhankelijkheid van de rechterlijke macht. Htun Htun Oo is in zijn hoedanigheid van opperrechter van het Hooggerechtshof derhalve betrokken bij activiteiten die de democratie en de rechtsstaat in Myanmar/Birma ondermijnen. Daarnaast heeft hij, sedert hij in zijn functie als opperrechter van het Hooggerechtshof is bevestigd, banden met verschillende hooggeplaatste personen van het militaire regime, waaronder opperbevelhebber Min Aung Hlaing. 8.11.2022 68. Swe Swe Aung (ook bekend als Dr. Swe Swe Aung) Nationaliteit: Myanmar/Birma Geboortedatum: 1960 Geslacht: vrouwelijk Swe Swe Aung is directeur-generaal van het Openbaar Ministerie bij het ministerie van Juridische Zaken, en is op 31 maart 2022 door de Staatsbestuursraad (SAC) benoemd. Het Openbaar Ministerie is onder leiding van Swe Swe Aung betrokken bij verschillende rechtszaken tegen democratisch verkozen leiders en oppositieleden, die werden gevoerd in strijd met het recht op verdediging en het recht op een eerlijk proces, waaronder de procedures die hebben geleid tot de terechtstelling van vier pro-democratische figuren. Derhalve is zij in haar hoedanigheid van directeur-generaal van het Openbaar Ministerie betrokken bij activiteiten die de democratie en de rechtsstaat in Myanmar/Birma ondermijnen. Daarnaast heeft Swe Swe Aung banden met verschillende personen van de Staatsbestuursraad en door het leger aangestelde personen en leiders zoals opperbevelhebber Min Aung Hlaing, en procureur-generaal Dr. Thida Oo. 8.11.2022 69. Zaw Min (ook bekend als U Zaw Min) Nationaliteit: Myanmar/Birma Geboortedatum: 1970 Geslacht: mannelijk Zaw Min is directeur-generaal Gevangeniswezen bij het ministerie van Binnenlandse Zaken, en is op 4 februari 2021 door de Staatsbestuursraad (SAC) benoemd. In die hoedanigheid is hij verantwoordelijk voor het beheer van gevangenissen in Myanmar/Birma. Het gevangeniswezen is onder leiding van Zaw Min betrokken bij verschillende gevallen van wanbeheer van gevangenissen, en gedetineerden zijn het slachtoffer geworden van geweld, mishandeling, foltering en andere onmenselijke behandelingen in gevangenissen. Daarnaast hebben gevangenisautoriteiten de rechten van verdediging van gedetineerden geschonden. Derhalve is hij in zijn hoedanigheid van directeur-generaal Gevangeniswezen betrokken bij activiteiten die de democratie en de rechtsstaat in Myanmar/Birma ondermijnen. Daarnaast heeft Zaw Min banden met verschillende leden van de Staatsbestuursraad en door het militaire regime aangestelde personen en leiders, waaronder opperbevelhebber Min Aung Hlaing, en minister van Binnenlandse Zaken luitenant-generaal Soe Htut. 8.11.2022 70. U Zaw Lin Aung Nationaliteit: Myanmar/Birma Geslacht: mannelijk U Zaw Lin Aung is een voormalig militair officier en sinds eind 2021 adjunct-directeur van het Gevangeniswezen in de Yangon-regio. Daarnaast heeft U Zaw Lin Aung de leiding over de gevangenis van Insein. Onder zijn leiding zijn in de gevangenis van Insein gedetineerde politieke gevangenen het slachtoffer geworden van geweld, mishandeling, foltering en andere onmenselijke behandelingen door gevangenispersoneel. Derhalve is U Zaw Lin Aung in zijn hoedanigheid van adjunct-directeur van het Gevangeniswezen van de Yangon-Regio en als leidinggevende van de gevangenis van Insein betrokken bij activiteiten die de democratie en de rechtsstaat in Myanmar/Birma ondermijnen. 8.11.2022 71. U Than Swe Nationaliteit: Myanmar/Birma Geboortedatum: 1957 of 1965 Geslacht: mannelijk U Than Swe is voorzitter van de commissie voor corruptiebestrijding, en is op 19 augustus 2022 door de Staatsbestuursraad (SAC) benoemd. De commissie voor corruptiebestrijding heeft onder leiding van U Than Swe beleidsmaatregelen getroffen om de militaire staatsgreep te legitimeren, waaronder haar betrokkenheid bij procedures tegen democratisch verkozen leiders, zoals het aanklagen van staatsadviseur Daw Aung San Suu Kyi wegens corruptie. Derhalve is U Than Swe in zijn hoedanigheid van voorzitter van de commissie voor corruptiebestrijding betrokken bij activiteiten die de democratie en de rechtsstaat in Myanmar/Birma ondermijnen. 8.11.2022 72. Ko Ko Lwin Nationaliteit: Myanmar/Birma Geboortedatum: 1972 of 1982 Geslacht: mannelijk Ko Ko Lwin is lid van de kiescommissie van de Unie ( Union Election Commission – UEC), en is op 1 april 2022 benoemd door de Staatsbestuursraad (SAC). Door deze benoeming, in de nasleep van de militaire staatsgreep van 1 februari 2021, te aanvaarden, en door als lid van deze kiescommissie met name de verkiezingsresultaten van november 2020 zonder enig aantoonbaar bewijs van fraude ongeldig te verklaren en bij diezelfde verkiezingen verkiezingsfraude aan te klagen, is Ko Ko Lwin rechtstreeks betrokken bij het ondermijnen van de democratie en de rechtsstaat in Myanmar/Birma. 8.11.2022 73. Min Min Oo Nationaliteit: Myanmar/Birma Geboortedatum: 1962 of 1967 Geslacht: mannelijk Min Min Oo is lid van de kiescommissie van de Unie ( Union Election Commission – UEC), en is op 2 mei 2022 benoemd door de Staatsbestuursraad (SAC). Door deze benoeming, in de nasleep van de militaire staatsgreep van 1 februari 2021, te aanvaarden, en door als lid van deze kiescommissie met name de verkiezingsresultaten van november 2020 zonder enig aantoonbaar bewijs van fraude ongeldig te verklaren en bij diezelfde verkiezingen verkiezingsfraude aan te klagen, is Min Min Oo rechtstreeks betrokken bij het ondermijnen van de democratie en de rechtsstaat in Myanmar/Birma. 8.11.2022 74. Htun Aung Nationaliteit: Myanmar/Birma Geboortedatum: 1967 Geslacht: mannelijk Generaal Htun Aung is opperbevelhebber van de luchtmacht van Myanmar, en is op 12 januari 2022 benoemd door de opperbevelhebber van het leger van Myanmar, generaal Min Aung Hlaing. In die hoedanigheid voert Htun Aung het bevel en heeft hij controle over de luchtmacht van Myanmar/Birma. De luchtmacht van Myanmar heeft burgerdoelwitten in heel Myanmar aangevallen, waarbij burgers zijn gedood en gewond, waaronder kinderen en personen die tot etnische en religieuze minderheden behoren. Ook scholen, gebedshuizen en volksgezondheidsvoorzieningen waren doelwitten. In zijn functie als opperbevelhebber van de luchtmacht van Myanmar is generaal Htun Aung verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma bedreigen. Voorts maakt generaal Htun Aung deel uit van het bestuur van MEHL, een conglomeraat dat eigendom is van het leger en dat de militairen van het land economische en materiële middelen ter beschikking stelt voor hun operaties. Derhalve verleent hij steun aan acties die de vrede, veiligheid en stabiliteit van Myanmar/Birma in gevaar brengen. 8.11.2022 75. Phone Myat Nationaliteit: Myanmar/Birma Geslacht: mannelijk Luitenant-generaal Phone Myat is sinds april 2021 bevelhebber van het Bureau speciale operaties 3 (BSO 3) van het leger van Myanmar (Tatmadaw). Voorheen was hij tussen juli 2020 en april 2021 adjunct-minister van Binnenlandse Zaken, en was hij tussen mei 2019 en juli 2020 bevelhebber van het Westelijke Commando. Als bevelhebber van BSO 3 voert Phone Myat het bevel en heeft hij controle over de strijdkrachten van het Zuidwestelijke Commando (Ayeyarwaddy), het Zuidelijke Commando (Bago en Magway) en het Westelijke Commando (Rakhine en Chin). De strijdkrachten onder zijn bevel hebben zich schuldig gemaakt aan ernstige schendingen van de mensenrechten, misdaden en wreedheden, waaronder moorden, grond- en luchtaanvallen op burgers en moordpartijen in de regio Magway, de deelstaat Chin en de regio Bago. In zijn functie als bevelhebber van BSO 3 is Phone Myat verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 76. Aung Soe Nationaliteit: Myanmar/Birma Geslacht: mannelijk Luitenant-generaal Aung Soe is sinds januari 2021 bevelhebber van het Bureau speciale operaties 4 (BSO 4) van het leger van Myanmar (Tatmadaw). Voorheen was hij tot maart 2018 viceminister van Binnenlandse Zaken, en stond daarna aan het hoofd van het Bureau speciale operaties 6. Als bevelhebber van BSO 4 voert Aung Soe het bevel en heeft hij controle over de strijdkrachten van het Kustcommando in de regio Tanintharyi en het Zuidoostelijke Commando in de staten Mon en Karen. De strijdkrachten onder zijn bevel hebben zich schuldig gemaakt aan ernstige schendingen van de mensenrechten, misdaden en wreedheden, waaronder moorden, grond- en luchtaanvallen op burgers, illegale aanhoudingen en het gebruik van artillerievuur. In de staat Kayin/Karen, een van de regio's die onder bevel staan van Aung Soe, werden vanaf de staatsgreep tot juli 2022 3 993  gewelddadige incidenten gemeld. In zijn functie als bevelhebber van het BSO 4 is hij verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 77. Thet Pon Nationaliteit: Myanmar/Birma Geslacht: mannelijk Luitenant-generaal Thet Pon is sinds juni 2020 bevelhebber van het Bureau speciale operaties 5 (BSO 5) van het leger van Myanmar (Tatmadaw). Daarvoor was hij tot 2017 bevelhebber van het Noordwestelijke Commando, en tussen 2017 en juni 2020 van de Yangon-regio. Als bevelhebber van BSO 5 voert Thet Pon het bevel en heeft hij controle over de strijdkrachten en de militaire rechtbanken in de Yangon-regio. In maart 2021 voerde de Staatsbestuursraad de krijgswet in in Myanmar en droeg de wetgevende, de uitvoerende en de rechterlijke macht over aan het hoofd van de betrokken regionale militaire bevelhebbers. In juli 2022 hadden de militaire rechtbanken in de Yangon-regio reeds 119 personen ter dood veroordeeld, van wie velen om politieke redenen. Vier daarvan waren lid van de democratische oppositie en werden in de Yangon-regio terechtgesteld. Daarnaast pleegden militaire strijdkrachten in de Yangon-regio gewelddaden en moorden tegen vreedzame demonstranten, onder meer door het gebruik van dodelijk geweld tijdens betogingen tegen de junta op 14 maart 2021 in het Township Hlaing Tharyar in Yangon. In zijn functie als bevelhebber van BSO 5 is Thet Pon verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 78. Htein Win Nationaliteit: Myanmar/Birma Geslacht: mannelijk Generaal-majoor Htein Win is de bevelhebber van het Zuidelijke Commando van het leger van Myanmar (Tatmadaw). Als regionaal bevelhebber voert hij het bevel en heeft hij controle over de strijdkrachten in de regio’s Bago en Magway. De strijdkrachten in die regio’s hebben zich schuldig gemaakt aan luchtaanvallen, invallen, brandstichting, talrijke moorden en het gebruik van menselijke schilden. De regio Magway is een speciale hotspot voor gewelddadige operaties van het leger tegen de oppositie, door middel van een “Kill All, Burn All, Loot All”-strategie (iedereen vermoorden, alles platbranden en alles leegroven) in die regio. In zijn functie als bevelhebber van het Zuidelijke Commando is Htein Win verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 79. Htin Latt Oo Nationaliteit: Myanmar/Birma Geslacht: mannelijk Generaal-majoor Htin Latt Oo is sinds juli 2020 bevelhebber van het Westelijke Commando van het leger van Myanmar (Tatmadaw). Als regionaal bevelhebber voert hij het bevel en heeft hij controle over de strijdkrachten in de westelijke regio’s Rakhine en Chin. De strijdkrachten in die regio’s hebben zich schuldig gemaakt aan ernstige schendingen van de mensenrechten en aan misdaden, onder meer luchtaanvallen op burgers, verkrachtingen, het gebruik van menselijke schilden, het platbranden van woningen, moordpartijen en illegale aanhoudingen. In zijn functie als bevelhebber van het Westelijke Commando is Htin Latt Oo verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 80. Than Htike Nationaliteit: Myanmar/Birma Geslacht: mannelijk Militair identiteitsbewijs: Kyi-28146 Brigadegeneraal Than Htike is sinds 6 januari 2022 bevelhebber van het Noordwestelijke Commando van het leger van Myanmar (Tatmadaw). Als regionaal bevelhebber voert hij het bevel en heeft hij controle over de strijdkrachten in de regio Sagaing. De strijdkrachten onder zijn bevel hebben zich schuldig gemaakt aan ernstige schendingen van de mensenrechten, buitensporig geweld en gewelddadige acties tegen de burgerbevolking, waaronder de aanslagen door militairen op een school in het Township Depeyin in de regio Sagaing, waarbij minstens 13 doden vielen, waaronder 11 kinderen. In de regio Sagaing hebben de militairen sinds zij de macht namen meer dan 20 000  huizen in brand gestoken. In zijn functie als regionaal opperbevelhebber van het Noordwestelijke Commando is Than Htike verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 81. Nyunt Win Swe Nationaliteit: Myanmar/Birma Geslacht: mannelijk Generaal-majoor Nyunt Win Swe is sinds juni 2020 bevelhebber van het leger van Myanmar (Tatmadaw) in de Yangon-regio. In die hoedanigheid voert Nyunt Win Swe het bevel en heeft hij controle over de strijdkrachten in de Yangon-regio; en samen met het hoofd van het Bureau speciale operaties 5, luitenant-generaal Thet Pon, houdt hij toezicht op de militaire rechtbanken van Yangon-regio. In maart 2021 kondigde de Staatsbestuursraad in Myanmar de krijgswet af en droeg de wetgevende, de uitvoerende en de rechterlijke macht over aan het hoofd van de betrokken regionale militaire bevelhebbers. In juli 2022 hadden de militaire rechtbanken in de Yangon-regio reeds 119 personen ter dood veroordeeld, van wie velen om politieke redenen. Vier daarvan waren lid van de democratische oppositie en werden in de Yangon-regio terechtgesteld. Daarnaast pleegden militaire strijdkrachten in de Yangon-regio gewelddaden en moorden tegen vreedzame demonstranten, onder meer door het gebruik van dodelijk geweld tijdens betogingen tegen de junta op 14 maart 2021 in het Township Hlaing Tharyar in Yangon. In zijn functie als bevelhebber van de Yangon-regio is Nyunt Win Swe verantwoordelijk voor ernstige schendingen van de mensenrechten, voor activiteiten die de democratie en de rechtsstaat in Myanmar/Birma ondermijnen, en voor acties die de vrede, veiligheid en stabiliteit van Myanmar/Birma in gevaar brengen. 8.11.2022 82. U Tay Za Nationaliteit: Myanmar/Birma Geboortedatum: 18.7.1964 Geboorteplaats: Yangon, Myanmar Geslacht: mannelijk U Tay Za is de stichter en staat aan het hoofd van de Htoo Group of Companies, een concern van particuliere bedrijven die actief zijn in verschillende sectoren, waaronder handel, bankwezen, mijnbouw, toerisme en luchtvaart. U Tay Za heeft nauwe banden met de hoogste leiding van het leger van Myanmar (Tatmadaw). In 2017 verleende U Tay Za via Htoo Group of Companies financiële steun aan de Tatmadaw tijdens een activiteit voor fondsenwerving in verband met de “opruimacties” in Rakhine. Daarnaast trad U Tay Za op als tussenpersoon voor de levering van militaire uitrusting die in het hele land is gebruikt tegen de burgerbevolking en demonstranten. Door bij te dragen tot het vermogen van het leger om zich schuldig te maken aan ernstige schendingen en de repressie van de burgerbevolking, alsook aan activiteiten die de democratie en de rechtsstaat in Myanmar/Birma ondermijnen, heeft U Tay Za de Tatmadaw gesteund en acties ondernomen die de vrede, veiligheid en stabiliteit van Myanmar/Birma in gevaar brengen. 8.11.2022 83. Aung Moe Myint Nationaliteit: Myanmar/Birma Geboortedatum: 9.6.1971 of 28.9.1969 Geslacht: mannelijk Paspoortnummer: 12/YAKANA(N)006981 Aung Moe Myint is directeur van Dynasty International Company Ltd (DICL), een bedrijf dat actief is in de handelssector. Hij is de honorair consul van Belarus in Myanmar. Op basis van zijn commerciële en persoonlijke positie, waaronder zijn nauwe politieke en commerciële banden met Belarus, heeft Aung Moe Myint voor het leger van Myanmar de aanschaf vergemakkelijkt van wapens, goederen waarvoor beperkingen gelden en goederen voor tweeërlei gebruik, die in het hele land zijn gebruikt tegen de burgerbevolking en demonstranten. Door bij te dragen tot het vermogen van het leger om zich schuldig te maken aan ernstige schendingen en de repressie van de burgerbevolking, alsook aan activiteiten die de democratie en de rechtsstaat in Myanmar/Birma ondermijnen, heeft Aung Moe Myint de Tatmadaw gesteund en acties ondernomen die de vrede, veiligheid en stabiliteit van Myanmar/Birma in gevaar brengen. 8.11.2022 84. Naing Htut Aung Nationaliteit: Myanmar/Birma Geboortedatum: 27.1.1968 Geslacht: mannelijk Paspoortnummer: 12/MAKAYA 118765 Naing Htut Aung is directeur van de International Group of Companies (IGGC), die actief is in de handelssector. In 2017 verleende Naing Htut Aung via IGGC financiële steun aan de Tatmadaw tijdens een activiteit voor fondsenwerving in verband met de “opruimacties” in Rakhine. Daarnaast trad Naing Htut Aung op als importeur en makelaar van wapens, militaire uitrusting en goederen voor tweeërlei gebruik voor het leger van Myanmar, die in het hele land werden gebruikt tegen de burgerbevolking en demonstranten. Door bij te dragen tot het vermogen van het leger om zich schuldig te maken aan ernstige schendingen en de repressie van de burgerbevolking, alsook aan activiteiten die de democratie en de rechtsstaat in Myanmar/Birma ondermijnen, heeft Naing Htut Aung de Tatmadaw gesteund en acties ondernomen die de vrede, veiligheid en stabiliteit van Myanmar/Birma in gevaar brengen. 8.11.2022” 2) De volgende vermelding wordt toegevoegd aan de lijst onder “B. Rechtspersonen, entiteiten en lichamen als bedoeld in artikel 6, lid 1”: Naam Identificatiegegevens Motivering Datum van opneming in de lijst “11. Staatsbestuursraad (SAC). Soort entiteit: overheidsinstantie Plaats van registratie: Myanmar De Staatsbestuursraad (SAC) is een overheidsinstantie die na de militaire staatsgreep van 1 februari 2021 in Myanmar/Birma, op 2 februari 2021 is opgericht. Als onderdeel van de staatsgreep kondigde vicepresident Myint Swe de noodtoestand af, waarna hij de wetgevende, de uitvoerende en de rechterlijke macht van de staat overdroeg aan opperbevelhebber Min Aung Hlaing. De SAC, die geleid wordt door opperbevelhebber Min Aung Hlaing, is opgericht om die functies uit te oefenen. Aangezien de SAC gemachtigd is die overheidsfuncties uit te oefenen, is hij verantwoordelijk voor beleid en activiteiten die de democratie en de rechtsstaat in Myanmar/Birma ondermijnen. De SAC heeft ook beslissingen genomen die leidden tot de repressie van de burgerbevolking en politieke opposanten, tot wreedheden en ernstige mensenrechtenschendingen door het leger van Myanmar. Derhalve is de SAC betrokken bij acties die de vrede, veiligheid en stabiliteit van Myanmar/Birma in gevaar brengen. 8.11.2022”",
  "source": "EUR LEX"
}