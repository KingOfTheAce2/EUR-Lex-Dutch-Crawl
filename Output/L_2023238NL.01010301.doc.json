{
  "url": "http://www.w3.org/1999/xhtml\">",
  "content": "L_2023238NL.01010301.xml 27.9.2023 NL Publicatieblad van de Europese Unie L 238/103 UITVOERINGSVERORDENING (EU) 2023/2059 VAN DE COMMISSIE van 26 september 2023 tot vaststelling van uitvoeringsbepalingen voor Verordening (EU) 2023/1231 van het Europees Parlement en de Raad inzake de opstelling van een lijst van bepaalde producten uit de rest van de wereld die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1231 van het Europees Parlement en de Raad van 14 juni 2023 betreffende specifieke regels voor de binnenkomst in Noord-Ierland vanuit andere delen van het Verenigd Koninkrijk van bepaalde zendingen detailhandelsgoederen, voor opplant bestemde planten, pootaardappelen, machines en bepaalde voertuigen die voor landbouw- of bosbouwdoeleinden zijn geëxploiteerd, alsook voor het niet-commerciële verkeer van bepaalde gezelschapsdieren naar Noord-Ierland ( 1 ) , en met name artikel 9, lid 4, punt a), Overwegende hetgeen volgt: (1) Verordening (EU) 2023/1231 bevat specifieke regels voor onder meer de binnenkomst in Noord-Ierland vanuit andere delen van het Verenigd Koninkrijk van bepaalde zendingen detailhandelsgoederen die bestemd zijn om in Noord-Ierland voor de eindverbruiker in de handel te worden gebracht, met inbegrip van specifieke regels voor zendingen detailhandelsgoederen uit de rest van de wereld. (2) Meer specifiek bepaalt artikel 9, lid 1, punt a), van Verordening (EU) 2023/1231 dat detailhandelsgoederen uit de rest van de wereld die bestaan uit producten van dierlijke of plantaardige oorsprong of uit samengestelde producten waarvoor de in artikel 1, lid 2, punten d), e) en g), van Verordening (EU) 2017/625 van het Europees Parlement en de Raad ( 2 ) (“producten uit de rest van de wereld”) bedoelde diergezondheids- of plantgezondheidsregels gelden, alleen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht overeenkomstig artikel 4 van Verordening (EU) 2023/1231 indien het Verenigd Koninkrijk schriftelijk bewijs verstrekt dat de invoervoorwaarden en vereisten voor officiële controles van de Verordeningen (EG) nr. 1069/2009 ( 3 ) , (EU) 2016/429 ( 4 ) en (EU) 2016/2031 ( 5 ) van het Europees Parlement en de Raad, van Verordening (EU) 2017/625, en van de uit hoofde van die verordeningen vastgestelde handelingen van de Commissie krachtens het intern recht van het Verenigd Koninkrijk op die producten van toepassing zijn, en die invoervoorwaarden en vereisten voor officiële controles doeltreffend door het Verenigd Koninkrijk worden uitgevoerd (“het schriftelijke bewijs”). (3) In artikel 9, lid 4, punt a), van Verordening (EU) 2023/1231 is bepaald dat, wanneer de Commissie het schriftelijke bewijs heeft ontvangen, zij een uitvoeringshandeling kan vaststellen om een lijst op te stellen van de producten uit de rest van de wereld die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht. (4) Bij brieven van 4, 7 en 12 september 2023 heeft het Verenigd Koninkrijk het schriftelijke bewijs geleverd dat de invoervoorwaarden en de vereisten voor officiële controles van de Verordeningen (EG) nr. 1069/2009, (EU) 2016/429 en (EU) 2017/625 met betrekking tot vlees en eetbare slachtafvallen van schapen van oorsprong uit Nieuw-Zeeland en voeder voor gezelschapsdieren en hondenkluiven van oorsprong uit geautoriseerde derde landen zoals vermeld in de lijst in hoofdstuk II, afdeling 1, tabel 2, punt 12, van bijlage XIV bij Verordening (EU) nr. 142/2011 van de Commissie ( 6 ) , krachtens zijn intern recht van toepassing zijn en dat deze invoervoorwaarden en vereisten voor officiële controles met betrekking tot deze producten doeltreffend door het Verenigd Koninkrijk worden uitgevoerd. (5) Het is daarom passend een lijst op te stellen van de producten uit de rest van de wereld, geïdentificeerd aan de hand van hun codes van de gecombineerde nomenclatuur, zoals vastgesteld bij Verordening (EEG) nr. 2658/87 van de Raad ( 7 ) , en onder vermelding van de derde landen waaruit zij afkomstig zijn, die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht. (6) Met het oog op de rechtszekerheid en om onnodige handelsverstoringen te voorkomen, moet deze verordening met spoed in werking treden. (7) De verplichting om detailhandelsgoederen overeenkomstig bijlage IV bij Verordening (EU) 2023/1231 te markeren, is van toepassing met ingang van 1 oktober 2023. Deze verordening moet daarom met ingang van 1 oktober 2023 van toepassing zijn om consistentie en rechtszekerheid te waarborgen en onnodige handelsverstoringen te voorkomen. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Onderwerp en toepassingsgebied Bij deze verordening wordt de lijst vastgesteld van producten uit de rest van de wereld van dierlijke of plantaardige oorsprong of samengestelde producten waarvoor de in artikel 1, lid 2, punten d), e) en g), van Verordening (EU) 2017/625 bedoelde diergezondheids- of plantgezondheidsregels gelden, en de derde landen waaruit zij afkomstig zijn, die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht overeenkomstig artikel 4 van Verordening (EU) 2023/1231 (“de producten uit de rest van de wereld”). Artikel 2 In de bijlage vermelde producten uit de rest van de wereld De in de bijlage vermelde producten uit de rest van de wereld mogen als detailhandelsgoederen Noord-Ierland binnenkomen vanuit andere delen van het Verenigd Koninkrijk en in Noord-Ierland in de handel worden gebracht. Artikel 3 Inwerkingtreding en toepassing Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is van toepassing met ingang van 1 oktober 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 september 2023. Voor de Commissie De voorzitter Ursula VON DER LEYEN ( 1 ) PB L 165 van 29.6.2023, blz. 103 . ( 2 ) Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( PB L 95 van 7.4.2017, blz. 1 ). ( 3 ) Verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (verordening dierlijke bijproducten) ( PB L 300 van 14.11.2009, blz. 1 ). ( 4 ) Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( PB L 84 van 31.3.2016, blz. 1 ). ( 5 ) Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten, tot wijziging van de Verordeningen (EU) nr. 228/2013, (EU) nr. 652/2014 en (EU) nr. 1143/2014 van het Europees Parlement en de Raad en tot intrekking van de Richtlijnen 69/464/EEG, 74/647/EEG, 93/85/EEG, 98/57/EG, 2000/29/EG, 2006/91/EG en 2007/33/EG van de Raad ( PB L 317 van 23.11.2016, blz. 4 ). ( 6 ) Verordening (EU) nr. 142/2011 van de Commissie van 25 februari 2011 tot uitvoering van Verordening (EG) nr. 1069/2009 van het Europees Parlement en de Raad tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot uitvoering van Richtlijn 97/78/EG van de Raad wat betreft bepaalde monsters en producten die vrijgesteld zijn van veterinaire controles aan de grens krachtens die richtlijn ( PB L 54 van 26.2.2011, blz. 1 ). ( 7 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Lijst van producten uit de rest van de wereld die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht (zoals bedoeld in artikel 2) Rij Producten ( * ) GN-code ( ** ) Model van diergezondheidscertificaat/officieel certificaat/officiële verklaring ( *** ) Derde land van oorsprong Categorie producten Goederen van dierlijke oorsprong 1 Vlees en eetbare slachtafvallen van schapen, vers, gekoeld of bevroren 0204 10 00 0204 21 00 0204 22 10 0204 22 30 0204 22 50 0204 22 90 0204 23 00 0204 42 10 0204 42 30 0204 42 50 0204 42 90 0204 43 10 0204 43 90 Nieuw-Zeeland 2 Voeder voor gezelschapsdieren en hondenkluiven 0401 0402 0403 0404 0408 0504 0505 0506 0508 0511 1501 1502 1503 1504 2301 2309 2835 25 2835 26 3501 3502 3503 3504 4101 4205 — Gezondheidscertificaat overeenkomstig hoofdstuk 3 (A) van bijlage XV bij Verordening (EU) nr. 142/2011 van de Commissie ( 1 ) — Gezondheidscertificaat overeenkomstig hoofdstuk 3 (B) van bijlage XV bij Verordening (EU) nr. 142/2011 — Gezondheidscertificaat overeenkomstig hoofdstuk 3 (C) van bijlage XV bij Verordening (EU) nr. 142/2011 — Gezondheidscertificaat overeenkomstig hoofdstuk 3 (D) van bijlage XV bij Verordening (EU) nr. 142/2011 Geautoriseerde derde landen zoals vermeld in de lijst in hoofdstuk II, afdeling 1, tabel 2, punt 12, van bijlage XIV bij Verordening (EU) nr. 142/2011 Opmerkingen (*) De omschrijving van de in de tabel in deze bijlage opgenomen producten is opgenomen in de kolom “Omschrijving” van de gecombineerde nomenclatuur (GN), die is vastgesteld bij Verordening (EEG) nr. 2658/87 van de Raad en goedgekeurd bij Besluit 87/369/EEG van de Raad. De GN is gebaseerd op het Internationale Verdrag betreffende het geharmoniseerde systeem inzake de omschrijving en codering van goederen (GS), dat op 14 juni 1983 in Brussel is gesloten. Onverminderd de in Verordening (EEG) nr. 2658/87 vastgestelde regels voor de interpretatie van de GN worden de bewoordingen van de omschrijving van de producten in de tabel in deze bijlage geacht slechts indicatieve waarde te hebben, aangezien de GN-codes bepalend zijn voor de producten waarop de lijst in de tabel in de bijlage van toepassing is. (**) Deze kolom geeft de GN-code weer. (***) Deze kolom bevat het model van diergezondheidscertificaat/officieel certificaat/officiële verklaring waarvan de zending van producten uit de rest van de wereld overeenkomstig de wetgeving van de Unie vergezeld moet gaan. ( 1 ) Verordening (EU) nr. 142/2011 van de Commissie van 25 februari 2011 tot uitvoering van Verordening (EG) nr. 1069/2009 van het Europees Parlement en de Raad tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot uitvoering van Richtlijn 97/78/EG van de Raad wat betreft bepaalde monsters en producten die vrijgesteld zijn van veterinaire controles aan de grens krachtens die richtlijn ( PB L 54 van 26.2.2011, blz. 1 ). ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). ( 3 ) Besluit 87/369/EEG van de Raad van 7 april 1987 inzake de sluiting van het Internationaal Verdrag betreffende het geharmoniseerde systeem inzake de omschrijving en de codering van goederen, alsmede van het daarbij behorende protocol van wijziging ( PB L 198 van 20.7.1987, blz. 1 ).",
  "source": "EUR LEX"
}