{
  "url": "http://www.w3.org/1999/xhtml\">",
  "content": "L_2011194NL.01000101.xml 26.7.2011 NL Publicatieblad van de Europese Unie L 194/1 BESLUIT VAN DE RAAD van 18 juli 2011 betreffende de ondertekening, namens de Unie, van de overeenkomst tussen de Europese Unie en Australië tot wijziging van de Overeenkomst inzake wederzijdse erkenning van overeenstemmingsbeoordeling, certificaten en markeringen tussen de Europese Gemeenschap en Australië (2011/456/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) De Overeenkomst inzake wederzijdse erkenning van overeenstemmingsbeoordeling, certificaten en markeringen tussen de Europese Gemeenschap en Australië ( 1 ) („de overeenkomst inzake wederzijdse erkenning”) is op 1 januari 1999 in werking getreden ( 2 ) . (2) Op 8 juli 2002 heeft de Raad de Commissie gemachtigd onderhandelingen met Australië met het oog op de wijziging van de overeenkomst inzake wederzijdse erkenning te openen. De onderhandelingen werden op 23 juni 2009 in Brussel met succes afgerond door parafering van de Overeenkomst tussen de Europese Unie en Nieuw-Zeeland tot wijziging van de Overeenkomst inzake wederzijdse erkenning van overeenstemmingsbeoordeling tussen de Europese Gemeenschap en Nieuw-Zeeland („de overeenkomst”). (3) Ten gevolge van de inwerkingtreding van het Verdrag van Lissabon op 1 december 2009 is de Europese Unie in de plaats getreden van de Europese Gemeenschap, waarvan zij de opvolgster is. (4) De overeenkomst dient te worden ondertekend, HEEFT HET VOLGENDE BESLUIT VASTGESTELD: Artikel 1 Er wordt namens de Unie machtiging verleend voor de ondertekening van de Overeenkomst tussen de Europese Unie en Australië tot wijziging van de Overeenkomst inzake wederzijdse erkenning van overeenstemmingsbeoordeling tussen de Europese Gemeenschap en Australië („de overeenkomst”), onder voorbehoud van de sluiting van de overeenkomst ( 3 ) . Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst namens de Unie te ondertekenen, onder voorbehoud van sluiting. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 18 juli 2011. Voor de Raad De voorzitter M. DOWGIELEWICZ ( 1 ) PB L 229 van 17.8.1998, blz. 3 . ( 2 ) PB L 5 van 9.1.1999, blz. 74 . ( 3 ) De tekst van de overeenkomst wordt samen met het besluit betreffende de sluiting ervan bekendgemaakt.",
  "source": "EUR LEX"
}