{
  "url": "http://www.w3.org/1999/xhtml\"><!--",
  "content": "L_2022015NL.01001201.xml 24.1.2022 NL Publicatieblad van de Europese Unie L 15/12 UITVOERINGSVERORDENING (EU) 2022/91 VAN DE COMMISSIE van 21 januari 2022 tot vaststelling van de criteria om te bepalen of een schip beperkte hoeveelheden afval produceert en zijn afval op duurzame en milieuvriendelijke wijze beheert overeenkomstig Richtlijn (EU) 2019/883 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2019/883 van het Europees Parlement en de Raad van 17 april 2019 inzake havenontvangstvoorzieningen voor de afvalafgifte van schepen, tot wijziging van Richtlijn 2010/65/EU en tot intrekking van Richtlijn 2000/59/EG ( 1 ) , en met name artikel 8, lid 5, Overwegende hetgeen volgt: (1) Voor de verlaging van de bijdragen als bedoeld in artikel 8, lid 4, van Richtlijn (EU) 2019/883 moeten de criteria in de bijlage worden gebruikt. (2) Op basis van de criteria in afdeling 1 van de bijlage kan worden beoordeeld of essentiële inspanningen worden geleverd om afval te beperken. Daarom moeten zij verplicht worden gesteld. (3) De aanvullende criteria in afdeling 2 van de bijlage kunnen worden toegepast om het gebruik te stimuleren van specifieke praktijken en apparatuur die ook nuttig kunnen zijn om afval te beperken. Daarom moeten die criteria facultatief worden gesteld. (4) Om gelijke voorwaarden te creëren voor de toepassing van de in artikel 8, lid 5, van Richtlijn (EU) 2019/883 vastgestelde verlaging van de bijdragen, is het essentieel dat de lidstaten een geharmoniseerde methode gebruiken. Uitvoeringshandelingen die krachtens Richtlijn (EU) 2019/883 worden vastgesteld, moeten daarom de vorm van uitvoeringsverordeningen aannemen. (5) De in deze verordening vervatte maatregelen zijn in overeenstemming met het advies van het Comité voor maritieme veiligheid en voorkoming van verontreiniging door schepen, HEEFT DE VOLGENDE VERORDENING VASTGESTELD: Artikel 1 1.   De criteria in afdeling 1 van de bijlage moeten door havenontvangstvoorzieningen of havenautoriteiten in aanmerking worden genomen bij de berekening van de verlaging van de bijdrage overeenkomstig artikel 8, lid 5, eerste alinea, punt b), van Richtlijn (EU) 2019/883. 2.   De criteria in afdeling 2 van de bijlage kunnen door havenontvangstvoorzieningen of havenautoriteiten in aanmerking worden genomen bij de berekening van de verlaging van de vergoeding overeenkomstig artikel 8, lid 5, eerste alinea, punt b), van Richtlijn (EU) 2019/883. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 januari 2022. Voor de Commissie De voorzitter Ursula VON DER LEYEN ( 1 ) PB L 151 van 7.6.2019, blz. 116 . BIJLAGE AFDELING 1 Lijst van verplichte criteria als bedoeld in artikel 1, lid 1 Criteria Relevante elementen Desbetreffende bijlage bij het Marpol-Verdrag Mogelijke controlemiddelen ( 1 ) Scheiding aan boord overeenkomstig Resolutie MEPC.295(71) en gegarandeerde afgifte aan geschikte havenontvangst-voorzieningen die voldoen aan artikel 4, lid 2, punt d), van Richtlijn (EU) 2019/883 Exploitatie en beheer Bijlage V Green Award, ISO 21070, Blue Angel, Green Marine, afvalontvangstbewijs, specifiek afvalbeheersplan dat is goedgekeurd door het classificatiebureau van het vaartuig, ISO 14001 Milieuzorgsysteem Ecologisch duurzaam aankoopbeleid (minder verpakkingsmateriaal door bulkverpakking en het vermijden van plastic voor eenmalig gebruik) Beheer Bijlage V Green Award, ISO 21070, Blue Angel, Green Marine, specifiek afvalbeheersplan dat is goedgekeurd door het classificatiebureau van het vaartuig, ISO 14001 Milieuzorgsysteem AFDELING 2 Lijst van facultatieve criteria als bedoeld in artikel 1, lid 2 Criteria Relevante elementen Desbetreffende bijlage bij het Marpol-Verdrag Mogelijke controlemiddelen ( 2 ) Gebruik van alternatieve brandstoffen ( 3 ) en andere energiebronnen tijdens de reis naar de aanloophaven of op de ligplaats (bv. walstroom, wind, zon) Ontwerp, technologie en exploitatie van het schip Bijlage I Green Award, bunkerafleverings-bonnen, oliejournaal, klassecertificaat of wettelijk voorgeschreven certificatie, Ship Energy Efficiency Management Plan (SEEMP) Gebruik van een whitebox-systeem < 5ppm (om de lozing van lenswater uit het schip te controleren en te monitoren) Technologie en werking Bijlage I Klassecertificaat, typegoedkeuringsdocumenten Olieafscheider (OWS) < 5 ppm Technologie en werking Bijlage I Klassecertificaat, typegoedkeuringsdocumenten, Green Award, Clean Shipping Index (CSI), Green Marine, Blue Angel OWS < 5 ppm + alarmsysteem en automatische stop voor schepen < 10 000  BT Technologie en werking Bijlage I Klassecertificaat, typegoedkeuringsdocumenten, Green Award, CSI, Green Marine, Blue Angel Het schip gebruikt geen oliefilter-installatie voor lozingen, maar scheidt bilgewater en bezinksel en loost die vervolgens in havenontvangstvoorzieningen. Werking Bijlage I Oliejournaal, afvalontvangstbewijzen Afvalwater-verwerkings-systeem conform Resolutie MEPC.227(64) van de Internationale Maritieme Organisatie voor alle schepen, behalve passagiersschepen die actief zijn in speciale zones die vallen onder bijlage IV bij het Marpol-Verdrag Technologie, exploitatie en beheer Bijlage IV EU-conformiteitsverklaring overeenkomstig Richtlijn 2014/90/EU van het Europees Parlement en de Raad ( 4 ) , of klassecertificaat. Daarnaast wordt de werking regelmatig gecontroleerd door een onafhankelijke controleur. Het schip loost geen afvalwater in zee en geeft alle onbehandeld en/of behandeld afvalwater en/of bezinksel af aan havenontvangst-voorzieningen. Werking Bijlage IV Afvalontvangstbewijzen Hergebruik en recycling aan boord Exploitatie en beheer Bijlage V ISO 21070, Green Marine, ISO 14001 Milieuzorgsysteem ( 1 ) Er kunnen extra systemen worden aanvaard waarmee schepen kunnen aantonen dat zij aan de criteria voldoen. ( 2 ) Er kunnen extra systemen worden aanvaard waarmee schepen kunnen aantonen dat zij aan de criteria voldoen. ( 3 ) Zoals gedefinieerd in Richtlijn 2014/94/EU van het Europees Parlement en de Raad van 22 oktober 2014 betreffende de uitrol van infrastructuur voor alternatieve brandstoffen ( PB L 307 van 28.10.2014, blz. 1 ). ( 4 ) Richtlijn 2014/90/EU van het Europees Parlement en de Raad van 23 juli 2014 inzake uitrusting van zeeschepen en tot intrekking van Richtlijn 96/98/EG van de Raad ( PB L 257 van 28.8.2014, blz. 146 ).",
  "source": "EUR LEX"
}