{
  "url": "http://www.w3.org/1999/xhtml\">",
  "content": "L_202501297NL.000101.fmx.xml Publicatieblad van de Europese Unie NL L-serie 2025/1297 27.6.2025 BESLUIT (EU) 2025/1297 VAN DE RAAD van 26 juni 2025 betreffende de financiële bijdragen die de partijen bij het Europees Ontwikkelingsfonds moeten betalen als tweede tranche voor 2025 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor de periode 2014-2020, overeenkomstig de ACS-EU-partnerschapsovereenkomst, en betreffende de toewijzing van financiële bijstand ten behoeve van de landen en gebieden overzee waarop de bepalingen van het vierde deel van het Verdrag betreffende de werking van de Europese Unie van toepassing zijn ( 1 ) (het “intern akkoord”), en met name artikel 7, lid 2, in samenhang met artikel 14, lid 3, Gezien Verordening (EU) 2018/1877 van de Raad van 26 november 2018 inzake het financieel reglement van toepassing op het 11e Europees Ontwikkelingsfonds, en tot intrekking van Verordening (EU) 2015/323 ( 2 ) , en met name artikel 19, lid 3, Gezien het voorstel van de Europese Commissie, Overwegende hetgeen volgt: (1) De verdeelsleutel voor elke partij bij het Europees Ontwikkelingsfonds (EOF) wordt vastgesteld door artikel 1 van het intern akkoord. (2) Overeenkomstig artikel 46 van Verordening (EU) 2018/1877 moet de Europese Investeringsbank (EIB) de Commissie haar geactualiseerde vastleggings- en betalingsramingen betreffende de door haar beheerde instrumenten doen toekomen. (3) Overeenkomstig artikel 19, lid 3, van Verordening (EU) 2018/1877 moet de Europese Commissie uiterlijk op 15 juni 2025 een voorstel indienen tot vaststelling van het bedrag van de tweede tranche van de bijdrage voor 2025. (4) Op grond van artikel 20, lid 1, van Verordening (EU) 2018/1877 moeten bij de verzoeken om bijdragen eerst in chronologische volgorde de bedragen die zijn vastgelegd voor voorgaande EOF’sworden opgebruikt. Daarom moet een verzoek om bijdragen op grond van Verordening (EU) 2018/1877 voor de Commissie en voor de EIB worden gedaan. (5) Bij Besluit (EU) 2024/2906 van de Raad ( 3 ) is het jaarlijkse bedrag van de bijdragen van de partijen bij het EOF voor 2025 vastgesteld op 800 000 000 EUR voor de Commissie, en 9 000 000 EUR voor de EIB. De EIB heeft met de eerste tranche voor 2025 haar aandeel in het 11e EOF volledig afgeroepen. (6) Opdat de maatregelen waarin dit besluit voorziet, snel kunnen worden toegepast, moet dit besluit in werking treden op de datum van de bekendmaking ervan in het Publicatieblad van de Europese Unie , HEEFT HET VOLGENDE BESLUIT VASTGESTELD: Artikel 1 Het bedrag van de bijdrage die de partijen bij het Europees Ontwikkelingsfonds (EOF) als tweede tranche voor 2025 moeten betalen, wordt hierbij vastgesteld op 250 000 000 EUR voor de Commissie. Artikel 2 Partijen bij het EOF betalen de tweede tranche van hun individuele EOF-bijdragen voor 2025 aan de Commissie en aan de Europese Investeringsbank, overeenkomstig de bijlage. Artikel 3 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Brussel, 26 juni 2025. Voor de Raad De voorzitter A. SZŁAPKA ( 1 ) PB L 210 van 6.8.2013, blz. 1 , ELI: http://data.europa.eu/eli/agree_eums/2013/806/oj . ( 2 ) PB L 307 van 3.12.2018, blz. 1 , ELI: http://data.europa.eu/eli/reg/2018/1877/oj . ( 3 ) Besluit (EU) 2024/2906 van de Raad van 14 november 2024 betreffende de door de partijen bij het Europees Ontwikkelingsfonds te betalen financiële bijdragen voor de financiering van dat fonds, en tot vaststelling van het maximum voor 2026, het jaarlijkse bedrag voor 2025, het bedrag van de eerste tranche voor 2025 en een indicatieve en niet-bindende prognose voor de verwachte jaarlijkse bedragen van de bijdragen voor de jaren 2027 en 2028 ( PB L, 2024/2906, 19.11.2024, ELI: http://data.europa.eu/eli/dec/2024/2906/oj ). BIJLAGE Tweede tranche van de bijdragen aan het EOF voor 2025 (EUR) LIDSTATEN & VK Verdeelsleutel 11e EOF % Commissie 11e EOF EIB 11e EOF Totaal BELGIË 3,24927 8 123 175 0 8 123 175 BULGARIJE 0,21853 546 325 0 546 325 TSJECHIË 0,79745 1 993 625 0 1 993 625 DENEMARKEN 1,98045 4 951 125 0 4 951 125 DUITSLAND 20,57980 51 449 500 0 51 449 500 ESTLAND 0,08635 215 875 0 215 875 IERLAND 0,94006 2 350 150 0 2 350 150 GRIEKENLAND 1,50735 3 768 375 0 3 768 375 SPANJE 7,93248 19 831 200 0 19 831 200 FRANKRIJK 17,81269 44 531 725 0 44 531 725 KROATIË 0,22518 562 950 0 562 950 ITALIË 12,53009 31 325 225 0 31 325 225 CΥΡRUS 0,11162 279 050 0 279 050 LETLAND 0,11612 290 300 0 290 300 LITOUWEN 0,18077 451 925 0 451 925 LUXEMBURG 0,25509 637 725 0 637 725 HONGARIJE 0,61456 1 536 400 0 1 536 400 MALTA 0,03801 95 025 0 95 025 NEDERLAND 4,77678 11 941 950 0 11 941 950 OOSTENRIJK 2,39757 5 993 925 0 5 993 925 POLEN 2,00734 5 018 350 0 5 018 350 PORTUGAL 1,19679 2 991 975 0 2 991 975 ROEMENIË 0,71815 1 795 375 0 1 795 375 SLOVENIË 0,22452 561 300 0 561 300 SLOWAKIJE 0,37616 940 400 0 940 400 FINLAND 1,50909 3 772 725 0 3 772 725 ZWEDEN 2,93911 7 347 775 0 7 347 775 VK ( 1 ) 14,67862 36 696 550 0 36 696 550 TOTAAL EU-27 & VK 100,00 250 000 000 0 250 000 000 ( 1 ) Overeenkomstig artikel 153 van het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( PB L 29 van 31.1.2020, blz. 7 , ELI: http://data.europa.eu/eli/treaty/withd_2020/sign ) heeft het Verenigd Koninkrijk de Commissie in maart 2023 formeel verzocht zijn nog uitstaande deel in de reserves van het 10e en het 11e EOF terug te betalen door verrekening met zijn nog verschuldigde bijdrage aan het EOF. Die verrekening zal tot uiting komen in de desbetreffende betalingsinstructies. ELI: http://data.europa.eu/eli/dec/2025/1297/oj ISSN 1977-0758 (electronic edition)",
  "source": "EUR LEX"
}