{
  "url": "http://www.w3.org/1999/xhtml\"><!--",
  "content": "C_202404522NL.000101.fmx.xml Publicatieblad van de Europese Unie NL C-serie C/2024/4522 16.7.2024 BESLUIT VAN HET BUREAU VAN HET EUROPEES PARLEMENT van 15 juli 2024 tot wijziging van een aantal besluiten van het Bureau van het Europees Parlement met het oog op de bijwerking van de verwijzingen daarin naar het Reglement en de bepalingen ter uitvoering van het statuut van de leden van het Europees Parlement (C/2024/4522) HET BUREAU VAN HET EUROPEES PARLEMENT, Gezien artikel 25, leden 2 en 3, van het Reglement van het Europees Parlement, Overwegende hetgeen volgt: (1) Bij besluiten d.d. 13 september 2023 ( 1 ) , 10 april 2024 ( 2 ) en 24 april 2024 ( 3 ) heeft het Europees Parlement zijn Reglement gewijzigd. Deze wijzigingen hadden ten doel de integriteit, onafhankelijkheid en verantwoordingsplicht te verbeteren en uitvoering te geven aan de parlementaire hervorming “Parlement 2024”. De wijzigingen leidden er onder meer toe dat de meeste bepalingen van het Reglement werden hernummerd. (2) Voorts heeft het toepasselijke rechtskader waarnaar in een aantal besluiten van het Bureau wordt verwezen, zich de afgelopen jaren ontwikkeld. Gevolg hiervan is dat diverse verwijzingen inmiddels achterhaald zijn of geactualiseerd moeten worden. Dit geldt met name voor verwijzingen naar het besluit van het Bureau houdende de bepalingen ter uitvoering van het statuut van de leden van het Europees Parlement ( 4 ) (hierna “de uitvoeringsbepalingen” genoemd). (3) Tegen deze achtergrond en om te zorgen voor een actueel en betrouwbaar rechtskader moeten de relevante bepalingen van de volgende besluiten van het Bureau aldus worden gewijzigd dat op correcte wijze verwezen wordt naar het Reglement en de uitvoeringsbepalingen: — besluit van het Bureau van 28 november 2001 houdende de regeling inzake de toegang van het publiek tot documenten van het Europees Parlement ( 5 ) ; — besluit van het Bureau van 23 maart 2011 houdende de regeling inzake het rookverbod in de gebouwen van het Europees Parlement ( 6 ) ; — besluit van het Bureau van 15 april 2013 over de regels voor de behandeling van vertrouwelijke informatie door het Europees Parlement ( 7 ) ; — besluit van het Bureau van 15 januari 2018 houdende de regeling inzake beveiliging en veiligheid in het Europees Parlement ( 8 ) ; — besluit van het Bureau van 17 juni 2019 houdende de uitvoeringsbepalingen van Verordening (EU) 2018/1725 van het Europees Parlement en de Raad betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( 9 ) ; — besluit van het Bureau van 1 juli 2019 houdende vaststelling van de procedures voor de uitvoering van Verordening (EU, Euratom) nr. 1141/2014 van het Europees Parlement en de Raad betreffende het statuut en de financiering van Europese politieke partijen en Europese politieke stichtingen ( 10 ) , HEEFT HET VOLGENDE BESLUIT VASTGESTELD: Artikel 1 Het besluit van het Bureau van het Europees Parlement van 28 november 2001 houdende de regeling inzake de toegang van het publiek tot documenten van het Europees Parlement wordt als volgt gewijzigd: 1) het derde visum wordt vervangen door: “Gezien artikel 25, leden 2 en 12, artikel 124, lid 1, en artikel 125 van het Reglement,”; 2) de derde overweging wordt vervangen door: “Overwegende dat het Bureau op grond van artikel 125, leden 2, 3 en 4, van het Reglement is belast met de vaststelling van de regels voor invoering van een documentenregister, de vaststelling van regels inzake de toegang tot documenten en de aanwijzing van de organen die verantwoordelijk zijn voor de behandeling van verzoeken om toegang tot documenten,”; 3) in artikel 4 wordt lid 2 vervangen door: “2.   Hiertoe worden documenten van het Europees Parlement, als omschreven in artikel 125, lid 2, van zijn Reglement, in het EDR opgenomen onder verantwoordelijkheid van het orgaan of de dienst waardoor het document is opgesteld.” ; 4) in artikel 12 wordt lid 1 vervangen door: “1.   Zoals bepaald in artikel 125, leden 4 en 5, van het Reglement worden aan het Europees Parlement gerichte initiële verzoeken behandeld door de secretaris-generaal, die optreedt op gezag van de ondervoorzitter die is belast met het toezicht op de behandeling van verzoeken om toegang tot documenten.” . Artikel 2 In het besluit van het Bureau van het Europees Parlement van 23 maart 2011 houdende de regeling inzake het rookverbod in de gebouwen van het Europees Parlement wordt het eerste visum vervangen door: “Gezien artikel 25, lid 2, van het Reglement,”. Artikel 3 Het besluit van het Bureau van het Europees Parlement van 15 april 2013 over de regels voor de behandeling van vertrouwelijke informatie door het Europees Parlement wordt als volgt gewijzigd: 1) het eerste visum wordt vervangen door: “Gezien artikel 25, lid 12, van het Reglement van het Europees Parlement,”; 2) bijlage II, Veiligheidsmededeling 6, punt 9, wordt vervangen door: “9. Onverminderd verdere gerechtelijke actie, worden inbreuken die zijn begaan door leden van het Europees Parlement, behandeld in overeenstemming met artikel 10, lid 5, en de artikelen 182, 183 en 184 van het Reglement van het Europees Parlement.”. Artikel 4 Het besluit van het Bureau van het Europees Parlement van 15 januari 2018 houdende de regeling inzake beveiliging en veiligheid in het Europees Parlement wordt als volgt gewijzigd: 1) overweging 10 wordt vervangen door: “(10) Met toegangspasjes verband houdende kwesties worden geregeld in een apart besluit van het Bureau, aangenomen op basis van artikel 126, lid 1, van het Reglement van het Europees Parlement.”; 2) in artikel 3 wordt lid 8 vervangen door: “8.   Dit besluit is niet van toepassing op de regels inzake toegangspasjes in de zin van artikel 126 van het Reglement.” ; 3) in artikel 6 wordt lid 4 vervangen door: “4.   Als een lid het behoorlijke verloop van de plenaire vergadering verstoort, kan de secretaris-generaal de hulp van DG SAFE inroepen wanneer maatregelen worden genomen overeenkomstig artikel 182, lid 3, van het Reglement.” ; 4) in artikel 10 wordt lid 3 vervangen door: “3.   Niet-naleving van dit besluit, de uitvoeringsvoorschriften ervan of de ter uitvoering ervan genomen maatregelen kan leiden tot disciplinaire maatregelen overeenkomstig de Verdragen, de artikelen 10 en 183 van het Reglement, het Statuut van de ambtenaren, contractuele sancties of juridische stappen uit hoofde van nationale wet- of regelgeving.” ; 5) in artikel 28, lid 4, wordt de tekst bij het eerste streepje vervangen door: “– ondersteuning of een bijdrage bieden aan een door de Voorzitter krachtens artikel 183 van het Reglement geopend onderzoek;”. Artikel 5 In het besluit van het Bureau van het Europees Parlement van 17 juni 2019 houdende de uitvoeringsbepalingen van Verordening (EU) 2018/1725 van het Europees Parlement en de Raad betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG, wordt voetnoot 7 vervangen door: “( 7 ) Besluit van het Bureau van 11 september 2023 houdende de bepalingen ter uitvoering van het statuut van de leden van het Europees Parlement en tot intrekking van het besluit van het Bureau van 19 mei en 9 juli 2008 ( PB C, C/2024/2814, 26.4.2024, ELI: http://data.europa.eu/eli/C/2024/2814/oj ).” Artikel 6 Het besluit van het Bureau van het Europees Parlement van 1 juli 2019 houdende vaststelling van de procedures voor de uitvoering van Verordening (EU, Euratom) nr. 1141/2014 van het Europees Parlement en de Raad betreffende het statuut en de financiering van Europese politieke partijen en Europese politieke stichtingen wordt als volgt gewijzigd: 1) het zesde visum wordt vervangen door: “Gezien het Reglement van het Europees Parlement (“het Reglement”), en met name artikel 25, lid 11, en artikel 241,”; 2) in artikel 8 wordt lid 9 vervangen door: “9.   De uit hoofde van dit artikel vastgestelde besluiten worden overeenkomstig artikel 241, lid 1, van het Reglement als uniform besluit ter kennis van de begunstigde gebracht.” ; 3) in artikel 9 wordt lid 2 vervangen door: “2.   Artikel 241, lid 1, derde alinea, van het Reglement is van toepassing op de uit hoofde van dit artikel door het Bureau vastgestelde besluiten.” ; 4) in artikel 10 wordt lid 2 vervangen door: “2.   Artikel 241, lid 1, derde alinea, van het Reglement is van toepassing op de uit hoofde van dit artikel door het Bureau vastgestelde besluiten.” ; 5) in artikel 11 wordt lid 2 vervangen door: “2.   Artikel 241, lid 1, derde alinea, van het Reglement is van toepassing op de uit hoofde van dit artikel door het Bureau vastgestelde besluiten.” . Artikel 7 Dit besluit treedt in werking op de dag na die van de bekendmaking ervan in het Publicatieblad van de Europese Unie . Dit besluit is van toepassing met ingang van 16 juli 2024. ( 1 ) Besluit van het Europees Parlement van 13 september 2023 over wijzigingen van het Reglement van het Parlement met het oog op versterking van de integriteit, de onafhankelijkheid en de verantwoordingsplicht (2023/2095(REG)) ( PB C, C/2024/1770, 22.3.2024, ELI: http://data.europa.eu/eli/C/2024/1770/oj ). ( 2 ) Besluit van het Europees Parlement van 10 april 2024 over wijzigingen van het Reglement van het Parlement ter uitvoering van de parlementaire hervorming “Parlement 2024” (2024/2000(REG)) (nog niet bekendgemaakt in het Publicatieblad). ( 3 ) Besluit van het Europees Parlement van 24 april 2024 over wijzigingen van het Reglement van het Parlement betreffende opleiding over het voorkomen van conflicten en intimidatie op het werk en over goed teamleiderschap (2024/2006(REG)) (nog niet bekendgemaakt in het Publicatieblad). ( 4 ) Besluit van het Bureau van 11 september 2023 houdende de bepalingen ter uitvoering van het statuut van de leden van het Europees Parlement en tot intrekking van het besluit van het Bureau van 19 mei en 9 juli 2008 ( PB C, C/2024/2814, 26.4.2024, ELI: ELI: http://data.europa.eu/eli/C/2024/2814/oj ). ( 5 ) PB C 216 van 22.7.2011, blz. 19 . ( 6 ) PB C 102 van 2.4.2011, blz. 8 . ( 7 ) PB C 96 van 1.4.2014, blz. 1 . ( 8 ) PB C 79 van 2.3.2018, blz. 3 . ( 9 ) PB C 259 van 2.8.2019, blz. 2 . ( 10 ) PB C 249 van 25.7.2019, blz. 2 . ELI: http://data.europa.eu/eli/C/2024/4522/oj ISSN 1977-0995 (electronic edition)",
  "source": "EUR LEX"
}