{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996F0748:NL:HTML\">",
  "content": "EUR-Lex - 31996F0748 - NL Avis juridique important | 31996F0748 96/748/JBZ: Gemeenschappelijk Optreden van 16 december 1996 door de Raad aangenomen op basis van artikel K.3 van het Verdrag betreffende de Europese Unie houdende verruiming van het mandaat dat aan de Europol- Drugseenheid is verstrekt Publicatieblad Nr. L 342 van 31/12/1996 blz. 0004 - 0004 GEMEENSCHAPPELIJK OPTREDEN van 16 december 1996 door de Raad aangenomen op basis van artikel K.3 van het Verdrag betreffende de Europese Unie houdende verruiming van het mandaat dat aan de Europol-Drugseenheid is verstrekt (96/748/JBZ) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel K.3, lid 2, onder b), Herinnerend aan het gemeenschappelijk optreden van 10 maart 1995 door de Raad aangenomen op basis van artikel K.3 van het Verdrag betreffende de Europese Unie, betreffende de Europol-Drugseenheid (1), waarbij de Europol-Drugseenheid werd opgedragen de Lid-Staten bepaalde bijstand te bieden bij de bestrijding van een aantal vormen van grensoverschrijdende misdaad; Herinnerend aan de akte van de Raad van 26 juli 1995 (2) tot vaststelling van de tekst van de Europol-overeenkomst die door de vertegenwoordigers van de Regeringen van alle Lid-Staten van de Europese Unie is ondertekend; Eraan herinnerend dat de overeenkomst, wanneer zij ingevolge de aanneming door alle Lid-Staten in werking treedt, Europol een mandaat zal verstrekken dat ruimer is dan het huidige mandaat van de Europol-Drugseenheid, en ook andere vormen van grensoverschrijdende misdaad zal omvatten, waaronder mensenhandel; Indachtig de door het Europees Parlement aangenomen resoluties van 19 september 1996 waarin het belang van de bestrijding van mensenhandel wordt beklemtoond en erop gewezen wordt dat de Europol-Drugseenheid daarin een rol dient te spelen; Zich bewust van de conclusies betreffende vrouwenhandel die zijn aangenomen op de door de Europese Commissie en de Oostenrijkse Regering in juni 1996 bijeengeroepen Conferentie van Wenen; Zich bewust van de conclusies die zijn aangenomen door de van 26 tot en met 31 augustus 1996 gehouden Wereldconferentie van Stockholm betreffende seksuele uitbuiting van kinderen voor commerciÃ«le doeleinden; Overeenkomend mensenhandel op te nemen in het mandaat van de Europol-Drugseenheid, HEEFT HET VOLGENDE GEMEENSCHAPPELIJK OPTREDEN AANGENOMEN: Artikel 1 Artikel 2, lid 2, van het gemeenschappelijk optreden van 10 maart 1995 wordt vervangen door: \"2. De Eenheid functioneert als een niet-operationeel team dat is belast met de uitwisseling en analyse van gegevens en inlichtingen betreffende: a) illegale handel in drugs, b) illegale handel in radioactieve en nucleaire stoffen, c) illegale immigratienetwerken, d) handel in mensen, e) illegale handel in motorvoertuigen, voor zover deze gegevens en inlichtingen betrekking hebben op twee of meer Lid-Staten, alsmede betreffende de daarbij betrokken criminele organisaties en de daarmee verband houdende witwasactiviteiten. Voor de toepassing van dit gemeenschappelijk optreden wordt mensenhandel gedefinieerd overeenkomstig de formulering van de Europol-Overeenkomst.\". Artikel 2 Dit gemeenschappelijk optreden treedt in werking op de dag van zijn bekendmaking in het Publikatieblad. Gedaan te Brussel, 16 december 1996. Voor de Raad De Voorzitter M. D. HIGGINS (1) PB nr. L 62 van 20. 3. 1995, blz. 1. (2) PB nr. C 316 van 27. 11. 1995, blz. 1.",
  "source": "EUR LEX"
}