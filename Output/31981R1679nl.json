{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R1679:NL:HTML\">",
  "content": "EUR-Lex - 31981R1679 - NL Avis juridique important | 31981R1679 Verordening (EEG) nr. 1679/81 van de Commissie van 17 juni 1981 betreffende de aanvragen om bijstand uit het Europees Oriëntatie- en Garantiefonds voor de Landbouw, afdeling Oriëntatie, voor de herstructurering van wijngaarden in het kader van collectieve maatregelen Publicatieblad Nr. L 171 van 27/06/1981 blz. 0001 - 0010 Bijzondere uitgave in het Spaans: Hoofdstuk 03 Deel 22 blz. 0063 Bijzondere uitgave in het Portugees: Hoofdstuk 03 Deel 22 blz. 0063 VERORDENING (EEG) Nr. 1679/81 VAN DE COMMISSIE van 17 juni 1981 betreffende de aanvragen om bijstand uit het Europees Oriëntatie- en Garantiefonds voor de Landbouw, afdeling Oriëntatie, voor de herstructurering van wijngaarden in het kader van collectieve maatregelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 458/80 van de Raad van 18 februari 1980 betreffende de herstructurering van wijngaarden in ht kader van collectieve maatregelen (1), en met name op artikel 6, lid 4, Overwegende dat de aanvragen om bijstand die worden ingediend in het kader van de gemeenschappelijke actie tot herstructurering van wijngaarden alle nodige gegevens dienen te bevatten om toetsing van de programma's aan de criteria van Verordening (EEG) nr. 458/80 mogelijk te maken; Overwegende dat deze gegevens op uniforme wijze moeten worden verstrekt, ten einde een snel en vergelijkend onderzoek van de aanvragen te vergemakkelijken; Overwegende dat de in deze verordening vervatte maatregelen in overeenstemming zijn met het advies van het Permanent Comité voor de landbouwstructuur; Overwegende dat het Comité van het Europees Oriëntatie- en Garantiefonds voor de Landbouw (EOGFL) over de financiële aspecten van deze maatregelen is geraadpleegd, HEEFT DE VOLGENDE VERORDENING VASTGESTELD: Artikel 1 1. De aanvragen om bijstand uit het EOGFL, afdeling Oriëntatie, voor bijzondere programma's ten gunste van de wijngaarden in het kader van collectieve maatregelen, moeten de in de bijlagen genoemde gegevens en bescheiden bevatten. 2. De aanvragen moeten in drievoud worden ingediend in de in de bijlagen aangegeven vorm. 3. De aanvragen die niet voldoen aan het bepaalde in de leden 1 en 2 worden niet in overweging genomen. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 juni 1981. Voor de Commissie Antonio GIOLITTI Lid van de Commissie (1) PB nr. L 57 van 29.2.1980, blz. 27. BIJLAGE A >PIC FILE= \"T0020278\">   >PIC FILE= \"T0020279\"> >PIC FILE= \"T0020280\"> AANWIJZINGEN VOOR HET INVULLEN VAN DE AANVRAGEN Inleidende opmerkingen Verordening (EEG) nr. 1679/81 dient om op een zo juist mogelijke wijze de inlichtingen te verstrekken die de Commissie nodig heeft om over de aanvragen voor bijstand te kunnen beslissen, overeenkomstig de voorwaarden en criteria van Verordening (EEG) nr. 458/80. Gezien de vele verschillende situaties is het uiteraard niet mogelijk alle bijzonderheden van elk individueel geval te voorzien. Er zullen dus gevallen zijn waarvoor bepaalde inlichtingen niet beschikbaar zijn of niet aan de specifieke situatie beantwoorden. In dat geval moet de reden opgegeven worden, waarom het onmogelijk is op bepaalde vragen te antwoorden. De aanvrager kan bij elk formulier, indien gewenst, aanvullende gegevens toevoegen om zijn bijzondere situatie of zijn aanvraag te verduidelijken. BIJLAGE A Algemene aanwijzingen voor het invullen van de vakjes a) Alleen de rubrieken 2 tot 4.2 van het eerste gedeelte moeten door de aanvrager ingevuld worden. Het rechtervak van elke bladzijde niet invullen. b) Het aantal tekens per gegeven (inclusief spaties) mag niet groter zijn dan het beschikbare aantal vakjes op het formulier. Maak eventueel gebruik van afkortingen (b.v. Coöp., NV, ...). Vul beslist niet meer dan één teken per vakje in. c) Met uitzondering van de bedragen moeten de gegevens in de aangegeven vakken worden ingevuld te beginnen met het eerste vakje links. d) Bedragen >PIC FILE= \"T0020281\"> Toelichting per rubriek (1) DEEL I 2. Aanvrager Moet alleen worden ingevuld wanneer de aanvrager niet een van de begunstigden is. 3. Begunstigde Dit kan een coöperatie, een unie van coöperaties, een producentengroepering of een vereniging van bedrijfshoofden zijn die de verbintenis aangaat het herstructureringsplan te bestuderen en de desbetreffende werkzaamheden conform de verordening te laten uitvoeren. Indien er meerdere begunstigden zijn, moeten de gegevens van rubriek 3 voor elk van hen verstrekt worden, met vermelding van de juiste verenigingsvorm zoals die in de statuten is vermeld. (1) De nummers van deze toelichting komen overeen met de nummers op het formulier. De in deze bijlage genoemde artikelen zijn die van Verordening (EEG) nr. 458/80.     3.1. Omlijn of onderstreep het juiste antwoord. 3.7. Bij voorbeeld : coöperatie, unie. 3.8. Het op te geven nummer is het door het Fonds opgegeven projectnummer. Zijn er meer dan vier aanvragen, dan moeten de nummers op de beschikbare ruimte onderaan de bladzijde worden vermeld. 4. Geef maand en jaar aan. >PIC FILE= \"T0020282\"> BIJLAGE B 1. Beknopte beschrijving van de collectieve maatregel tot herstructurering van wijngaarden (ten hoogste 1 bladzijde). Vermeldt in het bijzonder de ligging en de totale oppervlakte van het bij de actie betrokken wijnbouwgebied (hierna herstructureringsgebied te noemen), alsmede de nauwkeurige oppervlakte van de delen van deze gebieden die zullen worden geherstructureerd, dat wil zeggen, herbeplanting of eventueel nieuwe beplanting. Er wordt aan herinnerd dat een project nieuwe beplantingen kan bevatten indien zij technisch gezien noodzakelijk zijn, doch dat deze in geen enkel geval meer dan 10 % van de herbeplante en nieuw beplante oppervlakte mogen bedragen. Er wordt ook aan herinnerd dat een collectief herstructureringsproject voor tafelwijn de beplanting of herbeplantingen van ten minste 100 ha wijngaard moet bevatten en in overeenstemming dient te zijn met een herstructureringsschema opgesteld voor het totaal van de te herstructureren wijngaarden en percelen moet bevatten van minstens 2 ha aan één stuk. Indien echter de naturlijke omstandigheden niet toelaten percelen van minimaal 2 ha te vormen kan, het gedeelte van het project betreffende de beplantingen of herbeplantingen dat niet beantwoordt aan deze criteria, niet meer bedragen dan 10 % van de herbeplante of nieuw beplante oppervlakte. De berekening van deze 10 % zal op de volgende wijze worden gemaakt:      - indien in een bestaand gebied van 2 ha, 1,5 ha reeds volgens de specificaties van het schema beplant zijn en indien het project 0,5 ha herbeplanting volgens de specificaties van het schema bevat, zal deze 0,5 ha niet meegeteld worden bij de berekening van de 10 % aangezien haar gebruik voldoet aan het gestelde doel, te weten, een wijnbouwgebied van ten minste 2 ha; - indien in een gebied van 2 ha waar vooraf niets werd geplant volgens het schema en het project de herbeplanting van 1 ha voorziet volgens het schema, valt deze ha onder de berekening van de 10 % aangezien het principe van de oprichting van een herstructureringsgebied van ten minste 2 ha niet gerespecteerd wordt. 2. Aanvrager (1):      2.1. Doel van de voornaamste activiteit van de aanvrager. 2.2. Verband tussen de aanvrager en de collectieve herstructureringsmaatregel. 2.3. Eventueel moeten worden bijgevoegd        - statuten, - uittreksel uit het handelsregister, goedkeuringsnummer, enz. 3. Begunstigde (2): Ten einde de administratieve werkzaamheden te vergemakkelijken dient de begunstigde een groepering te zijn van individuele bedrijfshoofden (b.v. een coöperatie, unie van coöperaties, wijnbouwersvereniging, enz.).      3.1. Doel en grenzen van de voornaamste activiteiten van de begunstigde. 3.2. Geografisch gebied waarin deze activiteiten worden uitgevoerd. 3.3. Economische situatie. 3.4. Eventueel moeten worden bijgevoegd        - statuten, - uittreksel uit het handelsregister, goedkeuringsnummer, enz. (1) Moet alleen worden ingevuld wanneer de aanvrager niet tevens verantwoordelijk is voor de uitvoering van de collectieve herstructureringsmaatregelen.  (2) Moet worden ingevuld voor elke begunstigde.       4. Beschrijving van de huidige situatie:      4.1. Ligging van het betrokken herstructureringsgebied en delen van dit gebied waar herstructurering moet worden uitgevoerd (kaarten). Geef aan welke oppervlakten zijn beplant met wijnstokken voor VQPRD en wijnstokken voor tafelwijn. 4.2. Beschrijving van de behoeften waarin de collectieve herstructureringsmaatregelen voorzien ; raming van de invloed (hoeveelheid opgeven) van deze maatregel op de produktie enerzijds en op de produktiviteit en de kwaliteit anderzijds. 5. Voorgenomen actie:      5.1. Beschrijving van de verschillende maatregelen die zijn gepland voor de herstructurering, in het bijzonder met vermelding van de verplichtingen inzake de wijnstokrassen, de plantinrichting en afstanden, leiwijze enz. (onverminderd het bepaalde in Verordening (EEG) nr. 338/79). 5.2. Gebruikte wijnstokrassen voor de herverdeling van de te herstructureren gedeelten. De wijnstokrassen moeten worden ingedeeld in aanbevolen, toegestane, tijdelijk toegestane rassen enz. ... Vermeldt de oppervlakte van de nieuw aan te planten of herbeplanting voor ieder ras (kolom 2 van tabellen B1 en B2). Gebruik tabel B1 voor de herstructurering van wijngaarden voor VQPRD door niet na te laten de totale oppervlakte van eventuele nieuwe aanplant te vermelden. Gebruik tabel B2 voor de herstructurering van wijngaarden voor tafelwijn door enerzijds niet na te laten de totale oppervlakte van eventuele nieuwe aanplant te vermelden, en anderzijds niet na te laten de totale oppervlakte van de percelen kleiner dan 2 ha te vermelden (cf.1). 5.3. Beschrijving van de voorgenomen werkzaamheden. 5.4. Raming van de totale kosten en de gemiddelde kosten per hectare herbeplante wijngaard. 6. Voorgenomen financiering : bijlage B3 invullen. Project nr.: TABEL B 1 - WIJNSTOKRASSEN EN OPPERVLAKTEN VAN NIEUWE AANPLANT OF HERBEPLANTING VOOR VQPRD >PIC FILE= \"T0020283\">  TABEL B 2 - WIJNSTOKRASSEN EN OPPERVLAKTEN VAN NIEUWE AANPLANT OF HERBEPLANTING VOOR TAFELWIJN >PIC FILE= \"T0020284\"> B 3 - FINANCIERINGSPLAN VOOR DE COLLECTIEVE MAATREGELEN TOT HERSTRUCTURERING VAN WIJNGAARDEN >PIC FILE= \"T0020285\">",
  "source": "EUR LEX"
}