{
  "url": "http://www.w3.org/1999/xhtml\">",
  "content": "L_2016068NL.01001601.xml 15.3.2016 NL Publicatieblad van de Europese Unie L 68/16 BESLUIT (EU) 2016/367 VAN DE RAAD van 4 maart 2016 betreffende de sluiting van de Samenwerkingsovereenkomst inzake satellietnavigatie tussen de Europese Unie en haar lidstaten en het Koninkrijk Noorwegen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 171 en 172, in samenhang met artikel 218, lid 6, onder a), en lid 8, eerste alinea, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) De Commissie heeft onderhandelingen gevoerd over de Samenwerkingsovereenkomst inzake satellietnavigatie tussen de Europese Unie en haar lidstaten en het Koninkrijk Noorwegen („de overeenkomst”) ( 2 ) , die op 22 september 2010 is ondertekend. (2) De overeenkomst bestrijkt aangelegenheden die zowel onder de bevoegdheid van de Unie als die van de lidstaten vallen. (3) Overeenkomstig artikel 12, lid 4, van de overeenkomst en het besluit betreffende diens ondertekening ( 3 ) wordt de overeenkomst, in afwachting van de voltooiing van de voor de sluiting ervan vereiste procedures, door de Unie wat betreft aangelegenheden die binnen haar bevoegdheid vallen, en door het Koninkrijk Noorwegen voorlopig toegepast. (4) De overeenkomst, die ook door de lidstaten moet worden bekrachtigd, moet namens de Europese Unie worden goedgekeurd voor de aangelegenheden die onder haar bevoegdheid vallen, HEEFT HET VOLGENDE BESLUIT VASTGESTELD: Artikel 1 De Samenwerkingsovereenkomst inzake satellietnavigatie tussen de Europese Unie en haar lidstaten en het Koninkrijk Noorwegen wordt namens de Unie goedgekeurd ( 4 ) . Artikel 2 Dit besluit treedt in werking op de dag waarop het wordt vastgesteld. Gedaan te Brussel, 4 maart 2016. Voor de Raad De voorzitter S.A.M. DIJKSMA ( 1 ) PB C 131 E van 8.5.2013, blz. 155 . ( 2 ) PB L 283 van 29.10.2010, blz. 12 . ( 3 ) PB L 283 van 29.10.2010, blz. 11 . ( 4 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad worden bekendgemaakt.",
  "source": "EUR LEX"
}