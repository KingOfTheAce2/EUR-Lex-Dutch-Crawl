{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0412:NL:HTML\">",
  "content": "EUR-Lex - 31996D0412 - NL Avis juridique important | 31996D0412 96/412/EG: Besluit van de Raad van 25 juni 1996 betreffende de goedkeuring, namens de Europese Gemeenschap, voor wat betreft de onder haar bevoegdheid vallende aangelegenheden, van de resultaten van de WTO- onderhandelingen over financiële diensten en het verkeer van natuurlijke personen Publicatieblad Nr. L 167 van 06/07/1996 blz. 0023 - 0054 BESLUIT VAN DE RAAD van 25 juni 1996 betreffende de goedkeuring, namens de Europese Gemeenschap, voor wat betreft de onder haar bevoegdheid vallende aangelegenheden, van de resultaten van de WTO-onderhandelingen over financiële diensten en het verkeer van natuurlijke personen (96/412/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 54, 57, 63, 66, 73 B tot en met 73 F, 99, 100, 100 A en 113, juncto artikel 228, lid 2, tweede zin, en artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement (1), Gezien het advies van het Economisch en Sociaal Comité (2), Overwegende dat de Overeenkomst van Marrakesh tot oprichting van de Wereldhandelsorganisatie (WTO) en de daarmee verband houdende overeenkomsten alsmede de ministeriële besluiten en verklaringen en het Memorandum van Overeenstemming inzake verbintenissen betreffende financiële diensten bij besluit van de Raad van 22 december 1994 (3) zijn goedgekeurd; Overwegende dat het geheel van verbintenissen betreffende financiële diensten dat de Commissie namens de Europese Gemeenschap en haar Lid-Staten heeft bedongen, een bevredigend en evenwichtig resultaat vormt voor de bedoelde interimperiode; Overwegende dat een aantal verbintenissen betreffende het verkeer van natuurlijke personen met het oog op het verlenen van diensten door de Commissie namens de Europese Gemeenschap en haar Lid-Staten zijn bedongen; Overwegende dat de Raad de Commissie op 26 juli 1995 heeft gemachtigd om namens de Europese Gemeenschap en haar Lid-Staten in te stemmen met het besluit van het comité voor de handel in financiële diensten houdende aanneming van het Tweede Protocol gehecht aan de Algemene Overeenkomst inzake de handel in diensten, het besluit van het comité voor de handel in diensten betreffende de verbintenissen inzake financiële diensten en het tweede besluit van de Raad voor de handel in financiële diensten, alsmede het besluit van de Raad voor de handel in diensten betreffende de verbintenissen inzake het verkeer van natuurlijke personen houdende goedkeuring van het Derde Protocol gehecht aan de Algemene Overeenkomst inzake de handel in diensten; Overwegende dat de bevoegdheid van de Gemeenschap om internationale overeenkomsten te sluiten niet alleen voortvloeit uit een expliciete toekenning door het Verdrag, maar ook kan voortvloeien uit andere Verdragsbepalingen en in het kader van die bepalingen door de Instellingen van de Gemeenschap genomen besluiten; Overwegende dat, wanneer communautaire voorschriften zijn vastgesteld om de doelstellingen van het Verdrag te verwezenlijken, de Lid-Staten buiten het kader van de gemeenschappelijke Instellingen geen verbintenissen mogen aangaan die afbreuk kunnen doen aan bedoelde voorschriften of de draagwijdte ervan kunnen wijzigen; Overwegende dat een aantal verbintenissen betreffende financiële diensten krachtens artikel 113 van het Verdrag onder de bevoegdheid van de Gemeenschap vallen; dat bovendien andere verbintenissen betreffende financiële diensten alsook de verbintenissen betreffende het verkeer van natuurlijke personen van invloed zijn op communautaire voorschriften die op basis van de artikelen 54, 57, 63, 66, 99, 100 en 100 A zijn vastgesteld, en derhalve alleen door de Gemeenschap kunnen worden aangegaan; Overwegende met name dat het gebruik van artikel 100 van het Verdrag als rechtsgrond van dit besluit gerechtvaardigd is voor zover de genoemde verbintenissen inzake financiële diensten van invloed zijn op Richtlijn 90/434/EEG van de Raad van 23 juli 1990 betreffende de gemeenschappelijke fiscale regeling voor fusies, splitsingen, inbreng van activa en aandelenruil met betrekking tot vennootschappen uit verschillende Lid-Staten (4), Richtlijn 90/435/EEG van de Raad van 23 juli 1990 betreffende de gemeenschappelijke fiscale regeling voor moedermaatschappijen en dochterondernemingen uit verschillende Lid-Staten (5), die op artikel 100 van het Verdrag gebaseerd zijn; Overwegende dat, wat betreft de in de lijst van specifieke verbintenissen van de Gemeenschap en haar Lid-Staten opgenomen verbintenissen inzake kapitaalverkeer, de Lid-Staten bij de huidige stand van het Gemeenschapsrecht, hun bevoegdheid binnen de grenzen van artikel 73 C van het Verdrag behouden; Overwegende dat de Overeenkomst tot oprichting van de Wereldhandelsorganisatie en de Protocollen bij de Algemene Overeenkomst inzake de handel in diensten niet van dien aard zijn dat men er zich rechtstreeks voor de rechterlijke instanties van de Gemeenschap of de Lid-Staten op kan beroepen, BESLUIT: Artikel 1 1. Het Tweede Protocol betreffende financiële diensten bij de Algemene Overeenkomst inzake de handel in diensten wordt namens de Europese Gemeenschap, voor wat betreft het gedeelte dat onder haar bevoegdheid valt, goedgekeurd. 2. De tekst van het Tweede Protocol, met daarbij de lijst van specifieke verbintenissen en de lijst van vrijstellingen van de Gemeenschap en de Lid-Staten, alsmede de volgende besluiten zijn aan dit besluit gehecht: - besluit van de Commissie voor de handel in financiële diensten tot goedkeuring van het Tweede Protocol bij de Algemene Overeenkomst inzake de handel in diensten, - besluit van de Raad voor de handel in diensten inzake verbintenissen betreffende financiële diensten, - tweede besluit van de Raad voor de handel in diensten betreffende financiële diensten. 3. De Voorzitter van de Raad is gemachtigd de persoon aan te wijzen die bevoegd is om het Tweede Protocol bij de Algemene Overeenkomst inzake de handel in diensten te ondertekenen teneinde daardoor de Europese Gemeenschap te binden voor het gedeelte van dit Protocol dat onder haar bevoegdheid valt. Artikel 2 1. Het Derde Protocol betreffende het verkeer van natuurlijke personen bij de Algemene Overeenkomst inzake de handel in diensten wordt namens de Europese Gemeenschap, voor wat betreft het gedeelte dat onder haar bevoegdheid valt, goedgekeurd. 2. De tekst van het Derde Protocol, met daarbij de lijst van verbintenissen van de Gemeenschap en de Lid-Staten, alsmede het besluit van de Raad voor de handel in diensten inzake verbintenissen betreffende het verkeer van natuurlijke personen zijn aan dit besluit gehecht. 3. De Voorzitter van de Raad is gemachtigd de persoon aan te wijzen die bevoegd is om het Derde Protocol bij de Algemene Overeenkomst inzake de handel in diensten te ondertekenen teneinde daardoor de Europese Gemeenschap te binden voor het gedeelte van dit Protocol dat onder haar bevoegdheid valt. Gedaan te Luxemburg, 25 juni 1996. Voor de Raad De Voorzitter E. RONCHI (1) Advies van het Europees Parlement van 6 juni 1996 (nog niet verschenen in het Publikatieblad). (2) Advies van het Economisch en Sociaal Comité van 30 mei 1996 (nog niet verschenen in het Publikatieblad) (3) PB nr. L 336 van 23. 12. 1994, blz. 1. (4) PB nr. L 225 van 20. 8. 1990, blz. 1. (5) PB nr. L 225 van 20. 8. 1990, blz. 6. BIJLAGE TWEEDE PROTOCOL BIJ DE ALGEMENE OVEREENKOMST INZAKE DE HANDEL IN DIENSTEN DE LEDEN VAN DE WERELDHANDELSORGANISATIE (hierna \"WTO\" genoemd) waarvan de lijsten van specifieke verbintenissen en de lijsten van de toepassing van artikel II van de Algemene Overeenkomst inzake de handel in diensten die betrekking hebben op financiële diensten aan dit Protocol zijn gehecht (hierna \"betrokken leden\" genoemd), NA onderhandelingen te hebben gevoerd conform het Ministerieel Besluit betreffende financiële diensten dat op 15 april 1994 in Marrakesh is aangenomen, GEZIEN de tweede bijlage betreffende financiële diensten en het besluit betreffende de toepassing van die bijlage dat door de Raad voor de handel in diensten op 30 juni 1995 is aangenomen, ZIJN HET VOLGENDE OVEREENGEKOMEN: 1. Een lijst van specifieke verbintenissen en een lijst van de vrijstellingen van de toepassing van artikel II betreffende financiële diensten gehecht aan dit Protocol die betrekking hebben op een lid komen bij de inwerkingtreding van dit Protocol voor dat lid in de plaats van de op financiële diensten betrekking hebbende gedeelten van de lijst van specifieke verbintenissen en de lijst van de vrijstellingen van de toepassing van artikel II van dat lid. 2. Dit Protocol staat tot 30 juni 1996 open voor aanvaarding, door ondertekening of op andere wijze, door de betrokken leden. 3. Dit Protocol treedt in werking op de 30e dag na de datum van aanvaarding door alle betrokken leden. Indien het tegen 1 juli 1996 niet door alle betrokken leden is aanvaard, kunnen de leden die het voor die datum hebben aanvaard binnen het daaropvolgend tijdvak van 30 dagen tot de inwerkingtreding daarvan besluiten. 4. Dit Protocol moet worden nedergelegd bij de directeur-generaal van de WTO. De directeur-generaal van de WTO verstrekt onverwijld een voor eensluidend gewaarmerkt afschrift van dit Protocol en de kennisgevingen van aanvaarding krachtens lid 3 aan elk lid van de WTO. 5. Dit Protocol wordt geregistreerd overeenkomstig de bepalingen van artikel 102 van het Handvest der Verenigde Naties. Gedaan te Genève, [dag, maand] negentienhonderdvijfennegentig, in één exemplaar in de Engelse, de Franse en de Spaanse taal, zijnde elke tekst authentiek, tenzij met betrekking tot de hieraan gehechte lijsten anders is bepaald. THE EUROPEAN COMMUNITY AND ITS MEMBER STATES SCHEDULE OF SPECIFIC COMMITMENTS Supplement 1 Revision (This is authentic in English only) This text replaces the Financial Services section contained in: pages 61 to 77 of document GATS/SC/31, pages 24 to 29 of document GATS/SC/7, pages 23 to 26 of document GATS/SC/33 and pages 30 to 32 of document GATS/SC/82. EUROPEAN COMMUNITY AND ITS MEMBER STATES SCHEDULE OF SPECIFIC COMMITMENTS Modes of supply: (1) Cross-border supply (2) Consumption abroad (3) Commercial presence (4) Presence of natural persons >RUIMTE VOOR DE TABEL> EUROPEAN COMMUNITIES AND THEIR MEMBER STATES FINAL LIST OF ARTICLE II (EXEMPTIONS) (This is authentic in English only) EUROPEAN COMMUNITIES AND THEIR MEMBER STATES >RUIMTE VOOR DE TABEL> BESLUIT TOT GOEDKEURING VAN HET TWEEDE PROTOCOL BIJ DE ALGEMENE OVEREENKOMST INZAKE DE HANDEL IN DIENSTEN Aangenomen door de Commissie voor de handel in financiële diensten op 21 juli 1995 DE COMMISSIE VOOR DE HANDEL IN FINANCIËLE DIENSTEN, GEZIEN de resultaten van de onderhandelingen die zijn gevoerd conform het op 15 april 1994 in Marrakesh aangenomen Besluit betreffende financiële diensten, GEZIEN de tweede bijlage betreffende financiële diensten en het op 30 juni 1995 door de Raad voor de handel in diensten aangenomen Besluit betreffende de toepassing van die bijlage, BESLUIT: 1. De tekst van het Tweede Protocol bij de Algemene Overeenkomst inzake de handel in diensten wordt goedgekeurd. 2. Met onmiddellijke ingang en tot de datum van inwerkingtreding van het Tweede Protocol bij de Algemene Overeenkomst inzake de handel in diensten, nemen de betrokken leden, voor zover dit met hun bestaande wetgeving verenigbaar is, geen maatregelen die onverenigbaar zouden zijn met de uit die onderhandelingen voor hen voortvloeiende verbintenissen. 3. De Commissie voor de handel in financiële diensten ziet toe op de aanvaarding van het Protocol door de betrokken leden en onderzoekt, op verzoek van een lid, alle kwesties in verband met de toepassing van lid 2 hierboven. BESLUIT INZAKE VERBINTENISSEN BETREFFENDE FINANCIËLE DIENSTEN Aangenomen door de Raad voor de handel in diensten op 21 juli 1995 DE RAAD VOOR DE HANDEL IN DIENSTEN, GEZIEN de tweede bijlage betreffende financiële diensten en het Tweede Protocol bij de Algemene Overeenkomst inzake de handel in diensten, GEZIEN het door de Raad voor de handel in diensten op 30 juni 1995 aangenomen Besluit inzake de toepassing van de tweede bijlage betreffende financiële diensten, WIJZENDE op de resultaten van de onderhandelingen die zijn gevoerd conform het op 15 april 1994 in Marrakesh aangenomen Besluit betreffende financiële diensten, BESLUIT: 1. Wanneer het Tweede Protocol bij de Algemene Overeenkomst inzake de handel in diensten (GATS) niet in werking treedt in overeenstemming met lid 3 daarvan: (a) kan een lid gedurende een tijdvak van 60 dagen te rekenen vanaf 1 augustus 1996, onverminderd artikel XXI van de GATS, alle of een gedeelte van de in zijn lijst opgenomen specifieke verbintenissen betreffende financiële diensten wijzigen of intrekken; (b) kan een lid, onverminderd artikel II van de GATS en leden 1 en 2 van de bijlage betreffende vrijstellingen van de toepassing van artikel II, gedurende de onder (a) bedoelde periode, in die bijlage maatregelen opnemen die betrekking hebben op financiële diensten die onverenigbaar zijn met artikel II, lid 1, van de GATS. 2. De Commissie voor de handel in financiële diensten stelt de voor de tenuitvoerlegging van lid 1 vereiste procedures vast. TWEEDE BESLUIT BETREFFENDE FINANCIËLE DIENSTEN Aangenomen door de Raad voor de handel in diensten op 21 juli 1995 DE RAAD VOOR DE HANDEL IN DIENSTEN, GEZIEN de tweede bijlage betreffende financiële diensten, WIJZENDE op de resultaten van de onderhandelingen die zijn gevoerd conform het op 15 april 1994 in Marrakesh aangenomen Besluit betreffende financiële diensten, GEZIEN het op 30 juni 1995 door de Raad voor de handel in diensten aangenomen Besluit inzake de toepassing van de tweede bijlage betreffende financiële diensten, BESLUIT: 1. Onverminderd artikel XXI van de Algemene Overeenkomst inzake de handel in diensten (GATS) kan een lid gedurende een tijdvak van 60 dagen te rekenen vanaf 1 november 1997 alle of een gedeelte van de in zijn lijst opgenomen specifieke verbintenissen betreffende financiële diensten wijzigen of intrekken. 2. Onverminderd artikel II van de GATS en leden 1 en 2 van de bijlage betreffende de vrijstellingen van de toepassing van artikel II kan een lid gedurende de in lid 1 bedoelde periode in die bijlage maatregelen opnemen die betrekking hebben op financiële diensten die onverenigbaar zijn met artikel II, lid 1, van de GATS. 3. De Commissie voor de handel in financiële diensten ziet toe op alle onderhandelingen die voor de in lid 1 bedoelde datum kunnen plaatsvinden. Zij stelt alle voor de toepassing van leden 1 en 2 vereiste procedures vast. 4. De toepassing van dit besluit is afhankelijk van de inwerkingtreding van het Tweede Protocol bij de Algemene Overeenkomst inzake de handel in diensten. DERDE PROTOCOL BIJ DE ALGEMENE OVEREENKOMST INZAKE DE HANDEL IN DIENSTEN DE LEDEN VAN DE WERELDHANDELSORGANISATIE waarvan de lijsten van specifieke verbintenissen betreffende het verkeer van natuurlijke personen in het kader van de Algemene Overeenkomst inzake de handel in diensten aan dit Protocol zijn gehecht, NA onderhandelingen te hebben gevoerd conform het op 15 april 1994 in Marrakesh aangenomen Ministerieel Besluit betreffende onderhandelingen over het verkeer van natuurlijke personen, GEZIEN de resultaten van die onderhandelingen, GEZIEN het door de Raad voor de handel in diensten op 30 juni 1995 aangenomen Besluit betreffende het verkeer van natuurlijke personen, ZIJN HET VOLGENDE OVEREENGEKOMEN: 1. De aan dit Protocol gehechte verbintenissen betreffende het verkeer van natuurlijke personen die betrekking hebben op een lid, vervangen of completeren de relevante rubrieken betreffende het verkeer van natuurlijke personen in de lijst van specifieke verbintenissen van dat lid zodra dit Protocol voor dat lid in werking treedt. 2. Dit Protocol staat tot en met 30 juni 1996 open voor aanvaarding, door ondertekening of op andere wijze, door de betrokken leden. 3. Dit Protocol treedt in werking op de 30e dag na 1 januari 1996 voor de leden die het tegen die datum hebben aanvaard. Voor de leden die het na die datum doch uiterlijk op 30 juni 1996 aanvaarden, treedt het in werking op de 30e dag volgend op de datum van elke aanvaarding. Wanneer een lid waarvan de lijst aan dit Protocol is gehecht, het Protocol tegen die datum niet heeft aanvaard, wordt deze kwestie voor onderzoek en passende maatregelen voorgelegd aan de Raad voor de handel in diensten. 4. Dit Protocol wordt nedergelegd bij de directeur-generaal van de Wereldhandelsorganisatie. De directeur-generaal verstrekt onverwijld een voor eensluidend gewaarmerkt afschrift van dit Protocol en de kennisgevingen van aanvaarding krachtens lid 3 aan elk lid. 5. Dit Protocol wordt geregistreerd overeenkomstig de bepalingen van artikel 102 van het Handvest der Verenigde Naties. Gedaan te Genève, [dag, maand] negentienhonderdvijfennegentig, in één exemplaar in de Engelse, de Franse en de Spaanse taal, zijnde elke tekst authentiek, tenzij met betrekking tot de hieraan gehechte lijsten anders is bepaald. EUROPEAN COMMUNITY AND ITS MEMBER STATES SCHEDULE OF SPECIFIC COMMITMENTS Supplement 2 (This is authentic in English only) This text supplements the entries relating to the movement of natural persons section contained on pages 7 to 11 document GATS/SC/31. EUROPEAN COMMUNITY AND ITS MEMBER STATES SCHEDULE OF SPECIFIC COMMITMENTS Modes of supply: (1) Cross-border supply (2) Consumption abroad (3) Commercial presence (4) Presence of natural persons >RUIMTE VOOR DE TABEL> BESLUIT INZAKE VERBINTENISSEN BETREFFENDE HET VERKEER VAN NATUURLIJKE PERSONEN Aangenomen door de Raad voor de handel in diensten op 21 juli 1995 DE RAAD VOOR DE HANDEL IN DIENSTEN, GEZIEN de resultaten van de onderhandelingen die zijn gevoerd conform het op 15 april 1994 in Marrakesh aangenomen Besluit betreffende het verkeer van natuurlijke personen, GEZIEN het op 30 juni 1995 door de Raad voor de handel in diensten aangenomen Besluit betreffende het verkeer van natuurlijke personen, BESLUIT: 1. De tekst van het Derde Protocol bij de Algemene Overeenkomst inzake de handel in diensten wordt goedgekeurd. 2. Met onmiddellijke ingang en tot de datum van inwerkingtreding van het Derde Protocol bij de Algemene Overeenkomst inzake de handel in diensten nemen de betrokken leden, voor zover dit met hun bestaande wetgeving verenigbaar is, geen maatregelen die onverenigbaar zouden zijn met de uit die onderhandelingen voor hen voortvloeiende verbintenissen. 3. De Raad voor de handel in diensten ziet toe op de aanvaarding van het Protocol door de betrokken leden en onderzoekt, op verzoek van een lid, alle kwesties in verband met de toepassing van lid 2 hierboven",
  "source": "EUR LEX"
}