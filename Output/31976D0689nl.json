{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0689:NL:HTML\">",
  "content": "EUR-Lex - 31976D0689 - NL Avis juridique important | 31976D0689 76/689/EEG: Beschikking van de Commissie van 30 juni 1976 tot machtiging van het Groothertogdom Luxemburg om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) Publicatieblad Nr. L 235 van 26/08/1976 blz. 0027 - 0028 ++++ BESCHIKKING VAN DE COMMISSIE van 30 juni 1976 tot machtiging van het Groothertogdom Luxemburg om de handel in zaaizaad van bepaalde rassen van landbouwgewassen te beperken ( Slechts de tekst in de Franse taal is authentiek ) ( 76/689/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op de richtlijn van de Raad van 29 september 1970 betreffende de gemeenschappelijk rassenlijst voor landbouwgewassen ( 1 ) , laatstelijk gewijzigd bij de richtlijn van de Raad van 11 december 1973 ( 2 ) , en met name op artikel 15 , lid 2 en lid 3 , Gezien het door het Groothertogdom Luxemburg gedane verzoek , Overwegende dat krachtens de artikelen 15 , lid 1 , 16 en 17 van voornoemde richtlijn zaaizaad en pootgoed van rassen die voor 1 januari 1974 in ten minste één van de Lid-Staten officieel zijn toegelaten en aan de in dezelfde richtlijn vastgestelde voorwaarden voldoen , met ingang van 31 december 1975 in de Gemeenschap aan geen enkele handelsbeperking ten aanzien van het ras meer zijn onderworpen ; Overwegende evenwel dat in artikel 15 , lid 2 , van voornoemde richtlijn is bepaald dat een Lid-Staat die daarom verzoekt , kan worden gemachtigd de handel in zaaizaad en pootgoed van bepaalde rassen te verbieden ; Overwegende dat het Groothertogdom Luxemburg voor een bepaald aantal rassen om een dergelijke machtiging heeft verzocht ; Overwegende dat de Commissie bij beschikking van 30 december 1975 ( 3 ) voor de in deze beschikking genoemde rassen de in artikel 15 , lid 1 , van voornoemde richtlijn vastgestelde termijn voor het Groothertogdom Luxemburg heeft verlengd van 31 december 1975 tot en met 30 juni 1976 ; Overwegende dat zij inmiddels het onderzoek van het Luxemburgse verzoek voor deze rassen heeft afgesloten ; Overwegende dat rassen van de betrokken soort in het Groothertogdom Luxemburg aan officiële onderzoeken te velde zijn onderworpen ; dat de resultaten van deze onderzoeken in het Groothertogdom tot de conclusie hebben geleid dat deze rassen in dit land een geringere cultuur - of gebruikswaarde hebben dan andere in het Groothertogdom Luxemburg toegelaten rassen ; Overwegende dat de andere Lid-Staten deze conclusies hebben aanvaard ; dat derhalve kan worden geconstateerd dat deze rassen in het Groothertogdom Luxemburg op grond van het geheel van hun hoedanigheden inzake cultuur - of gebruikswaarde niet beantwoorden aan de resultaten die worden verkregen met een ander in dit land toegelaten ras ( artikel 15 , lid 3 , sub c ) , eerste geval , van de voornoemde richtlijn ) ; Overwegende dat derhalve in alle opzichten moet worden voldaan aan het verzoek van het Groothertogdom Luxemburg betreffende al deze rassen ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 Het Groothertogdom Luxemburg wordt gemachtigd om op zijn gehele grondgebied de handel te verbieden in de volgende in de gemeenschappelijke rassenlijst voor landbouwgewassen van 1976 vermelde rassen : GROENVOEDERGEWASSEN Trifolium pratense Aberystwyth S 123 Aberystwyth S 151 Altaswede Cornish Marl Cotswold Single Cut Essex Single Cut Grasslands Turoa Krano Pajbjerg Merkur Montgomery Nava Trifolium Rea 4 n Resident Oetofte Tenda Trifolium Toma Oetofte Vesta Daehnfeldt Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening ervan niet meer zijn vervuld . Artikel 3 Het Groothertogdom Luxemburg deelt de Commissie mede met ingang van welke datum en op welke wijze het van de bij artikel 1 verleende machtiging gebruik maakt . De Commissie stelt de andere Lid-Staten hiervan in kennis . Artikel 4 Deze beschikking is gericht tot het Groothertogdom Luxemburg . Gedaan te Brussel , 30 juni 1976 . Voor de Commissie P . J . LARDINOIS Lid van de Commissie ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 356 van 27 . 12 . 1973 , blz . 79 . ( 3 ) PB nr . L 46 van 21 . 2 . 1976 , blz . 35 .",
  "source": "EUR LEX"
}