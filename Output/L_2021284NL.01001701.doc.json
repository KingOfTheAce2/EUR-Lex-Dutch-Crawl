{
  "url": "http://www.w3.org/1999/xhtml\">",
  "content": "L_2021284NL.01001701.xml 9.8.2021 NL Publicatieblad van de Europese Unie L 284/17 UITVOERINGSBESLUIT (EU) 2021/1311 VAN DE COMMISSIE van 30 juli 2021 betreffende de erkenning van het Hrvatski Registar Brodova (Kroatisch scheepvaartregister) als classificatiebureau voor binnenschepen overeenkomstig Richtlijn (EU) 2016/1629 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2016/1629 van het Europees Parlement en de Raad van 14 september 2016 tot vaststelling van de technische voorschriften voor binnenschepen, tot wijziging van Richtlijn 2009/100/EG en tot intrekking van Richtlijn 2006/87/EG ( 1 ) , en met name artikel 21, lid 1, Na raadpleging van het comité dat is opgericht bij artikel 7 van Richtlijn 91/672/EEG van de Raad van 16 december 1991 inzake de wederzijdse erkenning van de nationale vaarbewijzen voor het besturen van schepen in het goederen- en personenvervoer over de binnenwateren ( 2 ) , Overwegende hetgeen volgt: (1) Kroatië heeft bij de Commissie een aanvraag ingediend voor de erkenning van het Hrvatski Registar Brodova (hierna “HRB” genoemd) als classificatiebureau overeenkomstig Richtlijn (EU) 2016/1629. (2) Kroatië heeft ook de nodige informatie en documentatie ingediend om de Commissie in staat te stellen te controleren of aan de erkenningscriteria is voldaan. (3) Aangezien de Centrale Commissie voor de Rijnvaart (CCR) aanzienlijke deskundigheid heeft opgebouwd op het gebied van de ontwikkeling en bijwerking van technische voorschriften voor binnenschepen, en om de ontwikkeling van eensluidende voorschriften op dat gebied te bevorderen, heeft de Commissie het secretariaat van de CCR verzocht een verslag in te dienen om de technische analyse van de gegevens betreffende het HRB te vergemakkelijken. (4) Na beoordeling van de informatie en documentatie bij de erkenningsaanvraag, waarbij de Commissie rekening heeft gehouden met het verslag van het secretariaat van de CCR, is zij tot de conclusie gekomen dat het HRB voldoet aan de criteria van bijlage VI bij Richtlijn (EU) 2016/1629, HEEFT HET VOLGENDE BESLUIT VASTGESTELD: Artikel 1 Het Hrvatski Registar Brodova wordt erkend als classificatiebureau voor binnenschepen overeenkomstig Richtlijn (EU) 2016/1629. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 30 juli 2021. Voor de Commissie De voorzitter Ursula VON DER LEYEN ( 1 ) PB L 252 van 16.9.2016, blz. 118 . ( 2 ) PB L 373 van 31.12.1991, blz. 29 .",
  "source": "EUR LEX"
}