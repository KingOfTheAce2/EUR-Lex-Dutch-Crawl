{
  "url": "http://www.w3.org/1999/xhtml\">",
  "content": "L_2013191NL.01001001.xml 12.7.2013 NL Publicatieblad van de Europese Unie L 191/10 UITVOERINGSBESLUIT VAN DE RAAD van 9 juli 2013 tot goedkeuring van de actualisering van het macro-economische aanpassingsprogramma van Ierland (2013/373/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 472/2013 van het Europees Parlement en de Raad van 21 mei 2013 betreffende de versterking van het economische en budgettaire toezicht op lidstaten in de eurozone die ernstige moeilijkheden ondervinden of dreigen te ondervinden ten aanzien van hun financiële stabiliteit ( 1 ) , en met name artikel 7, lid 5, Gezien het voorstel van de Europese Commissie, Overwegende hetgeen volgt: (1) Verordening (EU) nr. 472/2013 geldt voor lidstaten die op het tijdstip waarop zij in werking treedt reeds financiële bijstand ontvangen, daaronder begrepen bijstand van het Europees Financieel Stabilisatiemechanisme (EFSM) en/of de Europese Faciliteit voor Financiële Stabiliteit (EFSF). (2) Verordening (EU) nr. 472/2013 stelt regels vast voor de goedkeuring van een macro-economisch aanpassingsprogramma voor lidstaten die dergelijke financiële bijstand ontvangen; die regels moeten in samenhang worden gelezen met Verordening (EU) nr. 407/2010 van 11 mei 2010 houdende instelling van het Europees financieel stabiliteitsmechanisme ( 2 ) wanneer de betrokken lidstaat zowel uit het EFSM als uit andere bronnen bijstand ontvangt. (3) Aan Ierland is zowel uit het EFSM bij Uitvoeringsbesluit 2011/77/EU van de Raad van 7 december 2010 tot verlening van financiële bijstand van de Unie aan Ierland ( 3 ) als uit de EFSF, financiële bijstand verleend. (4) Om redenen van consistentie moet de goedkeuring van de actualisering van het macro-economische aanpassingsprogramma voor Ierland overeenkomstig Verordening (EU) nr. 472/2013 gebeuren met verwijzing naar de relevante bepalingen van Uitvoeringsbesluit 2011/77/EU. (5) Overeenkomstig artikel 3, lid 9, van Uitvoeringsbesluit 2011/77/EU heeft de Commissie samen met het Internationaal Monetair Fonds (IMF) en in samenspraak met de Europese Centrale Bank (ECB) voor de tiende keer getoetst welke vorderingen de Ierse autoriteiten bij de uitvoering van de overeengekomen maatregelen maken, hoe doeltreffend deze zijn en welk economisch en sociaal effect ze sorteren. Als gevolg van deze toetsing moeten bepaalde wijzigingen in het bestaande macro-economische aanpassingsprogramma worden aangebracht. (6) Die wijzigingen zijn opgenomen in Uitvoeringsbesluit 2013/372/EU ( 4 ) tot wijziging van Uitvoeringsbesluit 2011/77/EU, HEEFT HET VOLGENDE BESLUIT VASTGESTELD: Artikel 1 De in artikel 3, lid 10, van Uitvoeringsbesluit 2011/77/EU bepaalde maatregelen die gedurende 2013 door Ierland moeten worden genomen als onderdeel van zijn macro-economische aanpassingsprogramma worden goedgekeurd. Artikel 2 Dit besluit treedt in werking op de dag van de kennisgeving ervan. Artikel 3 Dit besluit is gericht tot Ierland. Gedaan te Brussel, 9 juli 2013. Voor de Raad De voorzitter L. LINKEVIČIUS ( 1 ) PB L 140 van 27.5.2013, blz. 1 . ( 2 ) PB L 118 van 12.5.2010, blz. 1 . ( 3 ) PB L 30 van 4.2.2011, blz. 34 . ( 4 ) Zie bladzijde 9 van dit Publicatieblad.",
  "source": "EUR LEX"
}