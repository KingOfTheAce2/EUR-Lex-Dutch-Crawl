{
  "url": "http://www.w3.org/1999/xhtml\">",
  "content": "L_2005325NL.01000101.xml 12.12.2005 NL Publicatieblad van de Europese Unie L 325/1 BESLUIT VAN DE PRESIDENT VAN HET HOF VAN JUSTITIE WAARBIJ WORDT VASTGESTELD DAT HET GERECHT VOOR AMBTENARENZAKEN VAN DE EUROPESE UNIE REGELMATIG IS SAMENGESTELD DE PRESIDENT VAN HET HOF VAN JUSTITIE, Gelet op het Verdrag tot oprichting van de Europese Gemeenschap, inzonderheid op artikel 225 A, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 140 B, Gelet op Besluit 2004/752/EG, Euratom van de Raad van 2 november 2004 tot instelling van een Gerecht voor ambtenarenzaken van de Europese Unie ( 1 ) , inzonderheid op artikel 4, Overwegende hetgeen volgt: (1) De rechters van het Gerecht voor ambtenarenzaken, die zijn benoemd bij Besluit 2005/577/EG, Euratom van de Raad van 22 juli 2005 houdende benoeming van de rechters van het Gerecht voor ambtenarenzaken van de Europese Unie ( 2 ) , hebben de eed afgelegd voor het Hof van Justitie. (2) Ingevolge artikel 3 van Besluit 2005/577/EG, Euratom geldt voor de aanwijzing van de eerste president van het Gerecht voor ambtenarenzaken de procedure van artikel 4, lid 1, van bijlage I bij het Protocol betreffende het statuut van het Hof van Justitie. (3) Volgens deze procedure hebben de rechters van het Gerecht voor ambtenarenzaken de president van dit Gerecht aangewezen. (4) Het Gerecht voor ambtenarenzaken heeft zijn griffier benoemd en deze laatste heeft de vereiste eed afgelegd. (5) Bijgevolg is het Gerecht voor ambtenarenzaken in staat de hem opgedragen rechtsprekende taken uit te oefenen, STELT VAST: Het Gerecht voor ambtenarenzaken is regelmatig samengesteld. Artikel 1 van bijlage I bij het Protocol betreffende het statuut van het Hof van Justitie treedt in werking op de dag van de bekendmaking van dit besluit in het Publicatieblad van de Europese Unie . Gedaan te Luxemburg, 2 december 2005. De president van het Hof ( 1 ) PB L 333 van 9.11.2004, blz. 7 . ( 2 ) PB L 197 van 28.7.2005, blz. 28 .",
  "source": "EUR LEX"
}