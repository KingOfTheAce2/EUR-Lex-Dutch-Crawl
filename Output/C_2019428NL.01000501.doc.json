{
  "url": "http://www.w3.org/1999/xhtml\"><!--",
  "content": "C_2019428NL.01000501.xml 20.12.2019 NL Publicatieblad van de Europese Unie C 428/5 BESLUIT VAN DE RAAD van 19 december 2019 tot benoeming van een lid van de Europese Adviescommissie voor statistische governance (2019/C 428/05) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Besluit nr. 235/2008/EG van het Europees Parlement en de Raad van 11 maart 2008 tot instelling van de Europese Adviescommissie voor statistische governance ( 1 ) , en met name artikel 3, lid 5, Gezien het advies van de Europese Commissie, Overwegende hetgeen volgt: (1) De Raad heeft bij besluit van 18 december 2017 ( 2 ) drie leden van de Europese Adviescommissie voor statistische governance (de “adviescommissie”) benoemd voor een ambtstermijn van drie jaar met ingang van 1 februari 2018. (2) Een van de door de Raad benoemde leden van de adviescommissie, de heer Jaume GARCIA, is voor het einde van zijn ambtstermijn teruggetreden. (3) Daarom moet er een nieuw lid van de adviescommissie worden benoemd. (4) Volgens artikel 3, lid 2, van Besluit nr. 235/2008/EG moeten de leden van de Adviescommissie worden gekozen uit deskundigen met een bijzondere bekwaamheid op statistiekgebied, HEEFT HET VOLGENDE BESLUIT VASTGESTELD: Artikel 1 De heer Priit POTISEPP wordt voor een ambtstermijn van drie jaar benoemd als lid dat de Raad vertegenwoordigt in de Europese Adviescommissie voor statistische governance. Artikel 2 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 19 december 2019. Voor de Raad De voorzitster K. MIKKONEN ( 1 ) PB L 73 van 15.3.2008, blz. 17 . ( 2 ) Besluit van de Raad van 18 december 2017 houdende benoeming van drie leden van de Europese Adviescommissie voor statistische governance ( PB C 439 van 20.12.2017, blz. 5 ).",
  "source": "EUR LEX"
}