{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0317:NL:HTML\">",
  "content": "EUR-Lex - 32004R0317 - NL Avis juridique important | 32004R0317 Verordening (EG) nr. 317/2004 van de Commissie van 23 februari 2004 tot goedkeuring van afwĳkingen van Verordening (EG) nr. 2150/2002 van het Europees Parlement en de Raad betreffende afvalstoffenstatistieken wat Oostenrĳk, Frankrĳk en Luxemburg betreft (Voor de EER relevante tekst) Publicatieblad Nr. L 055 van 24/02/2004 blz. 0043 - 0043 Verordening (EG) nr. 317/2004 van de Commissie van 23 februari 2004 tot goedkeuring van afwijkingen van Verordening (EG) nr. 2150/2002 van het Europees Parlement en de Raad betreffende afvalstoffenstatistieken wat Oostenrijk, Frankrijk en Luxemburg betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2150/2002 van het Europees Parlement en de Raad van 25 november 2002 betreffende afvalstoffenstatistieken(1), en met name op artikel 4, lid 1, Gezien het verzoek van Oostenrijk van 30 juni 2003, Gezien het verzoek van Frankrijk van 12 juni 2003, Gezien het verzoek van Luxemburg van 25 juni 2003, Overwegende hetgeen volgt: (1) Overeenkomstig artikel 4, lid 1, van Verordening (EG) nr. 2150/2002 kan de Commissie gedurende een overgangsperiode afwijkingen van bepaalde bepalingen van de bijlagen bij die verordening toestaan. (2) Zulke afwijkingen moeten op hun verzoek worden toegestaan aan Oostenrijk, Frankrijk en Luxemburg. (3) De in deze verordening vervatte maatregelen zijn in overeenstemming met het advies van het Comité statistisch programma, dat is opgericht bij Besluit 89/382/EEG, Euratom van de Raad(2), HEEFT DE VOLGENDE VERORDENING VASTGESTELD: Artikel 1 1. De volgende afwijkingen van de bepalingen van Verordening (EG) nr. 2150/2002 worden hierbij toegestaan: a) aan Oostenrijk worden afwijkingen toegestaan voor de opstelling van resultaten betreffende sectie 8, punt 1.1, volgnummer 1 (landbouw, jacht en bosbouw), van bijlage I; b) aan Frankrijk worden afwijkingen toegestaan voor de opstelling van resultaten betreffende sectie 8, punt 1.1, volgnummers 1 (landbouw, jacht en bosbouw), 2 (visserij) en 16 (diensten), van bijlage I en betreffende sectie 8, punt 2, van bijlage II; c) aan Luxemburg worden afwijkingen toegestaan voor de opstelling van resultaten betreffende sectie 8, punt 1.1, volgnummers 1 (landbouw, jacht en bosbouw) en 2 (visserij), van bijlage I. 2. De in lid 1 bedoelde afwijkingen worden alleen toegestaan voor gegevens van het eerste referentiejaar, namelijk 2004. Na afloop van de overgangsperiode dienen Oostenrijk, Frankrijk en Luxemburg gegevens in vanaf referentiejaar 2006. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 februari 2004. Voor de Commissie Pedro Solbes Mira Lid van de Commissie (1) PB L 332 van 9.12.2002, blz. 1. (2) PB L 181 van 28.6.1989, blz. 47.",
  "source": "EUR LEX"
}