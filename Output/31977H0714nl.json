{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977H0714:NL:HTML\">",
  "content": "EUR-Lex - 31977H0714 - NL Avis juridique important | 31977H0714 77/714/EEG: Aanbeveling van de Raad van 25 oktober 1977 betreffende het instellen van raadgevende organen of comités in de Lid-Staten, met het oog op het bevorderen van de gecombineerde opwekking van warmte en kracht en het nuttig gebruik van de restwarmte Publicatieblad Nr. L 295 van 18/11/1977 blz. 0005 - 0006 Bijzondere uitgave in het Grieks: Hoofdstuk 12 Deel 1 blz. 0231 Bijzondere uitgave in het Spaans: Hoofdstuk 12 Deel 3 blz. 0038 Bijzondere uitgave in het Portugees: Hoofdstuk 12 Deel 3 blz. 0038 ++++ AANBEVELING VAN DE RAAD van 25 oktober 1977 betreffende het instellen van raadgevende organen of comités in de Lid-Staten , met het oog op het bevorderen van de gecombineerde opwekking van warmte en kracht en het nuttig gebruik van de restwarmte ( 77/714/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het ontwerp van de Commissie , Overwegende dat de Raad in zijn resolutie van 17 september 1974 betreffende een nieuwe strategie inzake het energiebeleid voor de Gemeenschap ( 1 ) , zijn goedkeuring heeft gehecht aan het streven naar een  \" vermindering van het groeipercentage van het interne verbruik door middel van maatregelen voor rationeel energieverbruik en energiebesparing zonder daarbij de doelstellingen van de economische en sociale ontwikkeling in gevaar te brengen \" ; Overwegende dat een verbetering van het rationele gebruik van energie over het algemeen het milieu ten goede komt ; Overwegende dat de Raad in zijn resolutie van 17 december 1974 betreffende een actieprogramma van de Gemeenschappen inzake het rationeel gebruik van energie ( 2 ) , akte heeft genomen van het feit dat de Commissie in haar mededeling aan de Raad betreffende het rationele gebruik van energie een actieprogramma van de Gemeenschappen ter zake heeft opgesteld ; Overwegende dat een rationeler gebruik van energie kan worden verkregen door intensievere toepassing van de gecombineerde opwekking van warmte en kracht en door het nuttig gebruik van de restwarmte in de industrie , bij de elektriciteitsopwekking en de afstandslevering van warmte ; Overwegende dat de toepassing van deze techniek de oplossing vereist van een aantal ingewikkelde problemen op het gebied van economie , techniek , administratie en wetgeving ; Overwegende dat de oplossing van deze problemen in hoge mate afhangt van plaatselijke , regionale en nationale factoren ; Overwegende dat het zoeken naar oplossingen op plaatselijk en regionaal vlak wordt vergemakkelijkt door uitwisseling van gegevens en door samenwerking op nationaal en communautair niveau , BEVEELT DE LID-STATEN AAN : 1 . één of meer raadgevende organen of comités in te stellen , voor zover deze nog niet bestaan , die ermee belast zullen worden advies te verstrekken inzake alle acties ter verhoging van het rendement van de warmtevoorziening van de industrie alsmede ter bevordering van de afstandslevering van warmte , met name door : - concentratie van de warmte-opwekking en intensievere toepassing van de gecombineerde opwekking van warmte en kracht , - verbetering van het thermische rendement van de centrales door het nuttig gebruik van de restwarmte , - en verbetering van het rendement van de warmteleidingen en daarmee verbonden distributie-installaties in industriële bedrijven en stadsverwarmingsnetten , met inachtneming van de problemen in verband met de duurzaamheid van de leidingen ; 2 . te dien einde de raadgevende organen of comités uit te nodigen onderstaande maatregelen in overweging te nemen : - verruiming van de samenwerking tussen producenten/distributiemaatschappijen van elektriciteit en warmteverbruikende industrieën , - onderkenning en opheffing van de belemmeringen van wetgevende , bestuursrechtelijke of tarifaire aard die de ontwikkeling van de gecombineerde opwekking van warmte en kracht voor de voorziening van de industrie in de weg staan . - reservering van terreinen waar de gezamenlijke vestiging van industriecomplexen en gecombineerde warmte - en krachtcentrales mogelijk is , - aanmoediging , overeenkomstig de artikelen 92 en volgende van het Verdrag , van de gecombineerde opwekking van warmte en kracht en van het transport van warmte , - verbeterde voorlichting aan kleine en middelgrote industriebedrijven , - opstelling van overzichten van de warmtebehoeften ; 3 . de raadgevende organen of comités aan te moedigen om op gezette tijden hun ervaringen uit te wisselen en op communautair niveau onder auspiciën van de Commissie samen te werken , alsmede 4 . technische en economische studies aan te moedigen en te bevorderen met het doel om nieuwe , economisch levensvatbare projecten voor afstandslevering van warmte uit te stippelen ; en , waar zulks verantwoord is , de ontwikkeling te bevorderen van bestaande systemen voor stadsverwarming en voor levering van warmte aan de industrie ; 5 . de Commissie regelmatig op de hoogte te stellen van de maatregelen die in het kader van deze aanbeveling zijn getroffen en van de daarmee verkregen of daarvan verwachte gevolgen . Gedaan te Luxemburg , 25 oktober 1977 . Voor de Raad De Voorzitter W . CLAES ( 1 ) PB nr . C 153 van 9 . 7 . 1975 , blz . 1 . ( 2 ) PB nr . C 153 van 9 . 7 . 1975 , blz . 5 .",
  "source": "EUR LEX"
}