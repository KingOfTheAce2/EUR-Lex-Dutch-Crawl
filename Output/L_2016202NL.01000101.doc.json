{
  "url": "http://www.w3.org/1999/xhtml\">",
  "content": "L_2016202NL.01000101.xml 28.7.2016 NL Publicatieblad van de Europese Unie L 202/1 BESLUIT (EU) 2016/1224 VAN DE RAAD van 18 juli 2016 betreffende de sluiting van een protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 6, onder a), en artikel 218, lid 8, Gezien de Toetredingsakte van 2003, en met name artikel 6, lid 2, Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds („het protocol”), werd namens de Unie en haar lidstaten ondertekend op 1 april 2015. (2) Het protocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het protocol bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Libanon, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie, wordt goedgekeurd namens de Unie en haar lidstaten ( 1 ) . Artikel 2 De voorzitter van de Raad gaat namens de Unie over tot de volgende kennisgeving: „Ingevolge de inwerkingtreding van het Verdrag van Lissabon op 1 december 2009 heeft de Europese Unie de Europese Gemeenschap vervangen als haar opvolgster en vanaf die datum oefent de Unie alle rechten van de Europese Gemeenschap uit en neemt zij alle verplichtingen van de Gemeenschap op zich. Derhalve worden verwijzingen naar „de Europese Gemeenschap” of naar „de Gemeenschap” in de tekst van de Euro-mediterrane overeenkomst en het protocol waar nodig gelezen als „de Europese Unie” of „de Unie”.”. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 18 juli 2016. Voor de Raad De voorzitter F. MOGHERINI ( 1 ) Het protocol is gehecht aan het besluit ter ondertekening ervan.",
  "source": "EUR LEX"
}