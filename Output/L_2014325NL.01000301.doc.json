{
  "url": "http://www.w3.org/1999/xhtml\">",
  "content": "L_2014325NL.01000301.xml 8.11.2014 NL Publicatieblad van de Europese Unie L 325/3 UITVOERINGSVERORDENING (EU) Nr. 1202/2014 VAN DE RAAD van 7 november 2014 tot uitvoering van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran ( 1 ) , en met name artikel 46, lid 2, Overwegende hetgeen volgt: (1) De Raad heeft op 23 maart 2012 Verordening (EU) nr. 267/2012 vastgesteld. (2) Het Gerecht van de Europese Unie heeft bij arresten van 3 juli 2014 in de zaken T-155/13, T-157/13 en T-181/13 ( 2 ) de nietigverklaring uitgesproken van het besluit van de Raad waarbij respectievelijk Babak Zanjani, Sorinet Commercial Trust Bankers en de Sharif University of Technology waren geplaatst op de in bijlage IX bij Verordening (EU) nr. 267/2012 vervatte lijst van aan beperkende maatregelen onderworpen personen en entiteiten. (3) Babak Zanjani, Sorinet Commercial Trust Bankers en Sharif University of Technology moeten, op nieuwe gronden, opnieuw op de bedoelde lijst worden geplaatst. (4) De Raad is van oordeel dat voor één van de in de lijst vermelde entiteiten de gronden moet worden gewijzigd. (5) De identificatiegegevens van vier entiteiten op de in bijlage IX bij Verordening (EU) nr. 267/2012 vervatte lijst van aan beperkende maatregelen onderworpen personen en entiteiten moeten worden gewijzigd. (6) Verordening (EU) nr. 267/2012 dient derhalve te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IX bij Verordening (EU) nr. 267/2012 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 november 2014. Voor de Raad De voorzitter P. C. PADOAN ( 1 ) PB L 88 van 24.3.2012, blz. 1 . ( 2 ) Zaak T-155/13 Zanjani tegen de Raad, arrest van 3 juli 2014 (nog niet gepubliceerd); ZaakT-157/13 Sorinet Commercial Trust Bankers Ltd tegen de Raad, arrest van 3 juli 2014 (nog niet gepubliceerd); Zaak T-181/13 Sharif University of Technology tegen de Raad, arrest van 3 juli 2014 (nog niet gepubliceerd). BIJLAGE I. De hierna genoemde personen en entiteiten worden op de lijst in deel I van bijlage IX bij Verordening (EU) nr. 267/2012 geplaatst: I.   Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen. A. Personen Naam Identificatiegegevens Redenen Datum plaatsing op de lijst 45. Babak Zanjani Geboortedatum: 12 maart 1971 Babak Zanjani heeft transacties in Iraanse aardolie helpen financieren die werden uitgevoerd door het Iraanse ministerie van Petroleum, een door de EU op de lijst geplaatste entiteit. Voorts heeft hij de Iraanse centrale bank en de National Iranian Oil Company (NIOC), eveneens door de EU aangewezen, geholpen zich aan de beperkende maatregelen van de EU te onttrekken. Hij heeft Iraanse olietransacties gefaciliteerd en oliegeld overgemaakt, onder meer via Naftiran Intertrade Company (NICO) en Hong Kong Intertrade, die door de Iraanse regering worden gecontroleerd en eveneens door de EU zijn aangewezen. Bovendien heeft hij essentiële diensten verleend aan de Iraanse revolutionaire wachten (IRGC) door geldoverdrachten mogelijk te maken ten behoeve van Khatam al-Anbiya, een vennootschap van de IRGC waarop sancties van de VN en de EU van toepassing zijn. 8.11.2014 B. Entiteiten Naam Identificatiegegevens Redenen Datum plaatsing op de lijst 156. Sorinet Commercial Trust Bankers Ltd (SCT) (ook bekend als: SCT Bankers; SCT Bankers Kish Company (PJS); SCT Bankers Company Branch; Sorinet Commercial Trust) Sorinet Commercial Trust Bankers, Sadaf Tower, 3rd Floor, Suite No. 301, Kish Island, Iran Sorinet Commercial Trust Bankers, No.1808, 18th Floor, Grosvenor House Commercial Tower, Sheikh Zayed Road, Dubai, UAE, P.O. Box 31988 Tehran branch: Reahi Aiiey, First of Karaj, Maksous Road 9, Tehran, Iran. SWIFT codes: SCERIRTH KSH (Kish Island branch), SCTSAEA1 (Dubai branch), SCERIRTH (Tehran branch) Ander adres voor Kish Island branch: Kish Banking Fin Activities Centre, No 42, 4th floor, VC25 Ander adres voor Dubai branch: (1) SCT Bankers Kish Company (PJS), Head Office, Kish Island, Sadaf Tower, 3rd floor, Suite 301, P.O. Box 87 (2) Sheykh Admad, Sheykh Zayed Road, 31988, Dubai, Port, Kish Island. Tel.: 09347695504 (Kish Island branch) 09347695504/97-143257022-99 (Dubai branch) 09347695504 (Tehran branch) E-mail: info@sctbankers.com zanjani@sctbankers.com Sorinet Commercial Trust Bankers Ltd. wordt gecontroleerd door Babak Zanjani, die op de lijst is geplaatst omdat hij financiële steun verleent aan de Iraanse regering door het faciliteren van oliebetalingen namens de Iraanse regering. 8.11.2014 161. Sharif University of Technology Azadi Ave/Street, PO Box 11365-11155, Tehran, Iran, Tel: +98 21 66 161 E-mail: info@sharif.ir Sharif University of Technology (SUT) heeft samenwerkingsovereenkomsten met door de VN en/of de EU aangewezen Iraanse overheidsorganisaties die rechtstreeks of zijdelings op militair gebied actief zijn, vooral bij de productie en aanschaf van ballistische raketten. Het betreft onder meer een overeenkomst met de door de EU aangewezen Aerospace Industries Organisation, onder meer voor de productie van satellieten; samenwerking met het Iraanse ministerie van Defensie en de Iraanse revolutionaire wachten (IRGC) bij wedstrijden voor smartboats; een bredere overeenkomst met de IRGC Air Force voor ontwikkeling en uitbreiding van de betrekkingen van de SUT, voor organisatorische en strategische samenwerking; De SUT is partij bij een overeenkomst met zes universiteiten, op grond waarvan de regering van Iran wordt gesteund door middel van defensie-gerelateerd onderzoek; zij organiseert voortgezette opleiding in de constructie van onbemande luchtvaartuigen (UAV), die onder meer door het ministerie van Wetenschap zijn ontworpen. Uit dit alles blijkt de vergaande verwevenheid met en dus steun aan de Iraanse regering op militaire en aanverwante gebieden. 8.11.2014 II. De vermeldingen betreffende de entiteiten in deel I van bijlage IX bij Verordening (EU) nr. 267/2012 worden vervangen door: I.   Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen. B. Entiteiten Naam Identificatiegegevens Redenen Datum plaatsing op de lijst 8. Sina Bank No. 187, Avenue Motahhari Ave., Teheran, 1587998411, Iran Tel.: +9821 88532434-7, +9821 88532434-6 E-mail: infor@sinabank.ir Website: http://www.sinabank.ir/ Sina Bank wordt gecontroleerd door de Mostazafan Foundation, een grote Iraanse semi-overheidsinstelling, die rechtstreeks door de opperste leider wordt gecontroleerd en een belang heeft van 84 % in de bank. Sina Bank verleent financiële diensten aan de Mostazafan Foundation en de filialen en dochterbedrijven ervan. Sina Bank verleent bijgevolg via de Mostazafan Foundation financiële steun aan de regering van Iran. 26.7.2010 27. Power Plants' Equipment Manufacturing Company (Saakhte Tajhizate Niroogahi) No. 10, Jahanara Alley, after Hemmat Bridge, Abbaspour St. (previously called Tavanir), Tehran, Post Code 1435733161, Iran Ondergeschikt aan AEOI en Novin Energy (beide op de lijst van UNSCR 1737 geplaatst). Betrokken bij de ontwikkeling van kernreactoren. 26.7.2010 132. Naftiran Intertrade Company (ook bekend als Naftiran Trade Company) (NICO) a) 5th Floor, Petropars Building, No. 35 Farhang Boulevard, Snadat Abad Avenue, Tehran, Iran Tel.: +98 21 22372486; +98 21 22374681; +98 21 22374678; Fax: +98 21 22374678; +98 21 22372481 E-mail: info@naftiran.com b) Suite 17, Burlington House, St. Saviours Road, St. Helier, Jersey, UK Dochteronderneming (100 %) van National Iranian Oil Company (NIOC). 16.10.2012 133. Naftiran Intertrade Company Srl Avenue de la Tour-Haldimand, 6, 1009 Pully, Switzerland Tel.: +41 21 3106565 Fax: +41 21 3106566/67/72 E-mail: nico.finance@naftiran.ch Dochteronderneming (100 %) van Naftiran Intertrade Company Ltd. 16.10.2012",
  "source": "EUR LEX"
}