{
  "url": "http://www.w3.org/1999/xhtml\">",
  "content": "L_2019138NL.01007001.xml 24.5.2019 NL Publicatieblad van de Europese Unie L 138/70 GEDELEGEERDE VERORDENING (EU) 2019/839 VAN DE COMMISSIE van 7 maart 2019 tot wijziging van Verordening (EU) nr. 540/2014 van het Europees Parlement en de Raad betreffende het geluidsniveau van motorvoertuigen en vervangende geluidsdempingssystemen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 540/2014 van het Europees Parlement en de Raad van 16 april 2014 betreffende het geluidsniveau van motorvoertuigen en vervangende geluidsdempingssystemen, en tot wijziging van Richtlijn 2007/46/EG en tot intrekking van Richtlijn 70/157/EEG ( 1 ) , en met name artikel 8, tweede alinea, en artikel 9, Overwegende hetgeen volgt: (1) Verordening (EU) nr. 540/2014 bevat voorschriften voor de EU-typegoedkeuring van alle nieuwe voertuigen van de categorieën M (voertuigen voor personenvervoer) en N (voertuigen voor goederenvervoer) wat hun geluidsniveau betreft. Die verordening bevat ook bepalingen met betrekking tot het akoestische voertuigwaarschuwingssysteem (Acoustic Vehicle Alerting System — AVAS) voor hybride elektrische en puur elektrische voertuigen, dat bedoeld is om kwetsbare weggebruikers te waarschuwen. (2) Het informatiedocument overeenkomstig bijlage I bij Richtlijn 2007/46/EG van het Europees Parlement en de Raad ( 2 ) betreffende de EU-typegoedkeuring van een voertuig wat het toegestane geluidsniveau betreft, moet worden herzien om de gedetailleerde AVAS-voorschriften te weerspiegelen. (3) Ingevolge de aanneming, op de 171e zitting van het Wereldforum voor harmonisatie van de regelgeving voor voertuigen van de Economische Commissie voor Europa van de Verenigde Naties (VN/ECE), van wijzigingenreeks 01 van VN/ECE-Reglement nr. 138 betreffende de goedkeuring van stille wegvoertuigen, moet bijlage VIII bij Verordening (EU) nr. 540/2014 worden herzien om het verbod op de AVAS-pauzefunctie in te voeren. (4) Verordening (EU) nr. 540/2014 moet derhalve dienovereenkomstig worden gewijzigd. (5) Aangezien deze verordening een aanpassing bevat om rekening te houden met eisen met betrekking tot de AVAS-pauzefunctie die reeds van toepassing is op grond van de VN/ECE-Overeenkomst van 1958, en voorziet in de nodige overgangsbepalingen voor de toepassing in 2019, moet deze verordening met spoed in werking treden, HEEFT DE VOLGENDE VERORDENING VASTGESTELD: Artikel 1 De bijlagen I en VIII bij Verordening (EU) nr. 540/2014 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2019. Voor de Commissie De voorzitter Jean-Claude JUNCKER ( 1 ) PB L 158 van 27.5.2014, blz. 131 . ( 2 ) Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (kaderrichtlijn) ( PB L 263 van 9.10.2007, blz. 1 ). BIJLAGE Verordening (EU) nr. 540/2014 wordt als volgt gewijzigd: 1) In bijlage I wordt aanhangsel 1 als volgt gewijzigd: a) punt 12.8 wordt geschrapt; b) het volgende punt 12.9 wordt toegevoegd: \"12.9.   AVAS 12.9.1.   Goedkeuringsnummer van een voertuigtype wat zijn geluidsemissie betreft, krachtens VN/ECE-Reglement nr. 138 ( 1 ) of 12.9.2.   Volledige verwijzing naar de testresultaten van de AVAS-geluidsemissieniveaus, gemeten overeenkomstig Verordening (EU) nr. 540/2014 ( 1 )\". 2) Bijlage VIII wordt als volgt gewijzigd: a) deel I wordt vervangen door: \"DEEL I Deze bijlage bevat bepalingen met betrekking tot het akoestische voertuigwaarschuwingssysteem (Acoustic Vehicle Alerting System — AVAS) voor hybride elektrische en puur elektrische voertuigen. I.1.   Onverminderd punt I.2, onder a) en b), en punt I.3, onder a) en b), zijn de bepalingen van deel II van toepassing op een AVAS dat: a) in een vóór 1 juli 2019 goedgekeurd voertuigtype is geïnstalleerd; b) geïnstalleerd is in een vóór 1 juli 2021 geregistreerd nieuw voertuig dat op het onder a) bedoelde type is gebaseerd. I.2.   Onverminderd punt I.3, onder a) en b), zijn de bepalingen van deel III van toepassing op een AVAS dat: a) is geïnstalleerd in een voertuig waarvoor vóór 1 juli 2019 typegoedkeuring is verleend, als de fabrikant dat wenst; b) is geïnstalleerd in een nieuw voertuig dat op het onder a) bedoelde type is gebaseerd; c) is geïnstalleerd in een voertuig waarvoor na 1 juli 2019 en vóór 1 september 2021 typegoedkeuring is verleend; d) is geïnstalleerd in een vóór 1 september 2023 geregistreerd nieuw voertuig dat op het onder c) bedoelde type is gebaseerd. I.3.   De bepalingen van deel IV zijn van toepassing op een AVAS dat: a) is geïnstalleerd in een voertuig waarvoor vóór 1 september 2021 typegoedkeuring is verleend, als de fabrikant dat wenst; b) is geïnstalleerd in een nieuw voertuig dat op het onder a) bedoelde type is gebaseerd; c) is geïnstalleerd in een voertuig waarvoor op of na 1 september 2021 typegoedkeuring is verleend; d) is geïnstalleerd in een nieuw voertuig dat op het onder c) bedoelde type is gebaseerd; e) is geïnstalleerd in een op of na 1 september 2023 geregistreerd nieuw voertuig.\"; b) het volgende deel IV wordt toegevoegd: \"DEEL IV De bepalingen van deel III zijn van toepassing, met uitzondering van deel III, punt 2, onder b). Bovendien geldt het volgende: Schakelaar Elk mechanisme waarmee de bestuurder de werking van een AVAS kan stopzetten (een \"pauzefunctie\"), moet voldoen aan de voorschriften van punt 6.2.6 van VN/ECE-Reglement nr. 138, supplement 1 op de oorspronkelijke versie van het Reglement, wijzigingenreeks 01 ( PB L 204 van 5.8.2017, blz. 112 ).\".",
  "source": "EUR LEX"
}