{
  "url": "http://www.w3.org/1999/xhtml\"><!--",
  "content": "L_2019173NL.01004701.xml 27.6.2019 NL Publicatieblad van de Europese Unie L 173/47 BESLUIT (GBVB) 2019/1092 VAN DE RAAD van 26 juni 2019 tot wijziging van Besluit (GBVB) 2017/2302 ter ondersteuning van de OPCW-activiteiten die bijdragen tot de sanering van de voormalige opslagplaats voor chemische wapens in Libië in het kader van de uitvoering van de EU-strategie tegen de verspreiding van massavernietigingswapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 december 2017 Besluit (GBVB) 2017/2302 vastgesteld ( 1 ) . (2) De uitvoeringstermijn van de in artikel 1, lid 2, van Besluit (GBVB) 2017/2302 bedoelde activiteiten wordt in het besluit op 20 maanden vastgesteld, te rekenen vanaf de datum waarop de in artikel 3, lid 3, van het besluit bedoelde financieringsovereenkomst wordt gesloten. (3) Op 27 maart 2019 heeft het uitvoeringsorgaan, de Organisatie voor het Verbod van Chemische Wapens (OPCW), de Unie om de verlenging van de looptijd van Besluit (GBVB) 2017/2302 gevraagd. De verlenging van de looptijd van dat besluit met twaalf maanden zou de OPCW in staat stellen de in artikel 1, lid 2, bedoelde activiteiten na de in artikel 5, lid 2, van dat besluit bedoelde einddatum voort te zetten en de geplande doelstellingen ervan te verwezenlijken. (4) De gevraagde wijziging van Besluit (GBVB) 2017/2302 heeft betrekking op artikel 5, lid 2, van dat besluit en op punt 6 van de bijlage daarbij. (5) Zoals specifiek vermeld in het verzoek van de OPCW van 27 maart 2019, zou de voortzetting van de in artikel 1, lid 2, van Besluit (GBVB) 2017/2302 bedoelde activiteiten, geen gevolgen hebben voor de financiële middelen. (6) De looptijd van Besluit (GBVB) 2017/2302 moet derhalve worden verlengd opdat de in in artikel 1, lid 2, daarvan bedoelde activiteiten verder kunnen worden uitgevoerd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2017/2302 van de Raad wordt als volgt gewijzigd: 1) In artikel 5 wordt lid 2 vervangen door: \"2.   Het verstrijkt 32 maanden na de datum van sluiting van de in artikel 3, lid 3, bedoelde financieringsovereenkomst tussen de Commissie en de OPCW, of 6 maanden na de inwerkingtreding ervan indien er op die datum nog geen financieringsovereenkomst is gesloten.\". 2) De tekst van punt 6 in de bijlage wordt vervangen door: \"6.   Geraamde looptijd De geplande looptijd van het project bedraagt 32 maanden.\". Artikel 2 Dit besluit treedt in werking op de datum waarop het wordt vastgesteld. Gedaan te Luxembourg, 26 juni 2019. Voor de Raad De voorzitter G.L. GAVRILESCU ( 1 ) Besluit (GBVB) 2017/2302 van de Raad van 12 december 2017 ter ondersteuning van de OPCW-activiteiten die bijdragen tot de sanering van de voormalige opslagplaats voor chemische wapens in Libië in het kader van de uitvoering van de EU-strategie tegen de verspreiding van massavernietigingswapens ( PB L 329, 12.12.2017, blz. 49 ).",
  "source": "EUR LEX"
}