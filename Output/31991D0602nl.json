{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0602:NL:HTML\">",
  "content": "EUR-Lex - 31991D0602 - NL Avis juridique important | 31991D0602 91/602/EEG: Besluit van de Raad van 25 november 1991 houdende opzegging van de Samenwerkingsovereenkomst tussen de Europese Economische Gemeenschap en de Socialistische Federatieve Republiek Joegoslavië Publicatieblad Nr. L 325 van 27/11/1991 blz. 0023 - 0023 Bijzondere uitgave in het Fins: Hoofdstuk 11 Deel 19 blz. 0016 Bijzondere uitgave in het Zweeds: Hoofdstuk 11 Deel 19 blz. 0016 BESLUIT VAN DE RAAD  van 25 november 1991  houdende opzegging van de Samenwerkingsovereenkomst tussen de Europese Economische Gemeenschap en de Socialistische Federatieve Republiek Joegoslavië  (91/602/EEG) DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 238, Gezien het voorstel van de Commissie, Gezien de instemming van het Europese Parlement (1), Overwegende dat volgens artikel 60 van de Samenwerkingsovereenkomst tussen de Europese Economische Gemeenschap en de Socialistische Federatieve Republiek Joegoslavië (2) elke partij bij de Overeenkomst deze Overeenkomst door kennisgeving aan de andere  partij kan opzeggen; Overwegende dat de situatie in Joegoslavië het niet meer mogelijk maakt voornoemde Overeenkomst en de daarbij behorende akten te handhaven, BESLUIT: Artikel 1 De Samenwerkingsovereenkomst tussen de Europese Economische Gemeenschap en de Socialistische Federatieve Republiek Joegoslavië alsmede de daarbij behorende protocollen en akten worden opgezegd. Artikel 2 Dit besluit wordt bekendgemaakt in het Publikatieblad van de Europese Gemeenschappen en de Voorzitter van de Raad draagt zorg voor de kennisgeving ervan aan de Socialistische Federatieve Republiek Joegoslavië. Het wordt van kracht op de dag van zijn bekendmaking. Gedaan te Brussel, 25 november 1991. Voor de Raad De Voorzitter J. M. M. RITZEN (1) Instemming betuigd op 20 november 1991 (nog niet verschenen in het Publikatieblad). (2) PB nr. L 41 van 14. 2. 1983, blz. 1.",
  "source": "EUR LEX"
}