{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R0366:NL:HTML\">",
  "content": "EUR-Lex - 31998R0366 - NL Avis juridique important | 31998R0366 Verordening (EG) Nr. 366/98 van de Commissie van 16 februari 1998 houdende wijziging van Verordening (EG) nr. 1773/97 betreffende een bijzondere interventiemaatregel voor granen in Finland en Zweden Publicatieblad Nr. L 046 van 17/02/1998 blz. 0003 - 0003 VERORDENING (EG) Nr. 366/98 VAN DE COMMISSIE van 16 februari 1998 houdende wijziging van Verordening (EG) nr. 1773/97 betreffende een bijzondere interventiemaatregel voor granen in Finland en Zweden DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1766/92 van de Raad van 30 juni 1992 houdende een gemeenschappelijke ordening der markten in de sector granen (1), laatstelijk gewijzigd bij Verordening (EG) nr. 923/96 van de Commissie (2), Gelet op Verordening (EG) nr. 1501/95 van de Commissie van 29 juni 1995 tot vaststelling van toepassingsbepalingen van Verordening (EEG) nr. 1766/92 van de Raad voor de toekenning, in de graansector, van uitvoerrestituties en van bij verstoring van de graanmarkt te treffen maatregelen (3), laatstelijk gewijzigd bij Verordening (EG) nr. 2052/97 (4), Overwegende dat bij Verordening (EG) nr. 1773/97 van de Commissie (5), laatstelijk gewijzigd bij Verordening (EG) nr. 268/98 (6), een openbare inschrijving is geopend voor de restitutie bij uitvoer van haver die in Finland of Zweden is voortgebracht, naar alle derde landen; dat het in de huidige situatie wenselijk is de in de inschrijving beschikbare hoeveelheid te verhogen; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor granen, HEEFT DE VOLGENDE VERORDENING VASTGESTELD: Artikel 1 Artikel 1, lid 1, van Verordening (EG) nr. 1773/97 wordt gelezen: \"1. Er wordt een bijzondere interventiemaatregel, in de vorm van een restitutie bij uitvoer, toegepast voor 500 000 ton haver die in Finland of Zweden is geteeld en die bestemd is om uit Finland of Zweden naar derde landen te worden uitgevoerd. Artikel 13 van Verordening (EEG) nr. 1766/92 en de bepalingen die op grond van dat artikel zijn vastgesteld, zijn voor de bovenbedoelde restitutie van overeenkomstige toepassing.\". Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 februari 1998. Voor de Commissie Franz FISCHLER Lid van de Commissie (1) PB L 181 van 1. 7. 1992, blz. 21. (2) PB L 126 van 24. 5. 1996, blz. 37. (3) PB L 147 van 30. 6. 1995, blz. 7. (4) PB L 287 van 21. 10. 1997, blz. 14. (5) PB L 250 van 13. 9. 1997, blz. 1. (6) PB L 25 van 31. 1. 1998, blz. 76.",
  "source": "EUR LEX"
}