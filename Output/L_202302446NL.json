{
  "url": "http://www.w3.org/1999/xhtml\"><!--",
  "content": "L_202302446NL.000101.fmx.xml Publicatieblad van de Europese Unie NL Serie L 2023/2446 31.10.2023 BESLUIT (EU) 2023/2446 VAN DE RAAD van 23 oktober 2023 tot machtiging tot het openen van onderhandelingen met de Volksrepubliek Bangladesh voor een partnerschaps- en samenwerkingsovereenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, en artikel 209, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: Onderhandelingen moeten worden geopend met het oog op het sluiten van een partnerschaps- en samenwerkingsovereenkomst met de Volksrepubliek Bangladesh, HEEFT HET VOLGENDE BESLUIT VASTGESTELD: Artikel 1 1.   De Commissie en de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) worden gemachtigd onderhandelingen te openen voor een partnerschaps- en samenwerkingsovereenkomst met de Volksrepubliek Bangladesh (de “overeenkomst”). 2.   De onderhandelingen worden gevoerd overeenkomstig de in het addendum bij dit besluit opgenomen onderhandelingsrichtsnoeren van de Raad. Artikel 2 De Commissie wordt aangewezen als het hoofd van het onderhandelingsteam van de Unie. Artikel 3 De onderhandelingen worden gevoerd in overleg met de Groep Azië-Oceanië. Over de handelsonderdelen van de overeenkomst wordt regelmatig overleg gepleegd met het Comité handelspolitiek. Artikel 4 Dit besluit is gericht tot de Commissie en de hoge vertegenwoordiger. Gedaan te Luxemburg, 23 oktober 2023. Voor de Raad De voorzitter J. BORRELL FONTELLES ELI: http://data.europa.eu/eli/dec/2023/2446/oj ISSN 1977-0758 (electronic edition)",
  "source": "EUR LEX"
}