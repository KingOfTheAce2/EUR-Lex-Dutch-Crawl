{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R0846:NL:HTML\">",
  "content": "EUR-Lex - 31998R0846 - NL Avis juridique important | 31998R0846 Verordening (EG) nr. 846/98 van de Commissie van 22 april 1998 tot aanpassing van Verordening (EG) nr. 2008/97 van de Raad en tot intrekking van Verordening (EG) nr. 151/98 Publicatieblad Nr. L 120 van 23/04/1998 blz. 0013 - 0013 VERORDENING (EG) Nr. 846/98 VAN DE COMMISSIE van 22 april 1998 tot aanpassing van Verordening (EG) nr. 2008/97 van de Raad en tot intrekking van Verordening (EG) nr. 151/98 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2008/97 van de Raad van 9 oktober 1997 tot vaststelling van uitvoeringsbepalingen van de speciale regeling voor de invoer van olijfolie en van bepaalde andere landbouwproducten van oorsprong uit Turkije (1), inzonderheid op artikel 8, Overwegende dat bij Besluit nr. 1/98 van de Associatieraad EG-Turkije van 25 februari 1998 betreffende de handelsregeling voor landbouwproducten (2) onder meer de sinds 1 januari 1998 geldende preferentiële regeling voor de invoer van olijfolie van oorsprong uit Turkije is ingesteld; Overwegende dat in Verordening (EG) nr. 2008/97 is bepaald dat bij wijziging van de voorwaarden van de speciale regelingen waarin de Associatieovereenkomst voorziet, met name van de bedragen, en bij sluiting van een nieuwe overeenkomst de aanpassingen van deze verordening door de Commissie kunnen worden vastgesteld via de procedure van artikel 38 van Verordening nr. 136/66/EEG van de Raad (3), laatstelijk gewijzigd bij Verordening (EG) nr. 1581/96 (4); Overwegende dat bij de ter uitvoering van Besluit nr. 1/98 vastgestelde speciale regeling voor de invoer van olijfolie van oorsprong uit Turkije onder meer de bedragen van de met ingang van 1 januari 1998 geldende verlagingen van het douanerecht zijn gewijzigd; dat Verordening (EG) nr. 2008/97 bijgevolg moet worden aangepast door de op grond van Besluit nr. 1/77 van de Associatieraad EG-Turkije (5) vastgestelde bedragen te vervangen door deze verlagingen; Overwegende dat de voorwaarden van de bij Besluit nr. 1/98 ingestelde speciale regeling voor de invoer van olijfolie van oorsprong uit Turkije de verlaging van het douanerecht niet langer afhankelijk stellen van de toepassing van een bijzondere uitvoerheffing in Turkije; dat Verordening (EG) nr. 151/98 van de Commissie (6) bijgevolg moet worden ingetrokken; Overwegende dat de in deze verordening vervatte maatregelen in overeenstemming zijn met het advies van het Comité van beheer voor oliën en vetten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2008/97 wordt als volgt aangepast: 1. In artikel 2, lid 1, wordt het bedrag \"0,7245 ECU per 100 kg\" vervangen door \"10 %\". 2. In artikel 2 worden de leden 2 en 3 geschrapt. 3. In artikel 3, leden 1 en 2, worden de respectieve bedragen \"3,723 ECU per 100 kg\" en \"7,003 ECU per 100 kg\" vervangen door \"5 %\". Artikel 2 Verordening (EG) nr. 151/98 wordt ingetrokken. Artikel 3 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 april 1998. Voor de Commissie Franz FISCHLER Lid van de Commissie (1) PB L 284 van 16. 10. 1997, blz. 17. (2) PB L 86 van 20. 3. 1998, blz. 1. (3) PB 172 van 30. 9. 1966, blz. 3025/66. (4) PB L 206 van 16. 8. 1996, blz. 11. (5) PB L 278 van 29. 10. 1977, blz. 13. (6) PB L 18 van 23. 1. 1998, blz. 6.",
  "source": "EUR LEX"
}