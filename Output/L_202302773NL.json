{
  "url": "http://www.w3.org/1999/xhtml\">",
  "content": "L_202302773NL.000101.fmx.xml Publicatieblad van de Europese Unie NL Serie L 2023/2773 14.12.2023 UITVOERINGSVERORDENING (EU) 2023/2773 VAN DE COMMISSIE van 13 december 2023 tot rectificatie van Uitvoeringsverordening (EU) 2022/128 wat betreft een aantal bepalingen voor het ELGF en het Elfpo voor auditmethoden, de doorlichting van transacties en de beheersverklaring DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( 1 ) , en met name artikel 12, lid 4, artikel 82, en artikel 92, Overwegende hetgeen volgt: (1) Uitvoeringsverordening (EU) 2022/128 van de Commissie ( 2 ) bevat uitvoeringsbepalingen voor Verordening (EU) 2021/2116, waaronder bepalingen voor de door certificerende instanties toe te passen auditmethoden, de doorlichting van transacties en de beheersverklaring. (2) Met name stelt artikel 7 van Uitvoeringsverordening (EU) 2022/128 bepalingen voor auditmethoden vast. In de Engelse versie van de laatste volzin van artikel 7, lid 4, van die uitvoeringsverordening, wordt het modaal hulpwerkwoord “may” gebruikt voor het vaststellen van een regel in plaats van “shall”, wat doorgaans wordt gebruikt voor het vaststellen van bindende bepalingen in uitvoeringsverordeningen van de Commissie. In het belang van de juridische duidelijkheid en om rechtsonzekerheid te voorkomen, moet het gebruik van het hulpwerkwoord “may” worden vervangen door “shall”, en moet die bepaling dienovereenkomstig worden gerectificeerd. (3) Bovendien is Uitvoeringsverordening (EU) nr. 908/2014 van de Commissie ( 3 ) met ingang van 1 januari 2023 ingetrokken bij artikel 64, eerste alinea, van Uitvoeringsverordening (EU) 2022/128. Bij artikel 64, tweede alinea, van Uitvoeringsverordening (EU) 2022/128, gerectificeerd bij Uitvoeringsverordening (EU) 2023/860 van de Commissie ( 4 ) , is echter vastgesteld dat enkele bepalingen van Uitvoeringsverordening (EU) nr. 908/2014 ook van toepassing blijven op bepaalde uitgaven en betalingen die zijn gedaan in het kader van Verordening (EU) nr. 1307/2013 van het Europees Parlement en de Raad ( 5 ) met betrekking tot kalenderjaar 2022 en eerder; op maatregelen die tot en met 31 december 2022 zijn uitgevoerd in het kader van de Verordeningen (EU) nr. 228/2013 ( 6 ) , (EU) nr. 229/2013 ( 7 ) , >(EU) nr. 1308/2013 ( 8 ) en (EU) nr. 1144/2014 ( 9 ) van het Europees Parlement en de Raad; op de in artikel 5, lid 6, eerste alinea, punt c), en artikel 5, lid 7, van Verordening (EU) 2021/2117 van het Europees Parlement en de Raad ( 10 ) bedoelde steunregelingen met betrekking tot de uitgaven en betalingen die zijn gedaan voor verrichtingen die na 31 december 2022 en tot het einde van die steunregelingen op grond van Verordening (EU) nr. 1308/2013 worden uitgevoerd; in het kader van de uitvoering van plattelandsontwikkelingsprogramma’s overeenkomstig Verordening (EU) nr. 1305/2013 van het Europees Parlement en de Raad ( 11 ) . Met name wat betreft de doorlichting van transacties overeenkomstig artikel 77 van Verordening (EU) 2021/2116, voorziet artikel 64 van Uitvoeringsverordening (EU) 2022/128 in de voortzetting van de toepassing van de artikelen 42 tot en met 47 van Uitvoeringsverordening (EU) nr. 908/2014. Hoofdstuk IV, afdeling 2 van Uitvoeringsverordening (EU) 2022/128 bevat echter reeds uitgebreide herziene bepalingen voor de uitvoering door de lidstaten van de doorlichting van transacties, en daarom mogen de artikelen 42 tot en met 47 van Uitvoeringsverordening (EU) nr. 908/2014 niet van toepassing blijven. Artikel 64, tweede alinea, punt a), van Uitvoeringsverordening (EU) 2022/128 moet daarom dienovereenkomstig worden gerectificeerd. (4) Om rekening te houden met het belang van een coherente toepassing van enkele bepalingen met betrekking tot de uitgaven en betalingen die zijn gedaan voor steunregelingen in het kader van Verordening (EU) nr. 1306/2013 van het Europees Parlement en de Raad ( 12 ) , Verordening (EU) nr. 228/2013 en Verordening (EU) nr. 229/2013, moet de tekst van de beheersverklaring gewijzigd worden. Daarom moet bijlage I bij Uitvoeringsverordening (EU) 2022/128 worden gerectificeerd. (5) Uitvoeringsverordening (EU) 2022/128 moet daarom dienovereenkomstig worden gerectificeerd. (6) Artikel 2 van Uitvoeringsverordening (EU) 2023/860 bepaalt dat de rectificaties van Uitvoeringsverordening (EU) 2022/128 krachtens dat artikel met ingang van 1 januari 2023 van toepassing zijn. Daarom moeten de rectificaties krachtens deze verordening met terugwerkende kracht van toepassing zijn met ingang van die datum. (7) De maatregelen van deze verordening zijn in overeenstemming met het advies van het Comité voor de landbouwfondsen, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2022/128 wordt als volgt gerectificeerd: 1) (heeft geen betrekking op het Nederlands) 2) In artikel 64, tweede alinea, punt a), wordt de inleidende zin vervangen door: “artikel 2, artikel 3, lid 1, eerste alinea, artikel 3, lid 2, artikel 4, lid 1, punt b), de artikelen 5, 6 en 7, de artikelen 21 tot en met 25, de artikelen 27, 28 en 29, artikel 30, lid 1, punten a), b) en c), artikel 30, leden 2, 3, en 4, en de artikelen 31 tot en met 40 van die uitvoeringsverordening blijven van toepassing:”; 3) Bijlage I wordt vervangen door de tekst van de bijlage bij de onderhavige verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Ze is van toepassing met ingang van 1 januari 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 december 2023. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 187 . ( 2 ) Uitvoeringsverordening (EU) 2022/128 van de Commissie van 21 december 2021 tot vaststelling van uitvoeringsbepalingen voor Verordening (EU) 2021/2116 van het Europees Parlement en de Raad wat betreft betaalorganen en andere instanties, financieel beheer, goedkeuring van de rekeningen, controles, zekerheden en transparantie ( PB L 20 van 31.1.2022, blz. 131 . ( 3 ) Uitvoeringsverordening (EU) nr. 908/2014 van de Commissie van 6 augustus 2014 houdende uitvoeringsbepalingen van Verordening (EU) nr. 1306/2013 van het Europees Parlement en de Raad, wat betreft betaalorganen en andere instanties, financieel beheer, goedkeuring van de rekeningen, voorschriften inzake controles, zekerheden en transparantie ( PB L 255 van 28.8.2014, blz. 59 . ( 4 ) Uitvoeringsverordening (EU) 2023/860 van de Commissie van 25 april 2023 tot wijziging en rectificatie van Uitvoeringsverordening (EU) 2022/128 wat betreft transparantie, de beheersverklaring, de coördinerende instantie, de certificerende instantie en een aantal bepalingen voor het ELGF en het Elfpo ( PB L 111 van 26.4.2023, blz. 23 . ( 5 ) Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( PB L 347 van 20.12.2013, blz. 608 ). ( 6 ) Verordening (EU) nr. 228/2013 van het Europees Parlement en de Raad van 13 maart 2013 houdende specifieke maatregelen op landbouwgebied ten behoeve van de ultraperifere gebieden van de Unie en tot intrekking van Verordening (EG) nr. 247/2006 van de Raad ( PB L 78 van 20.3.2013, blz. 23 ). ( 7 ) Verordening (EU) nr. 229/2013 van het Europees Parlement en de Raad van 13 maart 2013 houdende specifieke maatregelen op landbouwgebied ten behoeve van de kleinere eilanden in de Egeïsche Zee en tot intrekking van Verordening (EG) nr. 1405/2006 van de Raad ( PB L 78 van 20.3.2013, blz. 41 ). ( 8 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 ). ( 9 ) Verordening (EU) nr. 1144/2014 van het Europees Parlement en de Raad van 22 oktober 2014 inzake voorlichtings- en afzetbevorderingsacties betreffende landbouwproducten uitgevoerd op de interne markt en in derde landen en tot intrekking van Verordening (EG) nr. 3/2008 van de Raad ( PB L 317 van 4.11.2014, blz. 56 ). ( 10 ) Verordening (EU) 2021/2117 van het Europees Parlement en de Raad van 2 december 2021 tot wijziging van de Verordeningen (EU) nr. 1308/2013 tot vaststelling van een gemeenschappelijke ordening van de markten voor landbouwproducten, (EU) nr. 1151/2012 inzake kwaliteitsregelingen voor landbouwproducten en levensmiddelen, (EU) nr. 251/2014 inzake de definitie, de aanduiding, de aanbiedingsvorm, de etikettering en de bescherming van geografische aanduidingen van gearomatiseerde wijnbouwproducten en (EU) nr. 228/2013 houdende specifieke maatregelen op landbouwgebied ten behoeve van de ultraperifere gebieden van de Unie ( PB L 435 van 6.12.2021, blz. 262 ). ( 11 ) Verordening (EU) nr. 1305/2013 van het Europees Parlement en de Raad van 17 december 2013 inzake steun voor plattelandsontwikkeling uit het Europees Landbouwfonds voor plattelandsontwikkeling (ELFPO) en tot intrekking van Verordening (EG) nr. 1698/2005 van de Raad ( PB L 347 van 20.12.2013, blz. 487 ). ( 12 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). BIJLAGE “BIJLAGE I Beheersverklaring — Betaalorgaan als bedoeld in artikel 4 Ik, …, directeur van het betaalorgaan …, leg hierbij de rekeningen over die voor dit betaalorgaan zijn opgesteld over het landbouwbegrotingsjaar van 16.10.xx tot en met 15.10.xx+1. Op basis van mijn eigen inschatting en van de tot mijn beschikking staande informatie, die onder meer de resultaten van de werkzaamheden van de interneauditdienst omvat, verklaar ik dat: — de overgelegde rekeningen naar mijn beste weten een waarheidsgetrouw, volledig en nauwkeurig beeld geven van de uitgaven en ontvangsten in het hierboven bedoelde landbouwbegrotingsjaar. Met name zijn alle vorderingen, voorschotten, zekerheden en voorraden waarvan ik kennis heb, in de rekeningen geboekt en zijn alle voor het ELGF en het Elfpo geïnde ontvangsten naar behoren aan de passende Fondsen gecrediteerd; — ik een systeem heb opgezet dat redelijke zekerheid biedt: i) dat de betalingen wettig en regelmatig zijn met betrekking tot uitgaven en betalingen voor steunregelingen in het kader van Verordening (EU) nr. 1307/2013 over kalenderjaar 2022 en eerder; wat betreft de maatregelen van de Verordeningen (EU) nr. 228/2013, (EU) nr. 229/2013, (EU) nr. 1308/2013 en (EU) nr. 1144/2014; wat de in artikel 5, lid 6, eerste alinea, punt c), en artikel 5, lid 7, van Verordening (EU) 2021/2117 van het Europees Parlement en de Raad genoemde steunregelingen betreft, op de uitgaven en betalingen voor verrichtingen die op grond van Verordening (EU) nr. 1308/2013 zijn uitgevoerd na 31 december 2022 en tot het einde van die steunregelingen; wat het Elfpo betreft, op de uitgaven die zijn gedaan door de begunstigden en de betalingen die zijn gedaan door het betaalorgaan in het kader van de uitvoering van plattelandsontwikkelingsprogramma’s overeenkomstig Verordening (EU) nr. 1305/2013; ii) dat de governancesystemen als bedoeld in artikel 9, lid 3, eerste alinea, punt d), ii), van Verordening (EU) 2021/2116 naar behoren functioneren en waarborgen dat de uitgaven overeenkomstig artikel 37 van die verordening zijn gedaan; iii) omtrent de kwaliteit en de betrouwbaarheid van het rapportagesysteem en van de indicatorgegevens met betrekking tot de interventietypen als bedoeld in Verordening (EU) 2021/2115 en dat de uitgaven overeenstemmen met de corresponderende gerapporteerde output en zijn gedaan in overeenstemming met de toepasselijke governancesystemen. De in de rekeningen opgenomen uitgaven zijn gebruikt voor het beoogde doel, als omschreven in Verordening (EU) 2021/2116. Voorts bevestig ik dat de in artikel 59 van Verordening (EU) 2021/2116 bedoelde doeltreffende en evenredige fraudebestrijdingsmaatregelen zijn ingevoerd waarbij rekening is gehouden met de vastgestelde risico’s. Ten aanzien van deze zekerheid gelden evenwel de volgende punten van voorbehoud: Tot slot bevestig ik dat mij geen niet-meegedeelde zaken bekend zijn die de financiële belangen van de Unie zouden kunnen schaden. Handtekening ” ELI: http://data.europa.eu/eli/reg_impl/2023/2773/oj ISSN 1977-0758 (electronic edition)",
  "source": "EUR LEX"
}