{
  "url": "http://www.w3.org/1999/xhtml\">",
  "content": "L_2008117NL.01001301.xml 1.5.2008 NL Publicatieblad van de Europese Unie L 117/13 VERORDENING (EG) N r. 390/2008 VAN DE COMMISSIE van 30 april 2008 tot goedkeuring van niet-minimale wijzigingen van het productdossier voor een naam die is opgenomen in het register van beschermde oorsprongsbenamingen en beschermde geografische aanduidingen Lenteja de la Armuña (BGA) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Ter uitvoering van artikel 9, lid 1, eerste alinea, van Verordening (EG) nr. 510/2006 en met inachtneming van artikel 17, lid 2, van die verordening heeft de Commissie het verzoek van Spanje tot goedkeuring van wijzigingen van het productdossier voor de bij Verordening (EG) nr. 1107/96 van de Commissie ( 2 ) geregistreerde beschermde geografische aanduiding „Lenteja de la Armuña” onderzocht. (2) Omdat de betrokken wijzigingen niet minimaal in de zin van artikel 9 van Verordening (EG) nr. 510/2006 zijn, heeft de Commissie het wijzigingsverzoek overeenkomstig artikel 6, lid 2, eerste alinea, van die verordening bekendgemaakt in het Publicatieblad van de Europese Unie ( 3 ) . Aangezien aan de Commissie geen enkel bezwaar overeenkomstig artikel 7 van Verordening (EG) nr. 510/2006 is meegedeeld, moeten de wijzigingen worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijzigingen van het productdossier met betrekking tot de in de bijlage bij deze verordening vermelde benaming worden goedgekeurd. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 april 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 148 van 21.6.1996, blz. 1 . Verordening laatstelijk gewijzigd bij Verordening (EG) nr. 1486/2007 ( PB L 330 van 15.12.2007, blz. 15 ). ( 3 ) PB C 171 van 24.7.2007, blz. 24 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.6. Groenten en fruit en granen, in ongewijzigde staat of verwerkt SPANJE Lenteja de la Armuña (BGA)",
  "source": "EUR LEX"
}