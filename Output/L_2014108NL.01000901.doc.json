{
  "url": "http://www.w3.org/1999/xhtml\">",
  "content": "L_2014108NL.01000901.xml 11.4.2014 NL Publicatieblad van de Europese Unie L 108/9 UITVOERINGSVERORDENING (EU) Nr. 365/2014 VAN DE COMMISSIE van 7 april 2014 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Bij Verordening (EEG) nr. 2658/87 is een goederennomenclatuur vastgesteld, hierna de „gecombineerde nomenclatuur” genoemd, die in bijlage I bij die verordening is opgenomen. (2) Omwille van de rechtszekerheid dient het toepassingsgebied van de gecombineerde nomenclatuur te worden verduidelijkt wat betreft de onderverdelingen 0408 11  en 0408 19 , waaronder „eigeel” valt. (3) De omschrijving „op andere wijze verduurzaamd” in de bewoordingen van post 0408  behelst ook, voor de toepassing van de onderverdelingen 0408 11  en 0408 19 , het gebruik van beperkte hoeveelheden zout of chemicaliën voor conserveringsdoeleinden zolang het zout of de chemicaliën het karakter van de producten in kwestie niet beïnvloeden. De gebruikte hoeveelheid zout of chemicaliën mag niet hoger zijn dan wat noodzakelijk is voor de verduurzaming van de producten met inachtneming van gangbare productiemethoden voor producten van de onderverdelingen 0408 11  en 0408 19 . In beginsel wijzigen een hoeveelheid zout tot maximaal 12 gewichtspercenten of kleine hoeveelheden andere conserveringsmiddelen het karakter van eigeel niet en kunnen deze hoeveelheden worden aanvaard onder de onderverdelingen 0408 11  en 0408 19 . (4) Daarom moet een nieuwe aanvullende aantekening (GN) in hoofdstuk 4 van deel twee van de gecombineerde nomenclatuur worden toegevoegd om een uniforme uitlegging overal in de Unie te garanderen. (5) Bijlage I bij Verordening (EEG) nr. 2658/87 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 In hoofdstuk 4 van deel twee van de gecombineerde nomenclatuur, die is opgenomen in bijlage I bij Verordening (EEG) nr. 2658/87, wordt de volgende aanvullende aantekening 2 (GN) toegevoegd: „2. Voor de toepassing van de onderverdelingen 0408 11  en 0408 19  geldt het volgende: De omschrijving „op andere wijze verduurzaamd” geldt ook voor eigeel met beperkte hoeveelheden zout (in het algemeen een hoeveelheid tot maximaal ongeveer 12 gewichtspercenten) of kleine hoeveelheden chemicaliën die zijn toegevoegd met het oog op verduurzaming, mits aan de twee volgende voorwaarden is voldaan: i) de producten behouden het karakter van eigeel van de onderverdelingen 0408 11  en 0408 19 ; ii) de gebruikte hoeveelheid zout of chemicaliën is niet groter dan wat noodzakelijk is voor de verduurzaming.”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 april 2014. Voor de Commissie, namens de voorzitter, Algirdas ŠEMETA Lid van de Commissie ( 1 ) PB L 256 van 7.9.1987, blz. 1 .",
  "source": "EUR LEX"
}