{
  "url": "http://www.w3.org/1999/xhtml\"><!--",
  "content": "L_2022262NL.01004101.xml 7.10.2022 NL Publicatieblad van de Europese Unie L 262/41 GEDELEGEERDE VERORDENING (EU) 2022/1857 VAN DE COMMISSIE van 10 juni 2022 tot wijziging van de in Gedelegeerde Verordening (EU) nr. 150/2013 vastgestelde technische reguleringsnormen wat betreft de gegevens in de aanvragen tot registratie als transactieregister en de aanvragen tot verlenging van de registratie als transactieregister (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 648/2012 van het Europees Parlement en de Raad van 4 juli 2012 betreffende otc-derivaten, centrale tegenpartijen en transactieregisters ( 1 ) , en met name artikel 56, lid 3, derde alinea, Overwegende hetgeen volgt: (1) In Gedelegeerde Verordening (EU) nr. 150/2013 ( 2 ) is bepaald welke gegevens in de aanvraag tot registratie als transactieregister moeten worden opgenomen (2) Sinds de inwerkingtreding van Verordening (EU) 2019/834 van het Europees Parlement en de Raad ( 3 ) moeten transactieregisters beschikken over procedures voor de afstemming van gegevens tussen transactieregisters en procedures om te verifiëren of de rapporterende tegenpartij of de indienende entiteit de rapportagevereisten naleeft, en om de volledigheid en juistheid van de gerapporteerde gegevens te verifiëren. Om ervoor te zorgen dat de Europese Autoriteit voor effecten en markten over de relevante informatie beschikt waarmee zij bij de beoordeling van de aanvraag tot registratie van een transactieregister kan nagaan of het register aan die vereisten voldoet, moet van transactieregisters worden verlangd dat zij informatie verstrekken over de procedures die zij hebben ingesteld voor de authenticatie van de identiteit van de gebruikers die toegang verkrijgen tot de gegevens, de verstrekking van feedback aan de relevante entiteiten over de vergunning van de rapportage indienende entiteit, de verificatie van de volledigheid en juistheid van de gegevens, de afstemming en de resultaten van het afstemmingsproces, het geven van waarschuwingen aan de indienende entiteiten en de wijziging van de identificatiecodes van juridische entiteiten, overeenkomstig Gedelegeerde Verordening (EU) 2022/1858 van de Commissie ( 4 ) . (3) Om ervoor te zorgen dat de transactieregisters aan de hoogste regelgevingsnormen voldoen, moeten er aanvullende regels worden ingevoerd met betrekking tot de informatie die moet worden verstrekt over de procedures inzake portabiliteit, over IT-kwesties die van invloed zijn op de kwaliteit van de gegevens en met betrekking tot het rapportagelogboek. (4) De vereenvoudigde aanvraag tot verlenging van de registratie moet nader worden bepaald zodat de reeds uit hoofde van Verordening (EU) 2015/2365 van het Europees Parlement en de Raad ( 5 ) geregistreerde transactieregisters hun registratie kunnen verlengen uit hoofde van Verordening (EU) nr. 648/2012. Om overlappende vereisten te voorkomen, mogen transactieregisters die een aanvraag tot verlenging van de registratie indienen, alleen worden verplicht informatie te verstrekken over de aanpassingen van de systemen, processen en hulpmiddelen die nodig zijn om ervoor te zorgen dat zij aan de vereisten van Verordening (EU) nr. 648/2012 voldoen. (5) Het is essentieel dat transactieregisters bij de indiening van de aanvraag tot registratie of tot verlenging van de registratie als transactieregister de toepasselijke vergoedingen betalen om de kosten van de Europese Autoriteit voor effecten en markten in verband met die registratie of verlenging te dekken. Het betalingsbewijs moet daarom in de aanvraag worden opgenomen. (6) Gedelegeerde Verordening (EU) nr. 150/2013 moet derhalve dienovereenkomstig worden gewijzigd. (7) Deze verordening is gebaseerd op het ontwerp van technische reguleringsnormen die de Europese Autoriteit voor effecten en markten bij de Commissie heeft ingediend. (8) De Europese Autoriteit voor effecten en markten heeft open publieke raadplegingen gehouden over de ontwerpen van technische reguleringsnormen waarop deze verordening is gebaseerd, de potentiële hieraan gerelateerde kosten en baten geanalyseerd en het advies ingewonnen van de Stakeholdergroep effecten en markten, die overeenkomstig artikel 37 van Verordening (EU) nr. 1095/2010 van het Europees Parlement en de Raad is opgericht ( 6 ) , (9) Om ervoor te zorgen dat transactieregisters alle maatregelen kunnen nemen die nodig zijn om zich aan te passen aan de bij deze verordening gewijzigde vereisten inzake de verificatie van de volledigheid en juistheid van gegevens, moet de datum van toepassing van die bepalingen worden uitgesteld, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) nr. 150/2013 wordt als volgt gewijzigd: 1) Artikel 19 wordt vervangen door: “Artikel 19 Transparantie over complianceregelingen en juistheid van gegevens Een aanvraag tot registratie als transactieregister bevat de volgende informatie: a) procedures voor de authenticatie van de identiteit van gebruikers die toegang verkrijgen tot het transactieregister in overeenstemming met artikel 1, lid 1, punt a), van Gedelegeerde Verordening (EU) 2022/1858 van de Commissie ( *1 ) ; b) procedures voor de verificatie van de overeenstemming van de voor het rapporteren van derivaten aan het transactieregister gebruikte XML-template met de ISO 20022-methodologie in overeenstemming met artikel 1, lid 1, punt b), van Gedelegeerde Verordening (EU) 2022/1858; c) procedures voor de verificatie van de vergunning van de entiteit die namens de rapporterende tegenpartij rapporteert in overeenstemming met artikel 1, lid 1, punt c), van Gedelegeerde Verordening (EU) 2022/1858; d) procedures om na te gaan of de logische volgorde van de gegevens van de gerapporteerde derivaten te allen tijde wordt aangehouden in overeenstemming met artikel 1, lid 1, punten d) tot en met k), van Gedelegeerde Verordening (EU) 2022/1858; e) procedures voor de verificatie van de volledigheid en de juistheid van de gegevens van de gerapporteerde derivaten in overeenstemming met artikel 1, lid 1, punt l), van Gedelegeerde Verordening (EU) 2022/1858; f) procedures voor de afstemming van gegevens in overeenstemming met artikel 3, lid 1, van Gedelegeerde Verordening (EU) 2022/1858; g) procedures voor het geven van feedback aan tegenpartijen bij derivaten, voor rapportage verantwoordelijke entiteiten of derden die namens hen rapporteren, over de in overeenstemming met de punten a) tot en met e) uitgevoerde verificaties in overeenstemming met artikel 1, lid 3, en artikel 4, lid 2, van Gedelegeerde Verordening (EU) 2022/1858 en de resultaten van het afstemmingsproces als bedoeld in punt f) in overeenstemming met artikel 3, lid 5, en artikel 4, lid 2, van Gedelegeerde Verordening (EU) 2022/1858; h) procedures voor het geven van waarschuwingen aan de tegenpartijen bij derivaten, voor rapportage verantwoordelijke entiteiten of derden die namens hen rapporteren, over de overeenkomstig artikel 4, lid 1, punten e) tot en met g), van Gedelegeerde Verordening (EU) 2022/1858 uitgevoerde verificaties; i) procedures voor het bijwerken van de identificatiecodes voor juridische entiteiten in overeenstemming met artikel 2 van Gedelegeerde Verordening (EU) 2022/1858. ( *1 ) Gedelegeerde Verordening (EU) 2022/1858 van de Commissie van 10 juni 2022 tot aanvulling van Verordening (EU) nr. 648/2012 van het Europees Parlement en de Raad betreffende technische reguleringsnormen tot nadere bepaling van de procedures voor de afstemming van gegevens tussen transactieregisters en de procedures die het transactieregister moet toepassen om te verifiëren of de rapporterende tegenpartij of de indienende entiteit de rapportagevereisten naleeft, en om de volledigheid en juistheid van de gerapporteerde gegevens te verifiëren ( PB L 262 van 7.10.2022, blz. 46 )”.\" 2) Artikel 21, lid 2, wordt vervangen door: “2.   Een aanvraag tot registratie als transactieregister bevat de procedures om een ordelijke vervanging van het oorspronkelijke transactieregister te waarborgen indien een rapporterende tegenpartij, een voor rapportage verantwoordelijke entiteit of een derde partij die namens niet-rapporterende tegenpartijen rapporteert, daarom verzoekt, of indien een dergelijke vervanging het gevolg is van een intrekking van de registratie, en omvat de procedures voor de overdracht van gegevens en de omleiding van rapportagestromen naar een ander transactieregister.”. 3) In artikel 22, lid 1, wordt punt b) vervangen door: “b) het bijhouden van alle gerapporteerde informatie met betrekking tot de sluiting, wijziging of beëindiging van een derivatencontract in een rapportagelogboek waarin het volgende wordt vermeld: de persoon of personen die om de actie hebben verzocht, met inbegrip van het transactieregister zelf indien toepasselijk, de redenen voor de actie, de datum en het tijdstip van de actie en de oude en de nieuwe gegevens zoals uiteengezet in de bijlage bij Uitvoeringsveroredening (EU) 2022/1860 van de Commissie ( *2 ) ; ( *2 ) Uitvoeringsverordening (EU) 2022/1860 van de Commissie van 10 juni 2022 tot vaststelling van technische uitvoeringsnormen voor de toepassing van Verordening (EU) nr. 648/2012 van het Europees Parlement en de Raad met betrekking tot de normen, formats, frequentie en methoden en regelingen voor rapportage ( PB L 262 van 7.10.2022, blz. 68 )”.\" 4) In artikel 23 wordt punt b) vervangen door: “b) een beschrijving van de hulpmiddelen, methoden en faciliteiten waarvan het transactieregister zal gebruikmaken om overeenkomstig artikel 81, lid 3, van Verordening (EU) nr. 648/2012 de toegang van de betrokken autoriteiten tot informatie over de gegevens betreffende derivatencontracten te faciliteren, een logboek met IT-problemen bij de transactieregisters die van invloed zijn op de kwaliteit van de gegevens die ter beschikking worden gesteld van de betrokken autoriteiten overeenkomstig artikel 81, lid 3, van Verordening (EU) nr. 648/2012, de frequentie van de bijwerkingen en van de controles en verificaties die het transactieregister in het kader van het toegangsfilteringsproces kan invoeren, alsook een exemplaar van de desbetreffende handleidingen en interne gedragslijnen;”. 5) De volgende titel van hoofdstuk 2 wordt ingevoegd na artikel 23 bis: “HOOFDSTUK 2 VERLENGING VAN DE REGISTRATIE ”. 6) Het volgende artikel 23 ter wordt ingevoegd: “Artikel 23 ter Verlenging van de registratie De aanvraag tot verlenging van een bestaande registratie uit hoofde van Verordening (EU) 2015/2365 van het Europees Parlement en de Raad ( *3 ) bevat de in artikel 1, met uitzondering van lid 2, punt k), de artikelen 2 en 5, artikel 7, met uitzondering van lid 2, punt d), artikel 8, punt b), artikel 9, lid 1, punten b) en e), artikel 11, artikel 12, lid 2, artikel 13, artikel 14, lid 2, artikel 15, artikel 16, met uitzondering van punt c), de artikelen 17 tot en met 23 bis en artikel 23 quater, bedoelde informatie. ( *3 ) Verordening (EU) 2015/2365 van het Europees Parlement en de Raad van 25 november 2015 betreffende de transparantie van effectenfinancieringstransacties en van hergebruik en tot wijziging van Verordening (EU) nr. 648/2012 ( PB L 337 van 23.12.2015, blz. 1 ).”.\" 7) De volgende titel van hoofdstuk 3 wordt ingevoegd na artikel 23 ter: “HOOFDSTUK 3 VERGOEDINGEN EN VERIFICATIE ”. 8) Het volgende artikel 23 quater wordt ingevoegd: “Artikel 23 quater Betaling van vergoedingen Een aanvraag tot registratie of tot verlenging van de registratie als transactieregister omvat een bewijs van betaling van de desbetreffende registratie- of verlengingsvergoedingen zoals vastgesteld bij Gedelegeerde Verordening (EU) nr. 1003/2013 van de Commissie ( *4 ) . ( *4 ) Gedelegeerde Verordening (EU) nr. 1003/2013 van de Commissie van 12 juli 2013 tot aanvulling van Verordening (EU) nr. 648/2012 van het Europees Parlement en de Raad met betrekking tot door de Europese Autoriteit voor effecten en markten aan transactieregisters aangerekende vergoedingen ( PB L 279 van 19.10.2013, blz. 4 ).”.\" 9) Artikel 24, lid 1, wordt vervangen door: “1.   Alle informatie die tijdens het registratieproces of het proces voor de verlenging van de registratie bij de ESMA wordt ingediend, gaat vergezeld van een brief die door een lid van de raad van bestuur van het transactieregister en de directie is ondertekend en waarin wordt verklaard dat de ingediende informatie naar hun beste weten op de datum van indiening juist en volledig is.”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 1, lid 1, is van toepassing met ingang van 29 april 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 juni 2022. Voor de Commissie De voorzitter Ursula VON DER LEYEN ( 1 ) PB L 201 van 27.7.2012, blz. 1 . ( 2 ) Gedelegeerde Verordening (EU) nr. 150/2013 van de Commissie van 19 december 2012 tot aanvulling van Verordening (EU) nr. 648/2012 van het Europees Parlement en de Raad betreffende otc-derivaten, centrale tegenpartijen en transactieregisters met technische reguleringsnormen tot nadere bepaling van de gegevens die in de aanvraag tot registratie als transactieregister moeten worden opgenomen ( PB L 52 van 23.2.2013, blz. 25 ). ( 3 ) Verordening (EU) 2019/834 van het Europees Parlement en de Raad van 20 mei 2019 tot wijziging van Verordening (EU) nr. 648/2012 wat betreft de clearingverplichting, de opschorting van de clearingverplichting, de rapportagevereisten, de risicolimiteringstechnieken voor otc-derivatencontracten die niet door een centrale tegenpartij worden gecleard, de registratie van en het toezicht op transactieregisters en de vereisten voor transactieregisters ( PB L 141 van 28.5.2019, blz. 42 ). ( 4 ) Gedelegeerde Verordening (EU) 2022/1858 van de Commissie van 10 juni 2022 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de procedures voor de afstemming van gegevens tussen transactieregisters en de procedures die het transactieregister moet toepassen om te verifiëren of de rapporterende tegenpartij of de indienende entiteit de rapportagevereisten naleeft, en om de volledigheid en juistheid van de gerapporteerde gegevens te verifiëren (zie bladzijde 46 van dit Publicatieblad). ( 5 ) Verordening (EU) 2015/2365 van het Europees Parlement en de Raad van 25 november 2015 betreffende de transparantie van effectenfinancieringstransacties en van hergebruik en tot wijziging van Verordening (EU) nr. 648/2012 ( PB L 337 van 23.12.2015, blz. 1 ). ( 6 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ).",
  "source": "EUR LEX"
}