{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1209:NL:HTML\">",
  "content": "EUR-Lex - 31993R1209 - NL Avis juridique important | 31993R1209 Verordening (EEG) nr. 1209/93 van de Commissie van 17 mei 1993 tot vaststelling van de landbouwomrekeningskoersen en andere consequenties van de monetaire herschikking van 13 mei 1993 Publicatieblad Nr. L 122 van 18/05/1993 blz. 0041 - 0042 Bijzondere uitgave in het Fins: Hoofdstuk 3 Deel 49 blz. 0213 Bijzondere uitgave in het Zweeds: Hoofdstuk 3 Deel 49 blz. 0213 VERORDENING (EEG) Nr. 1209/93 VAN DE COMMISSIE van 17 mei 1993 tot vaststelling van de landbouwomrekeningskoersen en andere consequenties van de monetaire herschikking van 13 mei 1993 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (1), inzonderheid op artikel 1, onder c),  artikel 3, lid 1, en artikel 12, Overwegende dat in artikel 1, onder c), tweede streepje, van Verordening (EEG) nr. 3813/92 is bepaald dat de correctiefactor bij elke herschikking van de valuta's in het kader van het Europees Monetair Stelsel wordt gewijzigd aan de hand van de  revaluatie van de spilkoers van de vaste valuta die ten opzichte van de ecu het meest gerevalueerd is; dat in de artikelen 8 en 18 van Verordening (EEG) nr. 1068/93 van de Commissie van 30 april 1993 houdende nadere voorschriften voor de vaststelling en  de toepassing van de omrekeningskoersen in de landbouwsector (2) is bepaald hoe de nieuwe correctiefactor moet worden berekend en wanneer deze van kracht wordt; Overwegende dat de landbouwomrekeningskoersen zijn vastgesteld bij Verordening (EEG) nr. 1141/93 van de Commissie (3); Overwegende dat in artikel 4 van Verordening (EEG) nr. 3813/92 is bepaald dat bij een valutaherschikking de landbouwomrekeningskoers van een zwevende valuta wordt gewijzigd wanneer de monetaire afwijking met de representatieve marktkoers voor de laatste  referentieperiode meer dan 2 punten bedraagt; dat in dat geval de nieuwe landbouwomrekeningskoers wordt bepaald door genoemde monetaire afwijking met de helft te verlagen, waarbij de afwijking tussen twee valuta's echter nooit meer dan 4 punten mag  bedragen; dat op grond van de wisselkoersen die overeenkomstig artikel 2, lid 3, van Verordening (EEG) nr. 1068/93 zijn geconstateerd in de referentieperiode van 14 tot en met 17 mei 1993, een nieuwe landbouwomrekeningskoers moet worden vastgesteld voor  de Italiaanse lire, de Spaanse peseta en de Portugese escudo; Overwegende dat in artikel 15, lid 3, van Verordening (EEG) nr. 1068/93 is bepaald dat, onverminderd het bepaalde in de leden 1 en 2 van dat artikel, een vooraf vastgestelde landbouwomrekeningskoers moet worden aangepast wanneer deze meer dan 4 punten  afwijkt van de landbouwomrekeningskoers die geldt op het moment van het ontstaansfeit voor het betrokken bedrag; dat de vooraf vastgestelde omrekeningskoers in dat geval zo wordt aangepast dat het verschil met de geldende koers nog slechts 4 punten  bedraagt; dat moet worden bepaald welke koers in plaats van de vooraf vastgestelde landbouwomrekeningskoers moet worden toegepast, HEEFT DE VOLGENDE VERORDENING VASTGESTELD: Artikel 1 De in artikel 1, onder c), van Verordening (EEG) nr. 3813/92 bedoelde correctiefactor wordt vastgesteld op 1,207509. Artikel 2 De landbouwomrekeningskoersen worden vastgesteld in bijlage I. Artikel 3 In het in artikel 15, lid 3, van Verordening (EEG) nr. 1068/93 bedoelde geval wordt in plaats van de vooraf vastgestelde landbouwomrekeningskoers voor de betrokken valuta de koers van de ecu toegepast die is aangegeven in bijlage II, - tabel A, wanneer deze koers hoger is dan de vooraf vastgestelde koers, of - tabel B, wanneer deze koers lager is dan de vooraf vastgestelde koers. Artikel 4 Verordening (EEG) nr. 1141/93 wordt ingetrokken. Artikel 5 Deze verordening treedt in werking op 18 mei 1993. Artikel 1 is echter van toepassing met ingang van 14 mei 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 mei 1993. Voor de Commissie Ren√© STEICHEN Lid van de Commissie (1) PB nr. L 387 van 31. 12. 1992, blz. 1. (2) PB nr. L 108 van 1. 5. 1993, blz. 106. (3) PB nr. L 115 van 11. 5. 1993, blz. 20. BIJLAGE I Landbouwomrekeningskoersen  1 ecu = 48,5563 Belgische frank en Luxemburgse frank 8,97989 Deense kroon 2,35418 Duitse mark 314,412 Griekse drachme 176,247 Spaanse peseta 7,89563 Franse frank 0,957268 Iers pond 2 195,05 Italiaanse lire 2,65256 Nederlandse gulden 222,758 Portugese escudo 0,964017 Pond sterling BIJLAGE II Aangepaste vooraf vastgestelde landbouwomrekeningskoersen /* Tabellen: zie PB */",
  "source": "EUR LEX"
}