{
  "url": "http://www.w3.org/1999/xhtml\">",
  "content": "L_2007068NL.01000501.xml 8.3.2007 NL Publicatieblad van de Europese Unie L 68/5 BESLUIT VAN DE RAAD van 5 maart 2007 tot wijziging van Besluit 2000/265/EG houdende vaststelling van een financieel reglement met betrekking tot de budgettaire aspecten van het beheer door de plaatsvervangend secretaris-generaal van de Raad van de overeenkomsten die deze sluit namens bepaalde lidstaten met betrekking tot de installatie en de werking van de communicatie-infrastructuur voor de Schengenomgeving „SISNET” (2007/155/EG) DE RAAD VAN DE EUROPESE UNIE, Gelet op het protocol gehecht aan het Verdrag betreffende de Europese Unie en het Verdrag tot oprichting van de Europese Gemeenschap, tot opneming van het Schengenacquis in het kader van de Europese Unie (hierna „het Schengenprotocol” genoemd), inzonderheid artikel 2, lid 1, tweede alinea, eerste zin, Overwegende hetgeen volgt: (1) De plaatsvervangend secretaris-generaal van de Raad is bij Besluit 1999/870/EG ( 1 ) en Besluit 2007/149/EG ( 2 ) gemachtigd in de context van de opneming van het Schengenacquis in het kader van de Europese Unie op te treden als vertegenwoordiger van bepaalde lidstaten om overeenkomsten te sluiten met betrekking tot de installatie en de werking van de communicatie-infrastructuur voor de Schengenomgeving, en deze overeenkomsten te beheren in afwachting van de migratie naar een communicatie-infrastructuur die ten laste is van de Europese Gemeenschap. (2) De financiële verplichtingen die voortvloeien uit deze overeenkomsten worden gedragen door een specifieke begroting (de SISNET-begroting) voor de financiering van de communicatie-infrastructuur die in deze Raadsbesluiten wordt bedoeld. (3) De nieuwe lidstaten in de zin van de Toetredingsakte van 2003, met uitzondering van Cyprus, moeten in het Schengeninformatiesysteem van de eerste generatie (SIS 1+) worden opgenomen op een datum die de Raad moet vaststellen volgens artikel 3, lid 2, van de Toetredingsakte van 2003 (het zogeheten „SISone4ALL-project”). (4) Vanaf die datum moeten die lidstaten aan de begroting bijdragen. (5) Twee lidstaten, Ierland en het Verenigd Koninkrijk, die bijdragen aan de SISNET-begroting maar niet zijn aangesloten op het Schengeninformatiesysteem, hoeven niet bij te dragen aan bijkomende kosten die voortvloeien uit het SISone4ALL-project, BESLUIT: Artikel 1 Besluit 2000/265/EG ( 3 ) wordt als volgt gewijzigd: 1) Artikel 1 wordt vervangen door: „Artikel 1 1.   In dit financieel reglement wordt onder begroting verstaan het besluit waarbĳ voor elk begrotingsjaar de ontvangsten en uitgaven die nodig zĳn om te voldoen aan de verplichtingen welke voortvloeien uit de in Besluit 1999/870/EG en Besluit 2007/149/EG ( 4 ) bedoelde overeenkomsten, vooraf worden vastgesteld en toegestaan. 2.   In dit financieel reglement wordt onder SISNET verstaan de communicatie-infrastructuur voor de Schengenomgeving zoals bedoeld in Besluit 1999/870/EG en Besluit 2007/149/EG. 2) Artikel 25, lid 1, wordt vervangen door: „1.   De ontvangsten op de begroting bestaan uit de financiële bĳdragen van de lidstaten België, Denemarken, Duitsland, Estland, Finland, Frankrijk, Griekenland, Hongarije, Ierland, Italië, Letland, Litouwen, Luxemburg, Malta, Nederland, Oostenrijk, Polen, Portugal, Slovenië, Slowakije, Spanje, de Tsjechische Republiek, het Verenigd Koninkrijk en Zweden, alsmede van IJsland en Noorwegen.”. 3) Aan artikel 26 wordt een nieuwe zin toegevoegd: „De bijkomende kosten die voortvloeien uit de uitbreiding van de communicatie-infrastructuur tot Estland, Hongarije, Letland, Litouwen, Malta, Polen, Slovenië, Slowakije en de Tsjechische Republiek, worden niet gedragen door Ierland of het Verenigd Koninkrijk.”. 4) Aan artikel 28 wordt het volgende lid toegevoegd: „3.   Bij wijze van afwijking van lid 1 en onverminderd het bepaalde in artikel 49, zal Estland, Hongarije, Letland, Litouwen, Malta, Polen, Slovenië, Slowakije en de Tsjechische Republiek worden gevraagd hun eerste bijdrage te betalen volgens een schema dat moet worden bepaald door de in artikel 25 genoemde lidstaten.”. 5) Artikel 29 wordt als volgt gewijzigd: a) de leden 2 en 3 worden vervangen door: „2.   Deze overeenkomsten met een geraamde waarde die gelĳk is aan of hoger ligt dan de drempelbedragen in Richtlĳn 2004/18/EG van het Europees Parlement en de Raad van 31 maart 2004 betreffende de coördinatie van de procedures voor het plaatsen van overheidsopdrachten voor werken, leveringen en diensten ( 5 ) , worden gesloten overeenkomstig het bepaalde in die richtlĳn (hierna de „richtlĳn inzake overheidsopdrachten” genoemd). 3.   Overeenkomsten met een geraamde waarde die niet hoger ligt dan het drempelbedrag van de richtlĳn inzake overheidsopdrachten, kunnen onderhands worden gesloten. In die gevallen zĳn de in artikel 25 genoemde lidstaten evenwel gehouden om de leveranciers die in staat zĳn om de betrokken prestatie te verrichten, zoveel mogelĳk en met alle dienstige middelen in staat te stellen met elkaar te concurreren. b) lid 5 wordt vervangen door: „5.   De procedures voor de uitnodiging tot inschrĳving en de selectie- en gunningscriteria worden bepaald en geregeld bĳ de bepalingen van de richtlĳn inzake overheidsopdrachten, zoals aangevuld door de bepalingen van dit financieel reglement.”; 6) Artikel 37, vijfde alinea, wordt vervangen door: „De raadgevende commissie streeft ernaar haar adviezen eenstemmig vast te stellen. Indien eenstemmigheid niet mogelĳk is, stelt de raadgevende commissie haar adviezen bĳ gewone meerderheid van haar leden vast. Een quorum van 19 is vereist voor de geldigheid van de procedure. Bij staking van stemmen beslist de voorzitter.”. 7) Artikel 39, onder a), wordt vervangen door: „a) over alle ontwerp-aanbestedingsovereenkomsten inzake leveringen of diensten, met inbegrip van studies, waarvan de geraamde waarde gelĳk is aan of hoger ligt dan de drempelbedragen in de richtlĳn overheidsopdrachten;”. 8) Artikel 43, lid 4, wordt vervangen door: „4.   Het stellen van de zekerheid is verplicht wanneer de waarde van de betrokken overeenkomst gelĳk is aan of hoger ligt dan de in de richtlĳn inzake overheidsopdrachten genoemde drempelbedragen.”. 9) Artikel 49, onder c), wordt vervangen door: „c) de bĳdragen van de in artikel 25 genoemde staten worden aangepast om die andere staat een deel van de kosten te laten dragen die reeds eerder werden gemaakt voor de installatie van SISNET. Dat deel wordt berekend rekening houdend met het btw-aandeel van die staat in de totale btw-middelen van de Europese Gemeenschappen voor de voorgaande begrotingsjaren waarin kosten zĳn gemaakt voor de installatie van SISNET. Indien er geen gegevens over btw-middelen beschikbaar zijn, geschiedt de aanpassing van de bijdragen op basis van het aandeel van iedere betrokken lidstaat in het bbp van alle in artikel 25 genoemde lidstaten. Voor de bĳdrage van dit deel wordt een creditnota aan de in artikel 25 genoemde staten opgesteld naar rato van hun aandeel zoals berekend volgens artikel 26. Naar keuze kunnen deze staten dit bedrag gebruiken voor hun aandeel aan de begroting of om terugbetaling verzoeken.”. Artikel 2 Dit besluit wordt van kracht op de dag waarop het wordt aangenomen. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 5 maart 2007. Voor de Raad De voorzitter F.-W. STEINMEIER ( 1 ) PB L 337 van 30.12.1999, blz. 41 . ( 2 ) PB L 66 van 6.3.2007, blz. 19 . ( 3 ) PB L 85 van 6.4.2000, blz. 12 . Besluit laatstelijk gewijzigd bij Besluit 2003/171/EG ( PB L 69 van 13.3.2003, blz. 25 ). ( 4 ) PB L 66 van 6.3.2007, blz. 19 .”. ( 5 ) PB L 134 van 30.4.2004, blz. 114 . Richtlijn laatstelijk gewijzigd bij Richtlijn 2006/97/EG van de Raad ( PB L 363 van 20.12.2006, blz. 107 ).”;",
  "source": "EUR LEX"
}