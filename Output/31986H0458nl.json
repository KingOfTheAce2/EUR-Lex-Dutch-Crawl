{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986H0458:NL:HTML\">",
  "content": "EUR-Lex - 31986H0458 - NL Avis juridique important | 31986H0458 86/458/EEG: Aanbeveling van de Raad van 15 september 1986 betreffende de onderdanen van het Groothertogdom Luxemburg die in het bezit zijn van een in een derde Staat verleend artsendiploma Publicatieblad Nr. L 267 van 19/09/1986 blz. 0030 - 0030 ***** AANBEVELING  VAN DE RAAD van 15 september 1986 betreffende de onderdanen van het Groothertogdom Luxemburg die in het bezit zijn van een in een derde Staat verleend artsendiploma (86/458/EEG) DE RAAD VAN DE EUROPESE GEMEENSCHAPPEN, Vaststellend dat Richtlijn 86/457/EEG van de Raad van 15 september 1986 inzake een specifieke opleiding in de huisartsgeneeskunde (1) slechts de in een Lid-Staat afgegeven diploma's, certificaten en andere bewijsstukken betreft; Verlangend evenwel rekening te houden met de bijzondere situatie van Luxemburgse onderdanen, die, aangezien het Groothertogdom Luxemburg zelf niet over een specifieke opleiding in de huisartsgeneeskunde beschikt, hun studie in een derde Staat hebben voortgezet, BEVEELT de Regeringen van de andere Lid-Staten AAN, de toegang tot de werkzaamheden van huisarts en de uitoefening daarvan binnen de Gemeenschap te vergemakkelijken ten behoeve van onderdanen van het Groothertogdom Luxemburg die in het bezit zijn van een in een derde Staat afgegeven diploma waarmee een specifieke opleiding in de huisartsgeneeskunde is afgesloten en dat is erkend door het Luxemburgse Ministerie van Volksgezondheid. Gedaan te Brussel, 15 september 1986. Voor de Raad De Voorzitter G. HOWE (1) Zie blz. 26 van dit Publikatieblad.",
  "source": "EUR LEX"
}