{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0639:NL:HTML\">",
  "content": "EUR-Lex - 31999R0639 - NL Belangrijke juridische mededeling | 31999R0639 Verordening (EG) nr. 639/1999 van de Commissie van 25 maart 1999 tot verlening van een vergunning voor een nieuw toevoegingsmiddel voor de diervoeding Publicatieblad Nr. L 082 van 26/03/1999 blz. 0006 - 0007 bijzondere uitgave in het Tsjechisch Hoofdstuk 3 Deel 25 blz. 77  - 78 bijzondere uitgave in het Ests Hoofdstuk 3 Deel 25 blz. 77  - 78 bijzondere uitgave in het Hongaars Hoofdstuk 3 Deel 25 blz. 77  - 78 bijzondere uitgave in het Litouws Hoofdstuk 3 Deel 25 blz. 77  - 78 bijzondere uitgave in het Lets Hoofdstuk 3 Deel 25 blz. 77  - 78 bijzondere uitgave in het Maltees Hoofdstuk 3 Deel 25 blz. 77  - 78 bijzondere uitgave in het Pools Hoofdstuk 3 Deel 25 blz. 77  - 78 bijzondere uitgave in het Slowaaks Hoofdstuk 3 Deel 25 blz. 77  - 78 bijzondere uitgave in het Sloveens Hoofdstuk 3 Deel 25 blz. 77  - 78 Verordening (EG) nr. 639/1999 van de Commissie van 25 maart 1999 tot verlening van een vergunning voor een nieuw toevoegingsmiddel voor de diervoeding DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding [1], laatstelijk gewijzigd bij Verordening (EG) nr. 45/1999 van de Commissie [2], en met name op de artikelen 9J en 3, Overwegende dat in Richtlijn 70/524/EEG is bepaald dat, rekening houdend met de ontwikkeling van de wetenschappelijke en technische kennis, nieuwe toevoegingsmiddelen of nieuwe toepassingen van toevoegingsmiddelen kunnen worden toegestaan; Overwegende dat in bepaalde lidstaten met succes is geëxperimenteerd met een nieuw toevoegingsmiddel dat tot de groep \"Sporenelementen\", en meer bepaald tot het element \"Koper-Cu\" behoort; dat het dienstig is dit nieuwe toevoegingsmiddel voorlopig toe te staan; Overwegende dat een voorlopige vergunning voor nieuwe toevoegingsmiddelen of voor nieuwe toepassingen van toevoegingsmiddelen kan worden afgegeven als die middelen of die nieuwe toepasisngen, bij het toegestane gehalte, niet schadelijk zijn voor de gezondheid van mens of dier, of voor het milieu, en de verbruiker niet schaden door nadelige beïnvloeding van de kenmerken van de dierlijke producten, als de aanwezigheid van die middelen in diervoerders bepaalbaar is en als op grond van de beschikbare resultaten mag worden aangenomen dat zij bij gebruik in diervoeders een gunstige invloed uitoefenen op de eigenschappen daarvan of op de dierlijke productie; Overwegende dat de in deze verordening vervatte maatregelen in overeenstemming zijn met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 De stof \"koper-lysine sulfaat\", die tot de groep \"Sporenelementen\", element E4 \"Koper-Cu\" behoort, kan overeenkomstig Richtlijn 70/524/EEG als toevoegingsmiddel in de diervoeding worden toegestaan onder de voorwaarden van de bijlage bij deze verordening. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 april 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 maart 1999. Voor de Commissie Franz Fischler Lid van de Commissie [1] PB L 270 van 14. 12. 1970, blz. 1. [2] PB L 6 van 12. 1. 1999, blz. 3. -------------------------------------------------- BIJLAGE EG-nummer | Element | Toevoegingsmiddel | Chemische formule | Maximumgehalte van het element in mg/kg volledig diervoeder | Andere bepalingen | Duur van de vergunning | E4 | Koper-Cu | Koper-lysine sulfaat | Cu (C6H13N2O2)2.SO4 | Mestvarkens: in lidstaten met gemiddeld minstens 175 varkens per 100 ha cultuurgrond:tot 16 weken: 175 (totaal)in lidstaten met gemiddeld minder dan 175 varkens per 100 ha cultuurgrond:tot 16 weken: 175 (totaal) | Ten hoogste 50 mg/kg koper in het volledige diervoeder mag afkomstig zijn van koper-lysine sulfaat. | 30.9.1999 | Mestvarkens: in lidstaten met gemiddeld minstens 175 varkens per 100 ha cultuurgrond:van 17e week tot de slacht: 35 (totaal)in lidstaten met gemiddeld minder dan 175 varkens per 100 ha cultuurgrond:van de 17e week tot zes maanden: 100 (totaal)van zes maanden tot de slacht: 35 (totaal)Fokvarkens: 35 (totaal) Andere diersoorten of -categorieën, met uitzondering van kalveren voordat ze beginnen te herkauwen, en schapen: 35 (totaal) | Ten hoogste 25 mg/kg koper in het volledige diervoeder mag afkomstig zijn van koper-lysine sulfaat. | 30.9.1999 | --------------------------------------------------",
  "source": "EUR LEX"
}