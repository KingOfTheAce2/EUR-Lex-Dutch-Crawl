{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0112:NL:HTML\">",
  "content": "EUR-Lex - 32000D0112 - NL Avis juridique important | 32000D0112 2000/112/EG: Beschikking van de Commissie van 14 januari 2000 houdende vaststelling van de verdeling van de antigeenreserves over de antigeenbanken in het kader van de communautaire maatregelen betreffende reserves van mond- en klauwzeervaccin en tot wijziging van de Beschikkingen 93/590/EG en 97/348/EG (kennisgeving geschied onder nummer C(2000) 1) (Voor de EER relevante tekst) Publicatieblad Nr. L 033 van 08/02/2000 blz. 0021 - 0022 BESCHIKKING VAN DE COMMISSIE van 14 januari 2000 houdende vaststelling van de verdeling van de antigeenreserves over de antigeenbanken in het kader van de communautaire maatregelen betreffende reserves van mond- en klauwzeervaccin en tot wijziging van de Beschikkingen 93/590/EG en 97/348/EG (kennisgeving geschied onder nummer C(2000) 1) (Voor de EER relevante tekst) (2000/112/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 91/666/EEG van de Raad van 11 december 1991 betreffende de vorming van communautaire reserves van mond- en klauwzeervaccins(1), laatstelijk gewijzigd bij Beschikking 1999/762/EG(2), en met name op artikel 7, Overwegende hetgeen volgt: (1) Krachtens artikel 7 van Beschikking 91/666/EEG stelt de Commissie uitvoeringsbepalingen vast, in het bijzonder met betrekking tot de verdeling van de antigeenreserves over de antigeenbanken. (2) Krachtens artikel 3 van Beschikking 93/590/EG van de Commissie van 5 december 1993 inzake aankoop door de Gemeenschap van mond- en klauwzeerantigeen in het kader van de communautaire maatregelen betreffende reserves van mond- en klauwzeervaccins(3), laatstelijk gewijzigd bij Beschikking 95/471/EG(4), moet het antigeen worden opgeslagen op drie daartoe aangewezen plaatsen. (3) In Beschikking 97/348/EG van de Commissie van 23 mei 1997 inzake de aankoop door de Gemeenschap van mond- en klauwzeerantigeen en inzake de samenstelling, aanmaak, botteling en distributie van mond- en klauwzeervaccins(5) is bepaald hoe nieuw aangekocht antigeen over de daartoe aangewezen antigeenbanken moet worden verdeeld. (4) Bij Beschikking 2000/111/EG(6) heeft de Commissie Merial S.A.S., Pirbright, Verenigd Koninkrijk, aangewezen als derde antigeenbank en de nodige schikkingen getroffen voor het overbrengen van het antigeen uit een voormalige antigeenbank. (5) Met betrekking tot de hoeveelheden en types antigeen die in de aangewezen antigeenbanken worden opgeslagen, moet rekening worden gehouden met de nieuwe situatie en ter wille van duidelijkheid moeten deze hoeveelheden en types antigeen per aangewezen antigeenbank worden opgenomen in een met inachtneming van de nieuwe situatie vastgestelde lijst. (6) Artikel 3 van Beschikking 93/590/EG en artikel 5 van Beschikking 97/348/EG zijn niet meer in overeenstemming met de nieuwe situatie en moeten worden ingetrokken. (7) De in deze beschikking vervatte maatregelen zijn in overeenstemming met het advies van het Permanent Veterinair ComitÃ©, HEEFT DE VOLGENDE BESCHIKKING GEGEVEN: Artikel 1 De hoeveelheden en types antigeen die worden opgeslagen in het kader van de communautaire reserves van mond- en klauwzeerantigeen, worden over de daartoe aangewezen antigeenbanken verdeeld overeenkomstig het bepaalde in de bijlage. Artikel 2 1. Artikel 3 van Beschikking 93/590/EG van de Commissie wordt ingetrokken. 2. Artikel 5 van Beschikking 97/348/EG van de Commissie wordt ingetrokken. Artikel 3 Deze beschikking is van toepassing met ingang van 1 februari 2000. Artikel 4 Deze beschikking is gericht tot de lidstaten. Gedaan te Brussel, 14 januari 2000. Voor de Commissie David BYRNE Lid van de Commissie (1) PB L 368 van 31.12.1991, blz. 21. (2) PB L 301 van 24.11.1999, blz. 6. (3) PB L 280 van 13.11.1993, blz. 33. (4) PB L 269 van 11.11.1995, blz. 29. (5) PB L 148 van 6.6.1997, blz. 27. (6) Zie bladzijde 19 van dit Publicatieblad. BIJLAGE >RUIMTE VOOR DE TABEL>",
  "source": "EUR LEX"
}