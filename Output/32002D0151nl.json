{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0151:NL:HTML\">",
  "content": "EUR-Lex - 32002D0151 - NL Avis juridique important | 32002D0151 2002/151/EG: Beschikking van de Commissie van 19 februari 2002 inzake minimumeisen voor het certificaat van vernietiging overeenkomstig artikel 5, lid 3, van Richtlĳn 2000/53/EG van het Europees Parlement en de Raad betreffende autowrakken (Voor de EER relevante tekst) (kennisgeving geschied onder nummer C(2002) 518) Publicatieblad Nr. L 050 van 21/02/2002 blz. 0094 - 0095 Beschikking van de Commissie van 19 februari 2002 inzake minimumeisen voor het certificaat van vernietiging overeenkomstig artikel 5, lid 3, van Richtlijn 2000/53/EG van het Europees Parlement en de Raad betreffende autowrakken (kennisgeving geschied onder nummer C(2002) 518) (Voor de EER relevante tekst) (2002/151/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/53/EG van het Europees Parlement en de Raad van 18 september 2000 betreffende autowrakken(1), en met name op artikel 5, lid 5, en artikel 11, lid 4, Overwegende hetgeen volgt: (1) In Richtlijn 2000/53/EG is bepaald dat schrapping van voertuigen alleen mogelijk is op vertoon van een certificaat van vernietiging. (2) Op grond van Richtlijn 2000/53/EG dient de Commissie minimumeisen vast te stellen voor het certificaat van vernietiging, opdat de bevoegde instanties de in andere lidstaten afgegeven certificaten van vernietiging kunnen erkennen en aanvaarden. (3) De minimumeisen moeten zekerheid geven over de identiteit en de coördinaten van de verwerker, de bevoegde instantie en de houder van het voertuig, alsmede een aantal gegevens verstrekken over het voertuig. (4) De in deze beschikking vervatte maatregelen zijn in overeenstemming met het advies van het comité ex artikel 18 van Richtlijn 75/442/EEG van de Raad(2), HEEFT DE VOLGENDE BESCHIKKING GEGEVEN: Artikel 1 Het overeenkomstig artikel 5, lid 3, van Richtlijn 2000/53/EG afgegeven certificaat van vernietiging dient ten minste de in de bijlage bij deze beschikking vermelde gegevens te bevatten. Artikel 2 Deze beschikking is gericht tot de lidstaten. Gedaan te Brussel, 19 februari 2002. Voor de Commissie Margot Wallström Lid van de Commissie (1) PB L 269 van 21.10.2000, blz. 34. (2) PB L 78 van 18.3.1991, blz. 32. BIJLAGE Minimumeisen voor het overeenkomstig artikel 5, lid 3, van Richtlijn 2000/53/EG afgegeven certificaat van vernietiging 1. Naam en adres, handtekening en registratie- of identificatienummer(1) van het bedrijf dat of de inrichting die het certificaat afgeeft. 2. Naam en adres van de bevoegde instantie die de vergunning heeft verleend (overeenkomstig artikel 6, lid 2, van Richtlijn 2000/53/EG) aan het bedrijf dat of de inrichting die het certificaat van vernietiging afgeeft. 3. Indien het certificaat wordt afgegeven door een producent, handelaar of inzamelaar namens een erkende verwerker, de naam en het adres en het registratie- of identificatienummer van het bedrijf dat of de inrichting die het certificaat afgeeft. 4. Datum van afgifte van het certificaat van vernietiging. 5. Kenletters van het land op het voertuig en kenteken (voeg het kentekenbewijs of een verklaring van het bedrijf dat of de inrichting die het certificaat van vernietiging heeft afgegeven, dat het kentekenbewijs is vernietigd bij het certificaat(2)). 6. Klasse, merk en model van het voertuig. 7. Identificatienummer van het voertuig (chassis). 8. Naam, adres, nationaliteit en handtekening van de houder of eigenaar van het geleverde voertuig. (1) Aan deze eis behoeft niet te worden voldaan indien het nationale registratie- of identificatiesysteem een dergelijk nummer niet kent. (2) Aan deze eis behoeft niet te worden voldaan indien in verband met het gebruik van een elektronisch registratiesysteem geen kentekenbewijs op papier bestaat.",
  "source": "EUR LEX"
}