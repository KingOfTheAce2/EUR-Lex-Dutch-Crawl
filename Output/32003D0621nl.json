{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0621:NL:HTML\">",
  "content": "EUR-Lex - 32003D0621 - NL Avis juridique important | 32003D0621 2003/621/EG: Beschikking van de Commissie van 19 augustus 2003 inzake een financiële bĳdrage van de Gemeenschap voor de door Spanje in 2001 genomen voorzorgsmaatregelen tegen mond- en klauwzeer (kennisgeving geschied onder nummer C(2003) 2980) Publicatieblad Nr. L 216 van 28/08/2003 blz. 0048 - 0052 Beschikking van de Commissie van 19 augustus 2003 inzake een financiële bijdrage van de Gemeenschap voor de door Spanje in 2001 genomen voorzorgsmaatregelen tegen mond- en klauwzeer (kennisgeving geschied onder nummer C(2003) 2980) (Slechts de tekst in de Spaanse taal is authentiek) (2003/621/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 806/2003(2), en met name op artikel 3, lid 3, en artikel 5, lid 3, Overwegende hetgeen volgt: (1) Beschikking 2001/172/EG van de Commissie van 1 maart 2001 tot vaststelling van beschermende maatregelen in verband met mond- en klauwzeer in het Verenigd Koninkrijk en houdende intrekking van Beschikking 2001/145/EG(3), laatstelijk gewijzigd bij Beschikking 2001/318/EG(4), is vastgesteld om verspreiding van mond- en klauwzeer naar andere lidstaten te vermijden en is later ingetrokken en vervangen door Beschikking 2001/356/EG van de Commissie(5), laatstelijk gewijzigd bij Beschikking 2001/708/EG(6). (2) Spanje heeft de nodige voorzorgsmaatregelen genomen om verspreiding van die ziekte tegen te gaan, zoals bepaald in artikel 11 van Beschikking 2001/172/EG en artikel 12 van Beschikking 2001/356/EG. (3) De Gemeenschap kan op grond van Beschikking 90/424/EEG een financiële bijdrage verlenen voor de bijzondere maatregelen die nodig worden geacht met het oog op het welslagen van de desbetreffende actie. Er moet worden vastgesteld hoe hoog de financiële bijdrage van de Gemeenschap is en welke kosten voor subsidie in aanmerking komen. (4) Overeenkomstig artikel 3, lid 2, van Verordening (EG) nr. 1258/1999 van de Raad van 17 mei 1999 betreffende de financiering van het gemeenschappelijk landbouwbeleid(7) moeten veterinaire en fytosanitaire maatregelen die volgens de communautaire voorschriften worden uitgevoerd, gefinancierd worden uit de afdeling Garantie van het Europees Oriëntatie- en Garantiefonds voor de Landbouw. Met het oog op de financiële controle gelden de artikelen 8 en 9 van genoemde verordening. (5) Op 30 april 2001 heeft Spanje een officiële aanvraag ingediend voor vergoeding van alle in 2001 in die lidstaat in verband met mond- en klauwzeer gedane uitgaven. (6) De financiële bijdrage van de Gemeenschap mag slechts worden verleend voorzover de voorgenomen maatregelen efficiënt zijn uitgevoerd en de bevoegde autoriteiten alle nodige inlichtingen binnen de in deze beschikking vastgestelde termijnen verstrekken. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Betaling van een financiële bijdrage van de Gemeenschap aan Spanje Aan Spanje kan een financiële bijdrage van de Gemeenschap worden verleend voor onmiddellijke en passende schadeloosstelling van de eigenaars voor het verplicht slachten van hun dieren en de andere in 2001 gemaakte kosten in het kader van de voorzorgsmaatregelen overeenkomstig artikel 12 van Beschikking 2001/356/EG en artikel 6, lid 2, van Beschikking 90/424/EEG. De financiële bijdrage van de Gemeenschap bedraagt 60 % van de subsidiabele uitgaven voor de onmiddellijke en passende schadeloosstelling en de andere kosten. Artikel 2 Definities In deze beschikking wordt verstaan onder: a) onmiddellijke en passende schadeloosstelling: betaling van de vergoeding voor de dieren, onverminderd artikel 4, lid 2, van Verordening (EG) nr. 296/96 van de Commissie(8), binnen 90 dagen na het slachten, op basis van de marktwaarde van de dieren onmiddellijk vóór zij werden aangetast of geslacht; b) redelijke uitgaven: uitgaven voor de aankoop van materiaal of diensten tegen proportionele prijzen ten opzichte van de marktprijzen vóór de uitbraak van mond- en klauwzeer; c) gerechtvaardigde uitgaven: uitgaven voor de aankoop van materiaal of diensten waarvan de aard en het directe verband met het verplicht slachten van dieren en de subsidiabele maatregelen als bedoeld in artikel 11 van Beschikking 90/424/EEG op de bedrijven tijdens de uitroeiingscampagne is aangetoond. Artikel 3 Subsidiabele kosten waarvoor de financiële bijdrage van de Gemeenschap bestemd is 1. De in artikel 1 bedoelde financiële bijdrage van de Gemeenschap voor de operationele kosten wordt betaald op basis van: a) onmiddellijke en passende schadeloosstelling voor het slachten van de dieren; b) gerechtvaardigde en redelijke uitgaven betreffende de in bijlage I aangegeven subsidiabele kosten. 2. De in artikel 1 bedoelde financiële bijdrage van de Gemeenschap heeft geen betrekking op: a) de belasting over de toegevoegde waarde; b) salarissen van ambtenaren; c) gebruik van overheidsmateriaal, met uitzondering van verbruiksgoederen. Artikel 4 Betalingsvoorwaarden en bewijsstukken 1. De in artikel 1 bedoelde financiële bijdrage van de Gemeenschap wordt betaald op basis van: a) een overeenkomstig de bijlagen II en III binnen de in lid 2 gestelde termijn ingediend betalingsverzoek; b) uitvoerige bewijsstukken ter staving van de in het onder a) bedoelde betalingsverzoek vermelde bedragen; c) de resultaten van de door de Commissie verrichte controles ter plaatse als bedoeld in artikel 5. De onder b) bedoelde bewijsstukken worden beschikbaar gesteld voor audits ter plaatse door de Commissie. 2. Het in lid 1, onder a), bedoelde betalingsverzoek wordt uiterlijk 30 dagen na de kennisgeving van deze beschikking in elektronische vorm overeenkomstig de bijlagen II en III ingediend. Bij niet-naleving van deze termijn wordt de financiële bijdrage van de Gemeenschap per maand vertraging met 25 % verlaagd. Artikel 5 Controles ter plaatse door de Commissie De Commissie kan, in samenwerking met de bevoegde nationale autoriteiten, controles ter plaatse uitvoeren om toe te zien op de uitvoering van de in artikel 1 bedoelde uitroeiingsmaatregelen voor mond- en klauwzeer en op de gedane uitgaven. Artikel 6 Informatie over de controles ter plaatse door de Commissie De Commissie brengt de lidstaten op de hoogte van de uitslag van de verrichte controles ter plaatse als bedoeld in artikel 5. Artikel 7 Adressaat Deze beschikking is gericht tot het Koninkrijk Spanje. Gedaan te Brussel, 19 augustus 2003. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 122 van 16.5.2003, blz. 1. (3) PB L 62 van 2.3.2001, blz. 22. (4) PB L 109 van 19.4.2001, blz. 75. (5) PB L 125 van 5.5.2001, blz. 46. (6) PB L 261 van 29.9.2001, blz. 67. (7) PB L 160 van 26.6.1999, blz. 103. (8) PB L 39 van 17.2.1996, blz. 5. BIJLAGE I Subsidiabele kosten als bedoeld in artikel 3, lid 1, onder b) 1. Kosten voor het slachten van de dieren: a) salarissen en vergoedingen voor het slachtpersoneel; b) voor het slachten gebruikte verbruiksgoederen en specifieke apparatuur; c) voor het vervoer van de dieren naar de slachtplaats gebruikt materiaal. 2. Kosten voor het vernietigen van de dieren: a) destructie: vervoer van de karkassen naar het destructiebedrijf, behandeling van de karkassen in het destructiebedrijf en vernietiging van het meel; b) begraving: speciaal ingezet personeel, speciaal voor het vervoer en het begraven van de karkassen gehuurd materiaal en voor de ontsmetting van het bedrijf gebruikte producten; c) verbranding: speciaal ingezet personeel, gebruikte brandstoffen of andere materialen, speciaal voor het vervoer van de karkassen gehuurd materiaal en voor de ontsmetting van het bedrijf gebruikte producten. 3. Kosten voor het vernietigen van de melk: a) schadeloosstelling voor de melk tegen de marktprijs; b) vernietiging van de melk. 4. Kosten voor reiniging, ontsmetting en insectenverdelging op de bedrijven: a) voor reiniging, ontsmetting en insectenverdelging gebruikte producten; b) salarissen en vergoedingen voor speciaal ingezet personeel. 5. Kosten voor het vernietigen van besmet diervoeder: a) schadeloosstelling voor het diervoeder tegen de aankoopprijs; b) vernietiging van het diervoeder. 6. Kosten voor de vergoeding van besmette uitrusting tegen de marktwaarde en vernietiging van die uitrusting. Kosten voor de vergoeding van herbouw of nieuwbouw van landbouwbedrijfsgebouwen en infrastructuurkosten zijn niet subsidiabel. BIJLAGE II >PIC FILE= \"L_2003216NL.005102.TIF\"> BIJLAGE III Betalingsverzoek voor kosten als bedoeld in artikel 4 >PIC FILE= \"L_2003216NL.005202.TIF\">",
  "source": "EUR LEX"
}