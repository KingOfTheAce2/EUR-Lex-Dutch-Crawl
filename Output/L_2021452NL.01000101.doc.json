{
  "url": "http://www.w3.org/1999/xhtml\">",
  "content": "L_2021452NL.01000101.xml 16.12.2021 NL Publicatieblad van de Europese Unie L 452/1 BESLUIT (EU) 2021/2234 VAN DE RAAD van 29 november 2021 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en Australië krachtens artikel XXVIII van de Algemene Overeenkomst betreffende Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 6, tweede alinea, punt a), v). Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Op 15 juni 2018 heeft de Raad de Commissie gemachtigd onderhandelingen te openen krachtens artikel XXVIII van de Algemene Overeenkomst inzake Tarieven en Handel (GATT) 1994 inzake de verdeling van de in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie. (2) De onderhandelingen met Australië zijn afgerond en op 18 december 2020 vond de parafering plaats van een Overeenkomst in de vorm van een briefwisseling tussen de Europese Unie en Australië krachtens artikel XXVIII van de Algemene Overeenkomst betreffende Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie (de “overeenkomst”). (3) De overeenkomst is namens de Unie op 4 oktober 2021 ondertekend, overeenkomstig Besluit (EU) 2021/515 ( 2 ) van de Raad, onder voorbehoud van de sluiting ervan op een latere datum. (4) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst in de vorm van een briefwisseling tussen de Europese Unie en Australië krachtens artikel XXVIII van de Algemene Overeenkomst betreffende Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie wordt namens de Unie goedgekeurd ( 3 ) . Artikel 2 De voorzitter van de Raad verricht namens de Unie de in de overeenkomst bedoelde kennisgeving ( 4 ) . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 29 november 2021. Voor de Raad De voorzitter S. KUSTEC ( 1 ) Goedkeuring van 11 november 2021 (nog niet bekendgemaakt in het Publicatieblad). ( 2 ) Besluit (EU) 2021/515 van de Raad van 22 maart 2021 betreffende de ondertekening, namens de Unie, van de Overeenkomst in de vorm van een briefwisseling tussen de Europese Unie en Australië krachtens artikel XXVIII van de Algemene Overeenkomst betreffende Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 104 van 25.3.2021, blz. 27 ). ( 3 ) Zie bladzijde 3 van dit Publicatieblad. ( 4 ) De datum van inwerkingtreding van de overeenkomst wordt door het secretariaat-generaal van de Raad bekendgemaakt in het Publicatieblad van de Europese Unie .",
  "source": "EUR LEX"
}