{
  "url": "http://www.w3.org/1999/xhtml\">",
  "content": "L_2023077NL.01000501.xml 16.3.2023 NL Publicatieblad van de Europese Unie L 77/5 UITVOERINGSVERORDENING (EU) 2023/584 VAN DE COMMISSIE van 15 maart 2023 tot rectificatie van Uitvoeringsverordening (EU) 2022/1493 van de Commissie tot verlening van een vergunning voor L-methionine geproduceerd door Corynebacterium glutamicum KCCM 80245 en Escherichia coli KCCM 80246 als toevoegingsmiddelen voor diervoeding voor alle diersoorten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) Bij Uitvoeringsverordening (EU) 2022/1493 van de Commissie ( 2 ) is voor een periode van tien jaar een vergunning verleend voor het gebruik van L-methionine geproduceerd door Corynebacterium glutamicum KCCM 80245 en Escherichia coli KCCM 80246 als toevoegingsmiddelen voor diervoeding voor alle diersoorten. (2) In de bijlage bij Uitvoeringsverordening (EU) 2022/1493 is de vermelding betreffende het maximumvochtgehalte en het percentage andere aminozuren in het als “3c305ii” geïdentificeerde toevoegingsmiddel onjuist. (3) Uitvoeringsverordening (EU) 2022/1493 moet daarom dienovereenkomstig worden gerectificeerd. (4) Om verstoringen van het in de handel brengen van het toevoegingsmiddel voor diervoeding als gevolg van de fout in Uitvoeringsverordening (EU) 2022/1493 te voorkomen, moet deze verordening met spoed in werking treden. (5) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 In de bijlage bij Uitvoeringsverordening (EU) 2022/1493 wordt in de kolom “Samenstelling, chemische formule, beschrijving, analysemethode”, wat betreft de vermelding voor het toevoegingsmiddel L-methionine met “3c305ii”, de formulering: “Preparaat van L-methionine met een minimumgehalte van 90 % en een maximumvochtgehalte van 0,5 % — andere aminozuren ≤ 0,63 %” vervangen door: “Preparaat van L-methionine met een minimumgehalte van 90 % en een maximumvochtgehalte van 1,5 % — andere aminozuren ≤ 0,70 %;”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 15 maart 2023. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 . ( 2 ) Uitvoeringsverordening (EU) 2022/1493 van de Commissie van 8 september 2022 tot verlening van een vergunning voor L-methionine geproduceerd door Corynebacterium glutamicum KCCM 80245 en Escherichia coli KCCM 80246 als toevoegingsmiddelen voor diervoeding voor alle diersoorten ( PB L 234 van 9.9.2022, blz. 18 ).",
  "source": "EUR LEX"
}