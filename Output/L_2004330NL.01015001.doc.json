{
  "url": "http://www.w3.org/1999/xhtml\">",
  "content": "L_2004330NL.01015001.xml 21.4.2004 NL Publicatieblad van de Europese Unie L 330/150 RESOLUTIE van het Europees Parlement ter begeleiding van het besluit inzake kwijting voor de uitvoering van de algemene begroting van de Europese Unie voor het begrotingsjaar 2002 - Afdeling VI —Europees Economisch en Sociaal Comité HET EUROPEES PARLEMENT, Gelet op de jaarrekening en de financiële balans van ontvangsten en uitgaven betreffende de begroting voor het begrotingsjaar 2002 (I5-0034/2003 — C5-0088/2004), Gezien het jaarverslag van de Rekenkamer voor het begrotingsjaar 2002 en de antwoorden daarop van de instellingen ( 1 ) (C5-0583/2003), Gelet op de betrouwbaarheidsverklaring met betrekking tot de juistheid van de rekeningen en de wettigheid en regelmatigheid van de onderliggende verrichtingen, die door de Europese Rekenkamer is verstrekt overeenkomstig artikel 248 van het Verdrag tot oprichting van de Europese Gemeenschap (C5-0583/2003), Gezien de aanbeveling van de Raad van 9 maart 2004 (C5-0145/2004), Gelet op het Verdrag tot oprichting van de Europese Gemeenschap, inzonderheid op artikel 272, lid 10, en artikel 275, Gelet op het Financieel Reglement van 21 december 1977 ( 2 ) , inzonderheid op artikel 22, leden 2 en 3, en het Financieel Reglement van 25 juni 2002 ( 3 ) , inzonderheid op artikel 50, Gelet op artikel 93 bis van zijn Reglement en bijlage V hierbij, Gezien het verslag van de Commissie begrotingscontrole (A5-0228/2004), 1. Neemt kennis van de antwoorden die het Europees Economisch en Sociaal Comité (EESC) op 17 december 2003 heeft gegeven op de vragenlijst die de Commissie begrotingscontrole op 26 november 2003 had toegestuurd; 2. Dankt het EESC voor de toezending van zijn interne voorschriften voor de uitvoering van de begroting en het handvest van de interne auditeur; 3. Neemt kennis van de verzekering van het EESC dat bij de afrekening van de reiskostenvergoedingen geen onregelmatigheden meer zijn opgetreden; 4. Neemt er kennis van dat het EESC op 10 december 2003 een statuut voor zijn leden heeft vastgesteld; verzoekt de Rekenkamer om een advies over de financiële gevolgen van de daarin opgenomen regelingen; verzoekt de Rekenkamer dit advies uiterlijk in het kader van haar jaarverslag over 2003 te presenteren; 5. Juicht toe dat het EESC rekenschap heeft afgelegd over de mate waarin de in de periode 1998-2002 gestelde doelen zijn verwezenlijkt ( 4 ) ; is ervan overtuigd dat een kritische evaluatie van de activiteit ertoe kan leiden dat de zichtbaarheid van de werkzaamheden van het EESC wordt vergroot; 6. Bedankt het EESC voor het verslag over de vooruitgang die geboekt is bij de renovatie van het Belliard-gebouw van 26 juni 2003 ( 5 ) ; volgens dit verslag zal het Belliard-gebouw op 31 mei 2004 worden overgedragen; verzoekt echter om opheldering over het advies van de financieel controleur met betrekking tot de uitvoering van de begroting 2002: „Er zijn tekortkomingen geconstateerd en gesignaleerd bij het beheer van het Belliard-dossier die ertoe leiden dat de Comités de grip op bepaalde aspecten van het dossier verliezen” ( 6 ) ; 7. Juicht toe dat beide Comités erin geslaagd zijn de betalingen aan de eigenaar van het Belliard-gebouw, Cofinimo, te vervroegen om de schuld sneller te kunnen aflossen; 8. Vraagt het EESC of het in 2002 de inventaris heeft geactualiseerd, en of de Rekenkamer de inventaris heeft gecontroleerd, zoals het Parlement had geëist ( 7 ) . ( 1 ) PB C 286 van 28.11.2003, blz. 1 . ( 2 ) PB L 356 van 31.12.1977, blz. 1 . ( 3 ) PB L 248 van 16.9.2002, blz. 1 . ( 4 ) De activiteiten van het secretariaat van het EESC in de periode 1998-2002, verslag ingediend bij het Bureau op 17 september 2002. ( 5 ) Nota ter attentie van de Commissie begrotingscontrole, verslag over de stand van zaken met betrekking tot het Belliard-gebouw van 26 juni 2003. ( 6 ) Antwoord op vragenlijst, vraag nr. 4, algemene deel. ( 7 ) Resolutie van 8 april 2003, paragraaf 8 ( PB L 148 van 16.6.2003, blz. 55 ).",
  "source": "EUR LEX"
}