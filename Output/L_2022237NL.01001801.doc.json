{
  "url": "http://www.w3.org/1999/xhtml\">",
  "content": "L_2022237NL.01001801.xml 14.9.2022 NL Publicatieblad van de Europese Unie L 237/18 BESLUIT (EU) 2022/1527 VAN DE RAAD van 9 september 2022 tot machtiging tot het openen van onderhandelingen met Nieuw-Zeeland met het oog op een overeenkomst inzake de algemene beginselen betreffende de deelname van Nieuw-Zeeland aan programma’s van de Unie en inzake de associatie van Nieuw-Zeeland met Horizon Europa — Het kaderprogramma voor onderzoek en innovatie (2021-2027) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 186 en 212, in samenhang met artikel 218, leden 3 en 4, Gezien de aanbeveling van de Europese Commissie, Overwegende dat onderhandelingen moeten worden geopend met het oog op het sluiten van een overeenkomst met Nieuw-Zeeland inzake de algemene beginselen betreffende de deelname van Nieuw-Zeeland aan programma’s van de Unie en inzake de associatie van Nieuw-Zeeland met Horizon Europa — Het kaderprogramma voor onderzoek en innovatie (2021-2027), HEEFT HET VOLGENDE BESLUIT VASTGESTELD: Artikel 1 De Commissie wordt gemachtigd om namens de Unie onderhandelingen te openen met Nieuw-Zeeland met het oog op een overeenkomst inzake de algemene beginselen betreffende de deelname van Nieuw-Zeeland aan programma’s van de Unie en inzake de associatie van Nieuw-Zeeland met Horizon Europa — Het kaderprogramma voor onderzoek en innovatie (2021-2027). Artikel 2 De onderhandelingen worden gevoerd overeenkomstig de in het addendum bij dit besluit opgenomen onderhandelingsrichtsnoeren van de Raad. Artikel 3 De onderhandelingen worden gevoerd in overleg met de Groep Azië-Oceanië voor aangelegenheden die verband houden met de algemene voorwaarden voor de deelname van Nieuw-Zeeland aan programma’s van de Unie, en met de Groep Onderzoek voor aangelegenheden die verband houden met de specifieke voorwaarden voor de deelname van Nieuw-Zeeland aan het programma Horizon Europa. Artikel 4 Dit besluit is gericht tot de Europese Commissie. Gedaan te Brussel, 9 september 2022. Voor de Raad De voorzitter J. SÍKELA",
  "source": "EUR LEX"
}