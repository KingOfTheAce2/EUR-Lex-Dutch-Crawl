{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977R0231:NL:HTML\">",
  "content": "EUR-Lex - 31977R0231 - NL Avis juridique important | 31977R0231 Verordening (EEG) nr. 231/77 van de Commissie van 2 februari 1977 tot wijziging van Verordening (EEG) nr. 616/72 betreffende de wijze van toepassing van de restituties en de heffingen bij uitvoer van olijfolie Publicatieblad Nr. L 031 van 03/02/1977 blz. 0014 - 0014 Bijzondere uitgave in het Fins: Hoofdstuk 3 Deel 8 blz. 0075 Bijzondere uitgave in het Grieks: Hoofdstuk 03 Deel 17 blz. 0080 Bijzondere uitgave in het Zweeds: Hoofdstuk 3 Deel 8 blz. 0075 Bijzondere uitgave in het Spaans: Hoofdstuk 03 Deel 11 blz. 0193 Bijzondere uitgave in het Portugees: Hoofdstuk 03 Deel 11 blz. 0193 ++++ VERORDENING ( EEG ) Nr . 231/77 VAN DE COMMISSIE van 2 februari 1977 tot wijziging van Verordening ( EEG ) nr . 616/72 betreffende de wijze van toepassing van de restituties en de heffingen bij uitvoer van olijfolie DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 136/66/EEG van de Raad van 22 september 1966 houdende de totstandbrenging van een gemeenschappelijke ordening der markten in de sector oliën en vetten ( 1 ) , laatstelijk gewijzigd bij Verordening ( EEG ) nr . 1707/73 ( 2 ) , Gelet op Verordening nr . 162/66/EEG van de Raad van 27 oktober 1966 betreffende het handelsverkeer in oliën en vetten tussen de Gemeenschap en Griekenland ( 3 ) , Gelet op Verordening nr . 171/67/EEG van de Raad van 27 juni 1967 betreffende de restituties en heffingen bij uitvoer van olijfolie ( 4 ) , laatstelijk gewijzigd bij Verordening ( EEG ) nr . 2429/72 ( 5 ) , en met name op artikel 11 , Overwegende dat in artikel 2 van Verordening ( EEG ) nr . 616/72 van de Commissie van 27 maart 1972 betreffende de wijze van toepassing van de restituties en de heffingen bij uitvoer van olijfolie ( 6 ) , laatstelijk gewijzigd bij Verordening ( EEG ) nr . 503/76 ( 7 ) , is bepaald dat de in artikel 9 van Verordening nr . 171/67/EEG bedoelde machtiging tot heffingvrije invoer wordt verleend voor de kwaliteiten olijfolie waarvoor een restitutie in geld bestaat ; Overwegende dat de restitutie in geld slechts wordt toegekend voor bepaalde kwaliteiten en bepaalde aanbiedingsvormen van olijfolie ; dat het dienstig is , ten einde transacties te voorkomen die buiten de traditionele uitvoer vallen , de machtiging tot heffingvrije invoer slechts te verlenen in geval van uitvoer van produkten en aanbiedingsvormen waarvoor werkelijk een restitutie in geld mag worden toegekend ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor oliën en vetten , HEEFT DE VOLGENDE VERORDENING VASTGESTELD : Artikel 1 Artikel 2 van Verordening ( EEG ) nr . 616/72 wordt gelezen : \" De in artikel 9 , lid 1 , van Verordening nr . 171/67/EEG bedoelde machtiging tot invoer met vrijdom van heffing wordt afhankelijk gesteld van de uitvoer van de kwaliteiten olijfolie en , in voorkomend geval , de aanbiedingsvormen waarvoor op de dag van indiening van de aanvraag om deze machtiging een restitutie in geld van kracht is . \" Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 2 februari 1977 . Voor de Commissie De Vice-Voorzitter Finn GUNDELACH ( 1 ) PB nr . 172 van 30 . 9 . 1966 , blz . 3025/66 . ( 2 ) PB nr . L 175 van 29 . 6 . 1973 , blz . 5 . ( 3 ) PB nr . 197 van 29 . 10 . 1966 , blz . 3393/66 . ( 4 ) PB nr . 130 van 28 . 6 . 1967 , blz . 2600/67 . ( 5 ) PB nr . L 264 van 21 . 11 . 1972 , blz . 1 . ( 6 ) PB nr . L 78 van 31 . 3 . 1972 , blz . 1 . ( 7 ) PB nr . L 59 van 6 . 3 . 1976 , blz . 26 .",
  "source": "EUR LEX"
}