{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0016:NL:HTML\">",
  "content": "EUR-Lex - 32004D0016 - NL Avis juridique important | 32004D0016 2004/16/EG: Besluit van de Raad van 22 december 2003 houdende toekenning van een lagere rubriceringsgraad aan bĳlage 5 van de Gemeenschappelĳke Visuminstructies en de overeenkomstige bĳlage 14b van het Gemeenschappelĳk Handboek, en houdende derubricering van de bĳlagen 9 en 10 van de Gemeenschappelĳke Visuminstructies en de overeenkomstige bĳlagen 6b en 6c van het Gemeenschappelĳk Handboek Publicatieblad Nr. L 005 van 09/01/2004 blz. 0078 - 0078 Besluit van de Raad van 22 december 2003 houdende toekenning van een lagere rubriceringsgraad aan bijlage 5 van de Gemeenschappelijke Visuminstructies en de overeenkomstige bijlage 14b van het Gemeenschappelijk Handboek, en houdende derubricering van de bijlagen 9 en 10 van de Gemeenschappelijke Visuminstructies en de overeenkomstige bijlagen 6b en 6c van het Gemeenschappelijk Handboek (2004/16/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 207, Overwegende hetgeen volgt: (1) Bij zijn besluiten van 14 december 1993 (SCH/Com-ex (93) 22 rev) en 23 juni 1998 (SCH/Com-ex (98) 17) heeft het bij de Overeenkomst ter uitvoering van het Schengenakkoord van 14 juni 1985 ingestelde Uitvoerend Comité, het predikaat \"vertrouwelijk\" toegekend aan de bijlagen 5, 9 en 10 van de Gemeenschappelijke Visuminstructies en aan alle bijlagen bij het Gemeenschappelijk Handboek(1), waarvan een nieuwe versie is aangenomen bij besluit van genoemd Uitvoerend Comité van 28 april 1999 (SCH/Com-ex (99) 13). (2) De Gemeenschappelijke Visuminstructies en het Gemeenschappelijk Handboek, alsmede de besluiten van het Uitvoerend Comité houdende rubricering daarvan, maken deel uit van het Schengenacquis als door de Raad omschreven in Besluit 1999/435/EG(2). (3) Deel I en verscheidene bijlagen van het Gemeenschappelijk Handboek zijn krachtens Besluit 2000/751/EG(3) gederubriceerd, en deel II van het Gemeenschappelijk Handboek is gederubriceerd krachtens Besluit 2002/353/EG(4). (4) Bijlage 5 van de Gemeenschappelijke Visuminstructies en de overeenkomstige bijlage 14b van het Gemeenschappelijk Handboek moeten een lagere rubriceringsgraad krijgen, terwijl de bijlagen 9 en 10 van de Gemeenschappelijke Visuminstructies en de overeenkomstige bijlagen 6b en 6c van het Gemeenschappelijk Handboek moeten worden gederubriceerd. (5) De besluiten SCH/Com-ex (93) 22 rev en SCH/Com-ex (98)17 van het Uitvoerend Comité moeten worden ingetrokken; toekomstige besluiten over de rubricering van documenten die deel uitmaken van het Schengenacquis, moeten worden genomen overeenkomstig de voorschriften voor de rubricering van documenten, zoals vervat in Besluit 2001/264/EG van de Raad van 19 maart 2001 tot vaststelling van beveiligingsvoorschriften van de Raad(5), BESLUIT: Artikel 1 Aan bijlage 5 van de Gemeenschappelijke Visuminstructies en aan de overeenkomstige bijlage 14b van het Gemeenschappelijk Handboek wordt de lagere rubriceringsgraad \"RESTREINT UE\" toegekend, terwijl de bijlagen 9 en 10 van de Gemeenschappelijke Visuminstructies, alsmede de overeenkomstige bijlagen 6b en 6c van het Gemeenschappelijk Handboek, worden gederubriceerd. Artikel 2 Bijlage 9 en bijlage 10 van de Gemeenschappelijke Visuminstructies, alsmede de overeenkomstige bijlagen 6b en 6c van het Gemeenschappelijk Handboek, worden bekendgemaakt in het Publicatieblad van de Europese Unie. Artikel 3 De besluiten van het Uitvoerend Comité van Schengen van 14 december 1993 (SCH/Com-ex (93)22 rev.) en van 23 juni 1998 (SCH/Com-ex (98) 17) worden ingetrokken. Artikel 4 Dit besluit wordt van kracht op de dag van zijn bekendmaking in het Publicatieblad van de Europese Unie. Gedaan te Brussel, 22 december 2003. Voor de Raad De voorzitter A. Matteoli (1) PB C 313 van 16.12.2002, blz. 97. Gemeenschappelijk Handboek gewijzigd bij Verordening (EG) nr. 693/2003 van de Raad (PB L 99 van 17.4.2003, blz. 8). (2) PB L 176 van 10.7.1999, blz. 1. (3) PB L 303 van 2.12.2000, blz. 29. (4) PB L 123 van 9.5.2002, blz. 49. (5) PB L 101 van 11.4.2001, blz. 1.",
  "source": "EUR LEX"
}