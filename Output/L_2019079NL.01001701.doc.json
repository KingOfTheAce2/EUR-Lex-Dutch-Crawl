{
  "url": "http://www.w3.org/1999/xhtml\"><!--",
  "content": "L_2019079NL.01001701.xml 21.3.2019 NL Publicatieblad van de Europese Unie L 79/17 BESLUIT (EU) 2019/458 VAN DE RAAD van 19 maart 2019 tot wijziging van Besluit 1999/70/EG betreffende de externe accountants van de nationale centrale banken wat betreft de externe accountants van Banque centrale du Luxembourg DE RAAD VAN DE EUROPESE UNIE, Gezien Protocol (Nr. 4) betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1 daarvan, Gezien de aanbeveling van de Europese Centrale Bank van 14 februari 2019 aan de Raad van de Europese Unie betreffende de externe accountants van Banque centrale du Luxembourg (ECB/2019/6) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, dienen te worden gecontroleerd door onafhankelijke externe accountants, die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van Banque centrale du Luxembourg, Deloitte Audit sarl, eindigde na de audit van het boekjaar 2018. Het is derhalve noodzakelijk om met ingang van het boekjaar 2019 externe accountants te benoemen. (3) Banque centrale du Luxembourg heeft Ernst & Young SA als haar externe accountants voor de boekjaren 2019 tot en met 2023 geselecteerd. (4) De Raad van bestuur van de ECB heeft aanbevolen om Ernst & Young SA te benoemen tot externe accountant van Banque centrale du Luxembourg voor de boekjaren 2019 tot en met 2023. (5) Op grond van deze aanbeveling moet Besluit 1999/70/EG ( 2 ) van de Raad dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 7 vervangen door: „7.   Ernst & Young SA wordt aanvaard als externe accountant van Banque centrale du Luxembourg voor de boekjaren 2019 tot en met 2023.”. Artikel 2 Dit besluit wordt van kracht op de datum van kennisgeving ervan. Artikel 3 Dit besluit is gericht tot de ECB. Gedaan te Brussel, 19 maart 2019. Voor de Raad De voorzitter G. CIAMBA ( 1 ) PB C 67 van 20.2.2019, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}