{
  "url": "http://www.w3.org/1999/xhtml\">",
  "content": "L_2023209NL.01000101.xml 24.8.2023 NL Publicatieblad van de Europese Unie L 209/1 UITVOERINGSVERORDENING (EU) 2023/1653 VAN DE COMMISSIE van 17 augustus 2023 tot inschrijving van een benaming in het register van geografische aanduidingen van gedistilleerde dranken (“Borzag pálinka”) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/787 van het Europees Parlement en de Raad van 17 april 2019 betreffende de definitie, omschrijving, presentatie en etikettering van gedistilleerde dranken, het gebruik van de namen van gedistilleerde dranken in de presentatie en etikettering van andere levensmiddelen en de bescherming van geografische aanduidingen van gedistilleerde dranken, het gebruik van ethylalcohol en distillaten uit landbouwproducten in alcoholhoudende dranken, en tot intrekking van Verordening (EG) nr. 110/2008 ( 1 ) , en met name artikel 30, lid 2, Overwegende hetgeen volgt: (1) Overeenkomstig artikel 26, lid 2, van Verordening (EU) 2019/787 is de aanvraag van Hongarije tot registratie van de naam “Borzag pálinka” bekendgemaakt in het Publicatieblad van de Europese Unie ( 2 ) . (2) Bij de Commissie zijn geen aankondigingen van bezwaar ingediend overeenkomstig artikel 27, lid 1, van Verordening (EU) 2019/787. (3) Derhalve moet de naam “Borzag pálinka” als geografische aanduiding worden geregistreerd, HEEFT DE VOLGENDE VERORDENING VASTGESTELD: Artikel 1 De geografische aanduiding “Borzag pálinka” wordt geregistreerd. Overeenkomstig artikel 30, lid 4, van Verordening (EU) 2019/787 verleent de onderhavige verordening de in artikel 21 van Verordening (EU) 2019/787 bedoelde bescherming aan de geografische aanduiding “Borzag pálinka”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 augustus 2023. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 130 van 17.5.2019, blz. 1 . ( 2 ) PB C 156 van 3.5.2023, blz. 23 .",
  "source": "EUR LEX"
}