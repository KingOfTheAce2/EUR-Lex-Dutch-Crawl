{
  "url": "http://www.w3.org/1999/xhtml\"><!--",
  "content": "L_2022008NL.01009201.xml 13.1.2022 NL Publicatieblad van de Europese Unie L 8/92 UITVOERINGSVERORDENING (EU) 2022/37 VAN DE COMMISSIE van 12 januari 2022 tot wijziging van Uitvoeringsverordening (EU) 2021/403 wat betreft modellen van diergezondheidscertificaten en modellen van diergezondheids-/officiële certificaten voor de binnenkomst in de Unie en verplaatsingen tussen lidstaten van zendingen van bepaalde soorten en categorieën pluimvee en in gevangenschap levende vogels en levende producten daarvan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 146, lid 2, artikel 156, lid 2, eerste alinea, punt a), artikel 162, lid 5, artikel 238, lid 3, en artikel 239, lid 3, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 2 ) , en met name artikel 90, eerste alinea, punt a), en artikel 126, lid 3, Overwegende hetgeen volgt: (1) Uitvoeringsverordening (EU) 2021/403 van de Commissie ( 3 ) bevat modelcertificaten in de vorm van diergezondheidscertificaten of diergezondheids-/officiële certificaten voor verplaatsingen tussen lidstaten en de binnenkomst in de Unie van zendingen van bepaalde categorieën landdieren en levende producten daarvan. Die zendingen omvatten de zendingen die binnen het toepassingsgebied van Gedelegeerde Verordeningen (EU) 2020/688 ( 4 ) en (EU) 2020/692 ( 5 ) van de Commissie vallen. (2) Hoofdstuk 18 van bijlage I bij Uitvoeringsverordening (EU) 2021/403 bevat het model van diergezondheids-/officieel certificaat voor de verplaatsing tussen lidstaten van minder dan 20 stuks ander pluimvee dan loopvogels of van minder dan 20 broedeieren van ander pluimvee dan loopvogels (model “POU-INTRA-LT20”). Artikel 37 van Gedelegeerde Verordening (EU) 2020/688 is recent bij Gedelegeerde Verordening (EU) 2021/1706 van de Commissie ( 6 ) gewijzigd om te voorzien in een afwijking voor verplaatsingen van zendingen van minder dan 20 eendagskuikens van ander pluimvee dan loopvogels uit broedeieren die uit een derde land of gebied of een zone daarvan de Unie zijn binnengekomen. Die wijziging moet in het model van diergezondheids-/officieel certificaat worden weergegeven. Hoofdstuk 18 van bijlage I bij Uitvoeringsverordening (EU) 2021/403 moet daarom dienovereenkomstig worden gewijzigd. (3) Hoofdstuk 19 van bijlage I bij Uitvoeringsverordening (EU) 2021/403 bevat het model van diergezondheids-/officieel certificaat voor de verplaatsing tussen lidstaten van voor de slacht bestemd pluimvee (model “POU-INTRA-Y”). De artikelen 29 en 44 van Gedelegeerde Verordening (EU) 2020/687 van de Commissie ( 7 ) bevatten specifieke voorwaarden voor het toestaan van verplaatsingen voor het slachten van gehouden dieren van in de lijst opgenomen soorten die zich na bevestiging van een uitbraak van een ziekte van categorie A in een beschermings- of bewakingszone bevinden. Die specifieke voorwaarden moeten in het model van diergezondheids-/officieel certificaat worden weergegeven. Hoofdstuk 19 van bijlage I bij Uitvoeringsverordening (EU) 2021/403 moet daarom dienovereenkomstig worden gewijzigd. (4) Hoofdstuk 27 van bijlage II bij Uitvoeringsverordening (EU) 2021/403 bevat het model van diergezondheids-/officieel certificaat voor de binnenkomst in de Unie van broedeieren van ander pluimvee dan loopvogels (model “HEP”) en hoofdstuk 28 van die bijlage bevat het model van diergezondheidscertificaat voor de binnenkomst in de Unie van broedeieren van loopvogels (model “HER”). Artikel 107 van Gedelegeerde Verordening (EU) 2020/692 is recent bij Gedelegeerde Verordening (EU) 2021/1705 van de Commissie ( 8 ) gewijzigd om te voorzien in nieuwe voorschriften voor zendingen broedeieren van pluimvee wat de inspectie van het koppel van oorsprong betreft. Die nieuwe voorschriften moeten in die modelcertificaten worden weergegeven. De hoofdstukken 27 en 28 van bijlage II bij Uitvoeringsverordening (EU) 2021/403 moeten daarom dienovereenkomstig worden gewijzigd. (5) Hoofdstuk 34 van bijlage II bij Uitvoeringsverordening (EU) 2021/403 bevat het model van diergezondheidscertificaat voor de binnenkomst in de Unie van in gevangenschap levende vogels (model “CAPTIVE-BIRDS”). Artikel 62 van Gedelegeerde Verordening (EU) 2020/692 is recent bij Gedelegeerde Verordening (EU) 2021/1705 gewijzigd om te voorzien in een afwijking van de specifieke diergezondheidsvoorschriften voor in gevangenschap levende vogels voor de binnenkomst in de Unie van wedstrijdduiven vanuit een derde land of gebied of een zone daarvan waar zij gewoonlijk worden gehouden om ze onmiddellijk te lossen in de verwachting dat zij terug naar dat derde land of gebied of de zone daarvan zullen vliegen. Die wijzigingen moeten derhalve in Uitvoeringsverordening (EU) 2021/403 worden weergegeven door die categorie in gevangenschap levende vogels van dat model van diergezondheidscertificaat uit te sluiten en een nieuw model van diergezondheidscertificaat voor de binnenkomst in de Unie van wedstrijdduiven die onmiddellijk na binnenkomst worden gelost (model “RACING PIGEONS-IMMEDIATE RELEASE”) vast te stellen. Hoofdstuk 34 van bijlage II bij Uitvoeringsverordening (EU) 2021/403 moet derhalve worden gewijzigd en er moet een nieuw hoofdstuk 34 bis aan die bijlage worden toegevoegd. (6) De bijlagen I en II bij Uitvoeringsverordening (EU) 2021/403 moeten derhalve dienovereenkomstig worden gewijzigd. (7) Artikel 17 van Uitvoeringsverordening (EU) 2021/403 bevat de lijst van de modellen van diergezondheidscertificaten en diergezondheids-/officiële certificaten die voor de binnenkomst in de Unie van bepaalde categorieën vogels en levende producten moeten worden gebruikt. Dat artikel moet derhalve worden gewijzigd om in die lijst een verwijzing op te nemen naar het nieuwe model “RACING PIGEONS-IMMEDIATE RELEASE”, dat in het nieuwe hoofdstuk 34 bis van bijlage II bij die verordening wordt vastgesteld. (8) Om verstoringen van de handel wat betreft de binnenkomst in de Unie van zendingen waarop de bij deze verordening ingevoerde wijzigingen van bijlage II bij Uitvoeringsverordening (EU) 2021/403 betrekking hebben, te voorkomen, moet het gebruik van certificaten die overeenkomstig Uitvoeringsverordening (EU) 2021/403, zoals die vóór de bij deze verordening ingevoerde wijzigingen van toepassing was, zijn afgegeven, toegestaan blijven gedurende een overgangsperiode, mits aan bepaalde voorwaarden wordt voldaan. (9) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2021/403 wordt als volgt gewijzigd: 1) Artikel 17 wordt als volgt gewijzigd: a) punt l) wordt vervangen door: “l) CAPTIVE-BIRDS other than racing pigeons, opgesteld volgens het model in bijlage II, hoofdstuk 34, voor in gevangenschap levende vogels, met uitzondering van wedstrijdduiven die onmiddellijk na binnenkomst worden gelost;”; b) punt m) wordt vervangen door de volgende punten m) en n): “m) RACING PIGEONS-IMMEDIATE RELEASE, opgesteld volgens het model in bijlage II, hoofdstuk 34 bis, voor wedstrijdduiven die onmiddellijk na binnenkomst worden gelost; n) HE-CAPTIVE-BIRDS, opgesteld volgens het model in bijlage II, hoofdstuk 35, voor broedeieren van in gevangenschap levende vogels.”. 2) De bijlagen I en II worden gewijzigd overeenkomstig de bijlage bij deze verordening. Artikel 2 Gedurende een overgangsperiode die loopt tot en met 15 september 2022, blijft de binnenkomst in de Unie van zendingen van bepaalde soorten en categorieën pluimvee en in gevangenschap levende vogels en levende producten daarvan die vergezeld gaan van het toepasselijke model van diergezondheids-/officieel certificaat of van diergezondheidscertificaat dat is afgegeven overeenkomstig de modellen in de hoofdstukken 27, 28 en 34 van bijlage II bij Uitvoeringsverordening (EU) 2021/403, zoals die van toepassing was vóór de bij deze verordening ingevoerde wijzigingen, toegestaan, op voorwaarde dat het certificaat uiterlijk op 15 juni 2022 is afgegeven. Artikel 3 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 januari 2022. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) PB L 95 van 7.4.2017, blz. 1 . ( 3 ) Uitvoeringsverordening (EU) 2021/403 van de Commissie van 24 maart 2021 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten en modellen van diergezondheids-/officiële certificaten voor de binnenkomst in de Unie en verplaatsingen tussen lidstaten van zendingen van bepaalde categorieën landdieren en levende producten daarvan, en officiële certificering van dergelijke certificaten, en tot intrekking van Besluit 2010/470/EU ( PB L 113 van 31.3.2021, blz. 1 ). ( 4 ) Gedelegeerde Verordening (EU) 2020/688 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat betreft de diergezondheidsvoorschriften voor verplaatsingen binnen de Unie van landdieren en broedeieren ( PB L 174 van 3.6.2020, blz. 140 ). ( 5 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 6 ) Gedelegeerde Verordening (EU) 2021/1706 van de Commissie van 14 juli 2021 tot wijziging en rectificatie van Gedelegeerde Verordening (EU) 2020/688 tot aanvulling van Verordening (EU) 2016/429 van het Europees Parlement en de Raad wat betreft de diergezondheidsvoorschriften voor verplaatsingen binnen de Unie van landdieren en broedeieren ( PB L 339 van 24.9.2021, blz. 56 ). ( 7 ) Gedelegeerde Verordening (EU) 2020/687 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft ( PB L 174 van 3.6.2020, blz. 64 ). ( 8 ) Gedelegeerde Verordening (EU) 2021/1705 van de Commissie van 14 juli 2021 tot wijziging van Gedelegeerde Verordening (EU) 2020/692 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 339 van 24.9.2021, blz. 40 ). BIJLAGE De bijlagen I en II bij Uitvoeringsverordening (EU) 2021/403 worden als volgt gewijzigd: 1) Bijlage I wordt als volgt gewijzigd: a) hoofdstuk 18 wordt vervangen door: “ ” b) hoofdstuk 19 wordt vervangen door: “ ” 2) Bijlage II wordt als volgt gewijzigd: a) in de overzichtstabel van de in die bijlage vervatte modellen van diergezondheidscertificaten en diergezondheids-/officiële certificaten en van verklaringen voor binnenkomst in en doorvoer door de Unie, wordt het deel voor vogels en levende producten daarvan als volgt gewijzigd: i) de vermelding voor CAPTIVE-BIRDS wordt vervangen door: “CAPTIVE-BIRDS other than racing pigeons Hoofdstuk 34: Model van diergezondheidscertificaat voor de binnenkomst in de Unie van in gevangenschap levende vogels, met uitzondering van wedstrijdduiven die onmiddellijk na binnenkomst worden gelost” ii) de volgende vermelding voor RACING PIGEONS-IMMEDIATE RELEASE wordt ingevoegd tussen de vermelding voor CAPTIVE-BIRDS en die voor HE-CAPTIVE-BIRDS: “RACING PIGEONS-IMMEDIATE RELEASE Hoofdstuk 34 bis: Model van diergezondheidscertificaat voor de binnenkomst in de Unie van wedstrijdduiven die onmiddellijk na binnenkomst worden gelost” b) hoofdstuk 27 wordt vervangen door: “ ” c) hoofdstuk 28 wordt vervangen door: “ ” d) in hoofdstuk 34 wordt de titel als volgt gewijzigd: “ HOOFDSTUK 34: MODEL VAN DIERGEZONDHEIDSCERTIFICAAT VOOR DE BINNENKOMST IN DE UNIE VAN IN GEVANGENSCHAP LEVENDE VOGELS, MET UITZONDERING VAN WEDSTRIJDDUIVEN DIE ONMIDDELLIJK NA BINNENKOMST WORDEN GELOST (MODEL “CAPTIVE-BIRDS OTHER THAN RACING PIGEONS”)” e) tussen hoofdstuk 34 en hoofdstuk 35 wordt het volgende hoofdstuk 34 bis ingevoegd: “ ”",
  "source": "EUR LEX"
}