{
  "url": "http://www.w3.org/1999/xhtml\">",
  "content": "L_2012154NL.01001101.xml 15.6.2012 NL Publicatieblad van de Europese Unie L 154/11 BESLUIT VAN DE RAAD 10 mei 2012 tot aanwijzing van de Culturele Hoofdsteden van Europa voor het jaar 2016 in Spanje en Polen (2012/309/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Besluit nr. 1622/2006/EG van het Europees Parlement en de Raad van 24 oktober 2006 tot vaststelling van een communautaire actie voor het evenement „Culturele Hoofdstad van Europa” voor de periode 2007 tot 2019 ( 1 ) , en met name artikel 9, lid 3, Gezien de aanbeveling van de Europese Commissie, Gezien de verslagen van de jury van juni 2011 over de selectieprocedure van de Culturele Hoofdsteden van Europa in Spanje en Polen, Overwegende hetgeen volgt: Aan de in artikel 4 van Besluit nr. 1622/2006/EG bedoelde criteria is volledig voldaan, HEEFT HET VOLGENDE BESLUIT VASTGESTELD: Artikel 1 Donostia-San Sebastián en Wroclaw worden aangewezen als „Culturele Hoofdsteden van Europa 2016” in Spanje en Polen. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 10 mei 2012. Voor de Raad De voorzitter U. ELBÆK ( 1 ) PB L 304 van 3.11.2006, blz. 1 .",
  "source": "EUR LEX"
}