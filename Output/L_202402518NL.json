{
  "url": "http://www.w3.org/1999/xhtml\">",
  "content": "L_202402518NL.000101.fmx.xml Publicatieblad van de Europese Unie NL L-serie 2024/2518 24.9.2024 UITVOERINGSVERORDENING (EU) 2024/2518 VAN DE RAAD van 23 september 2024 tot uitvoering van artikel 11 van Verordening (EU) nr. 377/2012 betreffende beperkende maatregelen in het licht van de situatie in Guinee-Bissau DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 377/2012 van de Raad van 3 mei 2012 betreffende beperkende maatregelen in het licht van de situatie in Guinee-Bissau ( 1 ) , en met name artikel 11, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 3 mei 2012 Verordening (EU) nr. 377/2012 vastgesteld. (2) Overeenkomstig artikel 11 van Verordening (EU) nr. 377/2012 heeft de Raad de beperkende maatregelen in het licht van de situatie in Guinee-Bissau geëvalueerd en geoordeeld dat drie personen moeten worden geschrapt van de lijst van personen die onderworpen zijn aan beperkende maatregelen, zoals opgenomen in bijlage I bij die verordening. (3) Bijlage I bij Verordening (EU) nr. 377/2012 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 377/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 september 2024. Voor de Raad De voorzitter Z. FELDMAN ( 1 ) PB L 119 van 4.5.2012, blz. 1 . BIJLAGE In bijlage I bij Verordening (EU) nr. 377/2012 (Lijst van natuurlijke personen en rechtspersonen, entiteiten of lichamen als bedoeld in artikel 2, lid 1, en artikel 2, lid 2) worden de vermeldingen betreffende de onderstaande personen geschrapt: “13. Tchipa NA BIDON 16. Idrissa DJALÓ 21. Luitenant Julio NA MAN”. ELI: http://data.europa.eu/eli/reg_impl/2024/2518/oj ISSN 1977-0758 (electronic edition)",
  "source": "EUR LEX"
}