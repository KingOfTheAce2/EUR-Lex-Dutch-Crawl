{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002A0822(02):NL:HTML\">",
  "content": "EUR-Lex - 32002A0822(02) - NL Avis juridique important | 32002A0822(02) Advies van de Commissie van 13 augustus 2002 betreffende de voorgenomen lozing van radioactieve afvalstoffen afkomstig van wijzigingen op het terrein van de kerncentrale Brunsb端ttel (KKB) in Duitsland, overeenkomstig artikel 37 van het Euratom-Verdrag Publicatieblad Nr. C 199 van 22/08/2002 blz. 0003 - 0003 Advies van de Commissie van 13 augustus 2002 betreffende de voorgenomen lozing van radioactieve afvalstoffen afkomstig van wijzigingen op het terrein van de kerncentrale Brunsb端ttel (KKB) in Duitsland, overeenkomstig artikel 37 van het Euratom-Verdrag (2002/C 199/03) (Slechts de tekst in de Duitse taal is authentiek) Op 17 januari 2002 heeft de Commissie overeenkomstig artikel 37 van het Euratom-Verdrag van de regering van de Bondsrepubliek Duitsland de algemene gegevens ontvangen van het plan voor de lozing van radioactieve afvalstoffen als gevolg van wijzigingen op het terrein van de kerncentrale Brunsb端ttel (KKB). Op grond van de ontvangen gegevens heeft de Commissie geconcludeerd dat het plan betrekking had op wijzigingen van een bestaand plan waarover al advies was uitgebracht. Voorts heeft de Commissie in aanmerking genomen dat de tussenopslagplaats voor bestraalde splijtstoffen voortkomend uit die wijzigingen, ontworpen is om maximaal 40 jaar in bedrijf te blijven en na de buitenbedrijfstelling en ontmanteling van de bestaande installatie in bedrijf kan blijven. Na raadpleging van de groep van deskundigen brengt de Commissie het volgende advies uit: a) De voorgenomen wijzigingen vereisen geen veranderingen in de bestaande toegestane limieten voor de lozing van gasvormige en vloeibare afvalstoffen. b) De voorgenomen wijzigingen hebben geen gevolgen ten aanzien van de vaste radioactieve afvalstoffen afkomstig van de exploitatie van de bestaande installatie. c) De voorgenomen wijzigingen hebben geen gevolgen ten aanzien van onvoorziene lozingen van radioactieve stoffen na een ongeval van de aard en de omvang zoals beschreven in de algemene gegevens van het bestaande plan. Concluderend is de Commissie van mening dat uitvoering van het plan voor de lozing van radioactieve afvalstoffen, in welke vorm dan ook, als gevolg van de wijzigingen op het terrein van de kerncentrale Brunsb端ttel (KKB) in Duitsland, zowel onder normale bedrijfsomstandigheden als in ongevalssituaties van de aard en omvang als aangeduid in de algemene gegevens, niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}