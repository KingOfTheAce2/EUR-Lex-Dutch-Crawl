{
  "url": "http://www.w3.org/1999/xhtml\"><!--",
  "content": "L_202401221NL.000101.fmx.xml Publicatieblad van de Europese Unie NL L-serie 2024/1221 2.5.2024 UITVOERINGSVERORDENING (EU) 2024/1221 VAN DE COMMISSIE van 30 april 2024 tot wijziging van Uitvoeringsverordening (EU) 2023/265 tot instelling van een definitief antidumpingrecht op keramische tegels van oorsprong uit India en Turkije DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) , en met name artikel 14, lid 1, Overwegende hetgeen volgt: (1) Bij Uitvoeringsverordening (EU) 2023/265 van de Commissie ( 2 ) zijn definitieve antidumpingrechten ingesteld op keramische tegels van oorsprong uit India en Turkije. (2) Crystal Ceramic Industries Private Limited, aanvullende Taric ( 3 ) -code C920, een onderneming waarop het antidumpingrecht voor meewerkende, niet in de steekproef opgenomen ondernemingen van 7,3 % van toepassing is, heeft de Commissie op 18 januari 2024 (“datum van het verzoek”) meegedeeld dat zij haar naam had gewijzigd in Crystal Ceramic Industries Limited. (3) De onderneming heeft de Commissie verzocht te bevestigen dat de naamswijziging niet van invloed is op haar aanspraak op het antidumpingrecht dat onder haar vroegere naam op haar van toepassing was. (4) De Commissie heeft de verstrekte informatie onderzocht en is tot de conclusie gekomen dat de naamswijziging naar behoren bij de bevoegde autoriteiten is geregistreerd en niet heeft geleid tot nieuwe betrekkingen met andere groepen ondernemingen die niet door de Commissie zijn onderzocht. (5) Deze naamswijziging is dus niet van invloed op de bevindingen van de Commissie in Uitvoeringsverordening (EU) 2023/265, en met name niet op het antidumpingrecht dat op de onderneming van toepassing is. (6) Het bewijsmateriaal in het dossier bevestigde ook dat de naamswijziging van toepassing was met ingang van 11 januari 2022, de dag waarop het Indiase Ministerie van Ondernemingszaken het certificaat van registratie van omzetting heeft afgegeven. (7) Hoewel de naam met ingang van 11 januari 2022 is gewijzigd, heeft de onderneming de Commissie verzocht de naamswijziging in Uitvoeringsverordening (EU) 2023/265 pas met ingang van 15 februari 2024 door te voeren. De naamswijziging moet dus gelden met ingang van 15 februari 2024. Producten die tot en met 14 februari 2024 zijn ingevoerd onder de naam “Crystal Ceramic Industries Private Limited” zijn onderworpen aan het recht voor “alle andere ondernemingen” in Uitvoeringsverordening (EU) 2023/265. (8) Gezien de constateringen in de bovenstaande overwegingen heeft de Commissie het passend geacht Uitvoeringsverordening (EU) 2023/265 te wijzigen om de gewijzigde naam van de onderneming waaraan voorheen aanvullende Taric-code C920 was toegewezen, in aanmerking te nemen. (9) De in deze verordening vervatte maatregelen zijn in overeenstemming met het advies van het bij artikel 15, lid 1, van Verordening (EU) 2016/1036 ingestelde comité, HEEFT DE VOLGENDE VERORDENING VASTGESTELD: Artikel 1 1.   De bijlage bij Uitvoeringsverordening (EU) 2023/265 wordt als volgt gewijzigd: “India Asian Granito India Limited Crystal Ceramic Industries Private Limited Affil Vitrified Private Limited Amazoone Ceramics Limited C920” wordt vervangen door: “India Asian Granito India Limited Crystal Ceramic Industries Limited Affil Vitrified Private Limited Amazoone Ceramics Limited C920” 2.   De aanvullende Taric-code C920, die voorheen was toegekend aan onder meer Crystal Ceramic Industries Private Limited, is met ingang van 15 februari 2024 van toepassing op onder meer Crystal Ceramic Industries Limited. 3.   Alle definitieve rechten die zijn betaald op de invoer van door Crystal Ceramic Industries Limited vervaardigde producten die het bij artikel 1, lid 2, van Uitvoeringsverordening (EU) 2023/265 ten aanzien van Crystal Ceramic Industries Private Limited vastgestelde antidumpingrecht overschrijden, worden terugbetaald of kwijtgescholden overeenkomstig de toepasselijke douanewetgeving. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 april 2024. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 21 . ( 2 ) Uitvoeringsverordening (EU) 2023/265 van de Commissie van 9 februari 2023 tot instelling van een definitief antidumpingrecht op keramische tegels van oorsprong uit India en Turkije ( PB L 41 van 10.2.2023, blz. 1 ). ( 3 ) Het geïntegreerde tarief van de Europese Unie. ELI: http://data.europa.eu/eli/reg_impl/2024/1221/oj ISSN 1977-0758 (electronic edition)",
  "source": "EUR LEX"
}