{
  "url": "http://www.w3.org/1999/xhtml\"><!--",
  "content": "L_2018126NL.01000301.xml 23.5.2018 NL Publicatieblad van de Europese Unie L 126/3 BESLUIT (EU) 2018/751 VAN DE RAAD van 14 mei 2018 betreffende het namens de Europese Unie in te nemen standpunt in de Stabilisatie- en Associatieraad die is opgericht bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, betreffende de overgang naar de tweede etappe van de associatie tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, overeenkomstig artikel 5, lid 3, van de overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds ( 1 ) (de „overeenkomst”), is op 1 april 2004 in werking getreden. (2) In artikel 5, lid 1, van de overeenkomst is voorzien in een overgangsperiode van maximaal tien jaar die in twee fasen uiteenvalt. (3) De eerste fase is begonnen op 1 april 2004, de datum waarop de overeenkomst in werking trad. (4) In artikel 5, lid 3, van de overeenkomst is verder bepaald dat de Stabilisatie- en Associatieraad vier jaar na de inwerkingtreding van de overeenkomst de geboekte vooruitgang evalueert en dat hij een besluit neemt over de overgang naar en de duur van de tweede fase, en over eventueel aan te brengen wijzigingen in de inhoud van de bepalingen inzake de tweede fase. (5) De partijen zijn vastbesloten de verplichtingen met betrekking tot de overgang naar de tweede etappe van de associatie na te leven. (6) De voormalige Joegoslavische Republiek Macedonië heeft de nodige maatregelen genomen om te zorgen voor de naleving van alle verplichtingen die uit de overgang naar de tweede fase voortvloeien. (7) Het standpunt van de Unie in de Stabilisatie- en Associatieraad moet derhalve worden gebaseerd op het aangehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in de bij de overeenkomst opgerichte Stabilisatie- en Associatieraad in te nemen standpunt betreffende de overgang naar de tweede fase van de associatie tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, overeenkomstig artikel 5, lid 3, van de overeenkomst, wordt gebaseerd op het aan dit besluit gehechte ontwerpbesluit van de Stabilisatie- en Associatieraad. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 14 mei 2018. Voor de Raad De voorzitter E. ZAHARIEVA ( 1 ) PB L 84 van 20.3.2004, blz. 13 . ONTWERP BESLUIT Nr. …/2018 VAN DE STABILISATIE- EN ASSOCIATIERAAD van … betreffende de overgang naar de tweede etappe van de associatie tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië anderzijds, overeenkomstig artikel 5, lid 3, van de Stabilisatie- en associatieovereenkomst DE STABILISATIE- EN ASSOCIATIERAAD, Gezien de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds ( 1 ) (de „overeenkomst”), en met name artikel 5, lid 3, Overwegende hetgeen volgt: (1) In artikel 5, lid 1, van de overeenkomst is voorzien in een overgangsperiode van maximaal tien jaar die in twee fasen uiteenvalt. (2) De eerste fase is begonnen op 1 april 2004, de datum waarop de overeenkomst in werking trad. (3) In artikel 5, lid 3, van de overeenkomst is verder bepaald dat de Stabilisatie- en Associatieraad de geboekte vooruitgang evalueert en dat hij een besluit neemt over de overgang naar en de duur van de tweede fase, en over eventueel aan te brengen wijzigingen in de inhoud van de bepalingen inzake de tweede fase. (4) De partijen zijn vastbesloten de verplichtingen met betrekking tot de overgang naar de tweede etappe van de associatie na te leven. (5) De voormalige Joegoslavische Republiek Macedonië heeft de nodige maatregelen genomen om te zorgen voor de naleving van alle verplichtingen die uit de overgang naar de tweede fase voortvloeien, HEEFT HET VOLGENDE BESLUIT VASTGESTELD: Artikel 1 De overgang naar de tweede fase van de associatie tussen de Europese Gemeenschappen en hun lidstaten, enerzijds, en de voormalige Joegoslavische Republiek Macedonië, anderzijds, overeenkomstig artikel 5, lid 3, van de overeenkomst, geschiedt hierbij. Artikel 2 Dit besluit treedt in werking op de datum waarop het wordt vastgesteld. Gedaan te …, Voor de Stabilisatie- en Associatieraad De voorzitter ( 1 ) PB L 84 van 20.3.2004, blz. 13 .",
  "source": "EUR LEX"
}