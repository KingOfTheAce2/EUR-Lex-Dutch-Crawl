{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0183:NL:HTML\">",
  "content": "EUR-Lex - 32004D0183 - NL Avis juridique important | 32004D0183 2004/183/EG: Besluit van de Raad van 13 januari 2004 betreffende de ondertekening en voorlopige toepassing van een overeenkomst in de vorm van een briefwisseling tussen de Europese Gemeenschap en de Republiek Kroatië betreffende het voor vrachtwagens in transito door Oostenrĳk geldende tĳdelĳke puntensysteem Publicatieblad Nr. L 057 van 25/02/2004 blz. 0019 - 0019 Besluit van de Raad van 13 januari 2004 betreffende de ondertekening en voorlopige toepassing van een overeenkomst in de vorm van een briefwisseling tussen de Europese Gemeenschap en de Republiek Kroatië betreffende het voor vrachtwagens in transito door Oostenrijk geldende tijdelijke puntensysteem (2004/183/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 71, lid 1, in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) De Commissie heeft onderhandeld over een overeenkomst in de vorm van een briefwisseling tussen de Europese Gemeenschap en de Republiek Kroatië betreffende het voor vrachtwagens in transito door Oostenrijk geldend tijdelijk puntensysteem. (2) Behoudens sluiting op een latere datum, dient de overeenkomst te worden ondertekend. (3) Er dienen bepalingen te worden gemaakt voor de voorlopige toepassing van de overeenkomst vanaf 1 januari 2004, BESLUIT: Artikel 1 De voorzitter van de Raad wordt hierbij gemachtigd de persoon/personen aan te wijzen die bevoegd is/zijn tot ondertekening namens de Europese Gemeenschap van de Overeenkomst in de vorm van een briefwisseling tussen de Europese Gemeenschap en de Republiek Kroatië betreffende het voor vrachtwagens in transito door Oostenrijk geldend tijdelijk puntensysteem, behoudens sluiting op een later tijdstip. De tekst van de overeenkomst is aan dit besluit gehecht. Artikel 2 De in artikel 1 bedoelde overeenkomst geldt voorlopig vanaf 1 januari 2004. Artikel 3 Dit besluit wordt gepubliceerd in het Publicatieblad van de Europese Unie. Gedaan te Brussel, 13 januari 2004. Voor de Raad De voorzitter B. Cowen",
  "source": "EUR LEX"
}