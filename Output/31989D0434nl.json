{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0434:NL:HTML\">",
  "content": "EUR-Lex - 31989D0434 - NL Avis juridique important | 31989D0434 89/434/EEG: Besluit van de Raad van 3 mei 1989 betreffende de sluiting van het Derde Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen in verband met de toetreding van het Koninkrijk Spanje en de Portugese Republiek tot de Gemeenschap Publicatieblad Nr. L 206 van 18/07/1989 blz. 0010 - 0010 BESLUIT VAN DE RAAD van 3 mei 1989 betreffende de sluiting van het Derde Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen in verband met de toetreding van het Koninkrijk Spanje en de  Portugese Republiek tot de Gemeenschap ( 89/434/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat een volledige schorsing door het Koninkrijk Noorwegen van de rechten op uit Spanje ingevoerde produkten de handel tussen de twee landen zou kunnen vergemakkelijken; Overwegende dat het Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen ( 1 ), die op 14 mei 1973 te Brussel werd ondertekend, in verband met de toetreding van het Koninkrijk Spanje en de  Portugese Republiek tot de Gemeenschap, niet voorziet in de mogelijkheid voor het Koninkrijk Noorwegen de douanerechten op goederen die uit Spanje worden ingevoerd, te schorsen; Overwegende dat derhalve het Derde Aanvullend Protocol bij voornoemde Overeenkomst dient te worden goedgekeurd met het oog op een volledige schorsing van de douanerechten voor produkten waarop die Overeenkomst van toepassing is en die uit Spanje in  Noorwegen worden ingevoerd, BESLUIT : Artikel 1 Het Derde Aanvullend Protocol bij de Overeenkomst tussen de Europese Economische Gemeenschap en het Konink - rijk Noorwegen in verband met de toetreding van het Koninkrijk Spanje en de Portugese Republiek tot de Gemeenschap wordt namens de Gemeenschap goedgekeurd . De tekst van het Protocol is aan dit besluit gehecht . Artikel 2 De Voorzitter van de Raad verricht de kennisgeving bedoeld in artikel 3 van het Protocol (2 ). Artikel 3 Dit besluit wordt van kracht op de dag volgende op die van zijn bekendmaking in het Publikatieblad van de Europese Gemeenschappen . Gedaan te Brussel, 3 mei 1989 . Voor de Raad De Voorzitter P . SOLBES ( 1 ) PB nr . L 171 van 27 . 6. 1973, blz . 2 . ( 2 ) De datum van inwerkingtreding van het Protocol zal door het Secretariaat-generaal van de Raad in het Publikatieblad van de Europese Gemeenschappen worden bekendgemaakt .",
  "source": "EUR LEX"
}