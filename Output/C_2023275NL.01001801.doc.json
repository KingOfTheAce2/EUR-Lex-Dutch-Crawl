{
  "url": "http://www.w3.org/1999/xhtml\"><!--",
  "content": "C_2023275NL.01001801.xml 4.8.2023 NL Publicatieblad van de Europese Unie C 275/18 BESLUIT VAN DE RAAD van 25 juli 2023 tot benoeming van de uitvoerend directeur van het Bureau voor intellectuele eigendom van de Europese Unie (2023/C 275/07) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1001 van het Europees Parlement en de Raad van 14 juni 2017 inzake het Uniemerk ( 1 ) , en met name artikel 158, lid 2, Overwegende hetgeen volgt: (1) De ambtstermijn van de huidige uitvoerend directeur van het Bureau voor intellectuele eigendom van de Europese Unie (EUIPO) loopt af op 30 september 2023. Bijgevolg moet een nieuwe uitvoerend directeur van het EUIPO worden benoemd. (2) Bij brief van 6 juni 2023 heeft de raad van bestuur van het EUIPO bij de Raad een lijst ingediend van kandidaten voor de post van uitvoerend directeur van het EUIPO, HEEFT HET VOLGENDE BESLUIT VASTGESTELD: Artikel 1 1.   De heer João Nuno MAROCO AMARAL NEGRÃO wordt hierbij benoemd tot uitvoerend directeur van het Bureau voor intellectuele eigendom van de Europese Unie voor een termijn van vijf jaar. 2.   De in lid 1 bedoelde termijn van vijf jaar vangt aan op 1 oktober 2023. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 25 juli 2023. Voor de Raad De voorzitter L. PLANAS PUCHADES ( 1 ) PB L 154 van 16.6.2017, blz. 1 .",
  "source": "EUR LEX"
}