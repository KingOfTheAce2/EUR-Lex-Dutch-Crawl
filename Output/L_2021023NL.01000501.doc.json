{
  "url": "http://www.w3.org/1999/xhtml\">",
  "content": "L_2021023NL.01000501.xml 25.1.2021 NL Publicatieblad van de Europese Unie L 23/5 UITVOERINGSVERORDENING (EU) 2021/49 VAN DE RAAD van 22 januari 2021 tot uitvoering van Verordening (EU) nr. 101/2011 betreffende restrictieve maatregelen tegen bepaalde personen en entiteiten in verband met de situatie in Tunesië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 101/2011 van de Raad van 4 februari 2011 betreffende restrictieve maatregelen tegen bepaalde personen en entiteiten in verband met de situatie in Tunesië ( 1 ) , en met name artikel 12, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 4 februari 2011 heeft de Raad Verordening (EU) nr. 101/2011 vastgesteld. (2) Op basis van een toetsing moeten de vermeldingen in bijlage I bij Verordening (EU) nr. 101/2011 voor vier personen worden geschrapt, en moet de informatie betreffende het recht van verdediging en het recht op effectieve rechtsbescherming voor twee personen worden geactualiseerd. (3) Bijlage I bij Verordening (EU) nr. 101/2011 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 101/2011 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 januari 2021. Voor de Raad De voorzitter A.P. ZACARIAS ( 1 ) PB L 31 van 5.2.2011, blz. 1 . BIJLAGE In Verordening (EU) nr. 101/2011 wordt bijlage I als volgt gewijzigd: 1) In deel A (lijst van de in artikel 2 bedoelde personen en entiteiten) worden de vermeldingen voor de volgende personen geschrapt: “22. Bouthaina Bent Moncef Ben Mohamed TRABELSI 23. Nabil Ben Abderrazek Ben Mohamed TRABELSI 41. Akrem Ben Hamed Ben Taher BOUAOUINA 47. Slim Ben Tijani Ben Haj Hamda BEN ALI”. 2) Deel B (recht van verdediging en recht op effectieve rechtsbescherming naar Tunesisch recht) wordt als volgt gewijzigd: a) de vermeldingen betreffende de volgende personen worden geschrapt: “22. Bouthaina Bent Moncef Ben Mohamed TRABELSI 23. Nabil Ben Abderrazek Ben Mohamed TRABELSI 41. Akrem Ben Hamed Ben Taher BOUAOUINA 47. Slim Ben Tijani Ben Haj Hamda BEN ALI”; b) de vermeldingen voor de hierna genoemde personen worden vervangen door de onderstaande vermeldingen: “14. Samira Bent Mohamed Ben Rhouma TRABELSI Het onderzoek of de rechtszaak in verband met de verduistering van overheidsmiddelen of activa loopt nog. Uit de informatie in het dossier van de Raad blijkt dat het recht van verdediging en het recht op effectieve rechtsbescherming werden geëerbiedigd bij de gerechtelijke procedures waarop de Raad zich heeft gebaseerd. Dit blijkt met name uit het feit dat mevrouw Samira Bent Mohamed Ben Rhouma Trabelsi op 11 augustus 2011 door een onderzoeksrechter is gehoord in aanwezigheid van haar advocaat. 45. Montassar Ben Habib Ben Bouali LTAIEF Het onderzoek of de rechtszaak in verband met de verduistering van overheidsmiddelen of activa loopt nog. Uit de informatie in het dossier van de Raad blijkt dat het recht van verdediging en het recht op effectieve rechtsbescherming werden geëerbiedigd bij de gerechtelijke procedures waarop de Raad zich heeft gebaseerd. Dit blijkt met name uit het feit dat de heer Montassar Ben Habib Ben Bouali Ltaief in 2011 en 2013 door een onderzoeksrechter is gehoord in aanwezigheid van zijn advocaten.”.",
  "source": "EUR LEX"
}