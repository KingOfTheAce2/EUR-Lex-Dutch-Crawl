{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0404:NL:HTML\">",
  "content": "EUR-Lex - 31983D0404 - NL Avis juridique important | 31983D0404 83/404/EEG: Beschikking van de Commissie van 29 juli 1983 betreffende de uitvoering van de hervorming van de landbouwstructuur in 1983 in de Bondsrepubliek Duitsland overeenkomstig de Richtlijnen 72/159/EEG, 72/160/EEG en 75/268/EEG van de Raad (Slechts de tekst in de Duitse taal is authentiek) Publicatieblad Nr. L 233 van 24/08/1983 blz. 0031 - 0033 ***** BESCHIKKING  VAN DE COMMISSIE van 29 juli 1983 betreffende de uitvoering van de hervorming van de landbouwstructuur in 1983 in de Bondsrepubliek Duitsland overeenkomstig de Richtlijnen 72/159/EEG, 72/160/EEG en 75/268/EEG van de Raad (Slechts de tekst in de Duitse taal is authentiek) (83/404/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 82/436/EEG (2), en met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), laatstelijk gewijzigd bij Richtlijn 82/786/EEG (4), inzonderheid op artikel 13, Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur (5), laatstelijk gewijzigd bij Richtlijn 82/436/EEG, inzonderheid op artikel 9, lid 3, Overwegende dat de Regering van de Bondsrepubliek Duitsland overeenkomstig artikel 17, lid 4, van Richtlijn 72/159/EEG, artikel 13 van Richtlijn 75/268/EEG en artikel 8, lid 4, van Richtlijn 72/160/EEG de volgende wettelijke en bestuursrechtelijke bepalingen heeft medegedeeld: - basisvoorschriften inzake de bevordering van bedrijfsinvesteringen in de landbouw en van de vestiging van landbouwbedrijven, laatstelijk gewijzigd op 21 april 1983; - basisvoorschriften van 21 april 1983 inzake de verlening van steun aan landbouwbedrijven in bergstreken en in sommige probleemgebieden; - basisvoorschriften van 21 april 1983 betreffende een aanpassingssteun voor bejaarde landbouwwerknemers; Overwegende dat de Regering van de Bondsrepubliek Duitsland voorts overeenkomstig artikel 17, lid 4, van Richtlijn 72/159/EEG, artikel 13 van Richtlijn 75/268/EEG en artikel 8, lid 4, van Richtlijn 72/160/EEG de nieuwe versie van de volgende wettelijke en bestuursrechtelijke voorschriften van de deelstaten heeft medegedeeld of de ongewijzigde toepassing ervan gedurende het jaar 1983 heeft bevestigd: SCHLESWIG-HOLSTEIN - voorschriften van 3 november 1982 betreffende steunverlening aan verenigingen voor rationeel gebruik van landbouwmachines (verenigingen voor gemeenschappelijk gebruik van machines); - voorschriften van 17 april 1978 en 20 februari 1981 ter bevordering van de inschakeling van bedrijfshelpers in de landbouw; - voorschriften van 2 april 1981 betreffende steunverlening voor de uitvoering van bouwwerkzaamheden op bedrijven gericht op de rundveehouderij en de biggenopfok, laatstelijk gewijzigd op 17 december 1982; - voorschriften van 20 januari 1982 betreffende steunverlening aan landbouwers om de levensvatbaarheid van hun bedrijf te verzekeren (deel I), laatstelijk gewijzigd op 23 december 1982; - voorschriften van 30 september 1982 betreffende steunverlening voor de uitvoering van draineringswerkzaamheden op landbouwbedrijven; HAMBURG - voorschriften van het jaar 1983 betreffende steunverlening voor investeringen in fruit- en tuinbouwbedrijven; NIEDERSACHSEN - voorschriften voor de verlening van steun aan verenigingen voor gemeenschappelijk gebruik van machines, laatstelijk gewijzigd op 10 oktober 1979; - voorschriften van 29 mei 1982 ter bevordering van de samenwerking tussen landbouwbedrijven met het oog op de inschakeling van bedrijfshelpers; - voorschriften van 1 juni 1977 ter bevordering van de dorpsvernieuwing; - voorschriften betreffende bijzondere maatregelen voor landbouwbedrijven in Neder-Saksen - gefaseerd investeringsplan - laatstelijk gewijzigd op 19 februari 1977; - voorschriften van 24 april 1974 betreffende een tegemoetkoming in geval van bedrijfsbeëindiging, laatstelijk gewijzigd op 2 augustus 1976; - voorschriften van 8 januari 1982 inzake steun voor de omvorming van de structuur van de fruitproduktie aan de Neder-Elbe; - voorschriften van 1982 inzake toekenning van leningen aan bedrijven van de tuinbouwvestiging Papenburg; - voorschriften van 1983 inzake toekenning van leningen voor de landbouw; HESSEN - voorschriften van 8 maart 1975 voor de toekenning van steun door de deelstaat aan verenigingen voor de bevordering van de mechanisatie in de landbouw; - voorschriften van 1983 betreffende steunverlening voor de uitvoering van projecten van verenigingen voor de bevordering van de mechanisatie in de landbouw; - voorschriften van 4 augustus 1979 inzake steun voor de vestiging van jonge landbouwers (punt 2.4) met wijziging; - voorschriften van 31 maart 1980 inzake steun voor deeltijdse of andere landbouw en landschapszorg, laatstelijk gewijzigd op 13 februari 1981; RHEINLAND-PFALZ - beschikking van 22 december 1982 betreffende steunverlening aan verenigingen voor gemeenschappelijk gebruik van machines en voor bedrijfshulp; BADEN-WUERTTEMBERG - voorschriften van 1 januari 1977 ter bevordering van de aanwending van machines op verschillende bedrijven voor verenigingen voor gemeenschappelijk gebruik van machines; - voorschriften van 8 april 1980 ter bevordering van de dorps- en bedrijfshulp, met middelen van de deelstaat; - voorschriften van 19 april 1974 inzake aanvullende steunverlening voor bouwwerkzaamheden in ontwikkelingsbedrijven, laatstelijk gewijzigd op 29 mei 1981; - voorschriften van 28 februari 1983 ter bevordering van investeringen in de bedrijfssector - regionaal programma en landbouwkrediet; - voorschriften van 10 mei 1982 inzake de steun voor landbouwmaatregelen ter bescherming van het cultuurlandschap (steun aan schapenhouders); - voorschriften van 20 oktober 1981 betreffende steun onder andere voor de modernisering van wijnbergen; SAARLAND - beschikking van 5 juni 1973 betreffende de bevordering van de samenwerking tussen landbouwbedrijven; - voorschriften van 1 september 1972 betreffende de toekenning van rentesubsidies als steun aan de landbouw; BAYERN - voorschriften van 3 januari 1983 betreffende bijzondere voorwaarden voor financiële steunverlening overeenkomstig artikel 6, lid 5, van de wet ter bevordering van de Beierse landbouw (verenigingen voor gemeenschappelijk gebruik van machines); - beschikking van 28 februari 1983 betreffende de algemene voorwaarden voor de toekenning van financiële steun aan centrale verenigingen voor dorps- en bedrijfshulp; - voorschriften van 29 maart 1978 ter bevordering van de dorpsvernieuwing in de gewijzigde versie van 3 januari 1983; - voorschriften van 3 januari 1983 inzake het landbouwkredietprogramma voor de Beierse landbouw; - voorschriften betreffende het Beierse programma van 3 januari 1983 voor de Alpengebieden en het Middelgebergte; Overwegende dat de Beschikkingen 82/764/EEG (1) en 82/874/EEG (2) van de Commissie betrekking hebben op de in 1982 geldende versie van de vorengenoemde wettelijke en bestuursrechtelijke voorschriften; Overwegende dat de Commissie overeenkomstig artikel 18, lid 3, van Richtlijn 72/159/EEG, artikel 13 van Richtlijn 75/268/EEG en artikel 9, lid 3, van Richtlijn 72/160/EEG moet beslissen of, op grond van de verenigbaarheid van de medegedeelde wettelijke en bestuursrechtelijke voorschriften met bovengenoemde richtlijnen en met inachtneming van de daarin gestelde doeleinden, alsmede van het noodzakelijk verband tussen de verschillende maatregelen, de voorwaarden voor financiële deelneming van de Gemeenschap ook voor 1983 zijn vervuld; Overwegende dat de genoemde wettelijke en bestuursrechtelijke bepalingen in overeenstemming zijn met de doeleinden van de Richtlijnen 72/159/EEG, 72/160/EEG en 75/268/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in de considerans vermelde wettelijke en bestuursrechtelijke bepalingen ter uitvoering van de Richtlijnen 72/159/EEG en 72/160/EEG alsmede van Richtlijn 75/268/EEG in het jaar 1983 in de Duitse Bondsrepubliek vervullen de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG, artikel 13 van Richtlijn 75/268/EEG en artikel 6 van Richtlijn 72/160/EEG genoemde gemeenschappelijke acties. Artikel 2 Deze beschikking is gericht tot de Bondsrepubliek Duitsland. Gedaan te Brussel, 29 juli 1983. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 193 van 3. 7. 1982, blz. 37. (3) PB nr. L 128 van 19. 5. 1975, blz. 1. (4) PB nr. L 327 van 24. 11. 1982, blz. 19. (5) PB nr. L 96 van 23. 4. 1972, blz. 9. (1) PB nr. L 322 van 18. 11. 1982, blz. 37. (2) PB nr. L 368 van 28. 12. 1982, blz. 46.",
  "source": "EUR LEX"
}