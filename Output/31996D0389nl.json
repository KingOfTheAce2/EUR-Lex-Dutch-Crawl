{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0389:NL:HTML\">",
  "content": "EUR-Lex - 31996D0389 - NL Avis juridique important | 31996D0389 96/389/EG: Beschikking van de Commissie van 17 juni 1996 houdende goedkeuring van het door Ierland ingediende plan voor toezicht en controle op salmonella's bij pluimvee (Slechts de tekst in de Engelse taal is authentiek) (Voor de EER relevante tekst) Publicatieblad Nr. L 155 van 28/06/1996 blz. 0060 - 0060 BESCHIKKING VAN DE COMMISSIE van 17 juni 1996 houdende goedkeuring van het door Ierland ingediende plan voor toezicht en controle op salmonella's bij pluimvee (Slechts de tekst in de Engelse taal is authentiek) (Voor de EER relevante tekst) (96/389/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 92/117/EEG van de Raad van 17 december 1992 inzake maatregelen voor de bescherming tegen bepaalde zoönoses en bepaalde zoönoseverwekkers bij dieren en in produkten van dierlijke oorsprong ten einde door voedsel overgedragen infecties en vergiftigingen te voorkomen (1), gewijzigd bij de Akte van Toetreding van Oostenrijk, Finland en Zweden, en met name op artikel 8, lid 3, Overwegende dat Ierland overeenkomstig artikel 8, lid 2, van Richtlijn 92/117/EEG bij schrijven van 3 april 1996 en 24 mei 1996 een plan heeft meegedeeld voor toezicht en controle op salmonella's bij pluimvee in Ierland; Overwegende dat voornoemd plan beantwoordt aan de, met name in artikel 8, lid 2, van Richtlijn 92/117/EG, vastgestelde communautaire criteria ter zake en dat het derhalve moet worden goedgekeurd; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Ierland ingediende plan voor toezicht en controle op salmonella's bij pluimvee wordt goedgekeurd. Artikel 2 Ierland doet uiterlijk op 30 juni 1996 de wettelijke en bestuursrechtelijke bepalingen in werking treden om het in artikel 1 bedoelde plan ten uitvoer te leggen. Artikel 3 Deze beschikking is gericht tot Ierland. Gedaan te Brussel, 17 juni 1996. Voor de Commissie Franz FISCHLER Lid van de Commissie (1) PB nr. L 62 van 15. 3. 1993, blz. 38.",
  "source": "EUR LEX"
}