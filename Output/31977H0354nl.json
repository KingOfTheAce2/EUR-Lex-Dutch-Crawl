{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977H0354:NL:HTML\">",
  "content": "EUR-Lex - 31977H0354 - NL Avis juridique important | 31977H0354 77/354/EEG: Aanbeveling van de Commissie van 6 mei 1977 gericht tot de Regering van het Koninkrijk der Nederlanden inzake een ontwerp van wet houdende tenuitvoerlegging van de richtlijn van de Raad van 12 november 1974 inzake de toegang tot het beroep van ondernemer van nationaal en internationaal personenvervoer over de weg Publicatieblad Nr. L 123 van 17/05/1977 blz. 0020 - 0021 ++++ AANBEVELING VAN DE COMMISSIE van 6 mei 1977 gericht tot de Regering van het Koninkrijk der Nederlanden inzake een ontwerp van wet houdende tenuitvoerlegging van de richtlijn van de Raad van 12 november 1974 inzake de toegang tot het beroep van ondernemer van nationaal en internationaal personenvervoer over de weg ( 77/354/EEG ) Bij schrijven van 5 januari 1977 heeft de Permanente Vertegenwoordiging van het Koninkrijk der Nederlanden bij de Europese Gemeenschappen de Commissie ter raadpleging de tekst doen toekomen van een ontwerp van wet houdende tenuitvoerlegging van de richtlijn van de Raad van 12 november 1974 inzake de toegang tot het beroep van ondernemer van nationaal en internationaal personenve voer over de weg ( 1 ) . Deze raadpleging vindt plaats op grond van artikel 6 , lid 1 , van de richtlijn waarin wordt bepaald dat de Lid-Staten , na raadpleging van de Commissie , voor 1 januari 1977 de maatregelen moeten vaststellen die nodig zijn voor de tenuitvoerlegging van de richtlijn en met name van artikel 2 , lid 4 . De Commissie betreurt het feit dat de Nederlandse Regering door de laattijdige mededeling van de uitvoeringsmaatregelen niet tijdig de verplichtingen is nagekomen die haar door artikel 6 van de richtlijn van de Raad van 12 november 1974 worden opgelegd , en het de Commissie bovendien onmogelijk heeft gemaakt onderhavige aanbeveling te rechter tijd uit te brengen . Ten aanzien van bovengenoemd ontwerp van wet doet de Commissie de volgende aanbeveling : 1 . De Commissie stelt vast dat het ontwerp van wet van de Nederlandse Regering voldoet aan de voorschriften van de richtlijn , met name wat betreft : - de principiële eisen van betrouwbaarheid , financiële draagkracht en vakbekwaamheid ( artikel 2 , lid 1 , van de richtlijn ) ; - de aanwijzing van de natuurlijke personen die , naar gelang van het geval , moeten voldoen aan de voorwaarden van artikel 2 , lid 1 , junctis de tweede en derde alinea van hetzelfde lid . 2 . Ten aanzien van de omschrijving van deze voorwaarden en sommige desbetreffende uitvoeringsbepalingen merkt de Commissie op dat in artikel 56 , lid 1 en 4 , van het ontwerp naar vroegere algemene maatregelen van bestuur wordt verwezen . In dit verband herinnert de Commissie de Nederlandse Regering eraan dat uitvoeringsmaatregelen moeten worden genomen na raadpleging van de Commissie en met inachtneming van de bepalingen van de richtlijn , en met name van artikel 2 , lid 2 tot en met 4 , en artikel 3 . 3 . De Commissie merkt eveneens op dat in het ontwerp van artikel 56 a , lid 5 , is neergelegd dat de vergunning wordt ingetrokken wanneer niet meer wordt voldaan aan een van bovenvermelde voorwaarden voor de toegang tot het beroep . Hierbij geldt evenwel een overgangstermijn van ten minste een jaar , tenzij daardoor schade aan belangen van derden is te duchten . De Commissie vestigt de aandacht van de Nederlandse Regering op het feit dat artikel 5 , lid 2 , van de richtlijn , dat de mogelijkheid inhoudt om voor de intrekking van de vergunning een termijn te stellen , uitsluitend tot doel heeft de aanwerving van een plaatsvervanger mogelijk te maken . Derhalve beveelt de Commissie de Nederlandse Regering aan de laatste zin van lid 5 van het ontwerp van artikel 56 a zodanig te wijzigen dat hij in overeenstemming is met het bepaalde in artikel 5 , lid 2 , in fine , van de richtlijn . 4 . Ten aanzien van het ontwerp van artikel 56 b , mede gezien de memorie van toelichting bij het ontwerp van wet , stelt de Commissie vast dat bij of krachtens algemene maatregel van bestuur bepaalde soorten van vervoer kunnen worden aangewezen waarop het bepaalde in artikel 56 a niet van toepassing is . Zij neemt er eveneens nota van dat in de memorie van toelichting wordt opgemerkt dat het moet gaan om soorten van vervoer , welke voor niet-commerciële doeleinden worden verricht of worden uitgeoefend naast een ander hoofdberoep , voor zover dit vervoer , overeenkomstig artikel 1 , lid 3 , van de richtlijn , slechts een geringe weerslag heeft op de vervoermarkt . 5 . Voorts stelt de Commissie vast dat artikel II van het ontwerp van wet weliswaar vrijstelling van de in artikel 56 a genoemde eisen verleent aan diegenen die bij het in werking treden van deze wet houder zijn van een vergunning , maar dat een aldus beperkte bepaling in geen geval als een tenuitvoerlegging van artikel 4 van de richtlijn betreffende de overgangsmaatregelen kan worden beschouwd . Derhalve beveelt de Commissie de Nederlandse Regering aan artikel II van het ontwerp van wet zodanig te wijzigen , dat rekening wordt gehouden met alle in artikel 4 van de richtlijn bedoelde gevallen . 6 . De Commissie vestigt eveneens de aandacht van de Nederlandse Regering op de noodzaak de tenuitvoerlegging te verzekeren van : - artikel 3 ( voortzetting , voorlopig of definitief , van de exploitatie van de onderneming in de gevallen en volgens de normen vermeld in lid 1 en 2 van dit artikel ) ; - artikel 5 , lid 1 ( motivering van de beslissingen tot afwijzing van een aanvraag om toegang tot het beroep ) ; - artikel 5 , lid 3 ( mogelijkheid voor de betrokkenen om met passende middelen hun belangen te verdedigen met betrekking tot de beslissingen tot afwijzing of intrekking ) . Aangezien het ontwerp van wet hieromtrent geen bepalingen bevat , beveelt de Commissie de Nederlandse Regering aan in deze leemte te voorzien . 7 . Ten slotte dringt de Commissie er bij de Nederlandse Regering op aan de met name in punt 2 , 4 en 6 van onderhavige aanbeveling bedoelde uitvoeringsmaatregelen , die overeenkomstig artikel 6 , lid 1 , van de richtlijn voor 1 januari 1977 moesten zijn vastgesteld , na raadpleging van de Commissie binnen de kortst mogelijke termijn te nemen . Gedaan te Brussel , 6 mei 1977 . Voor de Commissie Richard BURKE Lid van de Commissie ( 1 ) PB nr . L 308 van 19 . 11 . 1974 , blz . 23 .",
  "source": "EUR LEX"
}