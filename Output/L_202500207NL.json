{
  "url": "http://www.w3.org/1999/xhtml\">",
  "content": "L_202500207NL.000101.fmx.xml Publicatieblad van de Europese Unie NL L-serie 2025/207 31.1.2025 BESLUIT (GBVB) 2025/207 VAN DE RAAD van 30 januari 2025 tot actualisering van de lijst van personen, groepen en entiteiten die vallen onder Gemeenschappelijk Standpunt 2001/931/GBVB betreffende de toepassing van specifieke maatregelen ter bestrijding van het terrorisme, en tot intrekking van Besluit (GBVB) 2024/2056 DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 27 december 2001 heeft de Raad Gemeenschappelijk Standpunt 2001/931/GBVB ( 1 ) vastgesteld. (2) Op 26 juli 2024 heeft de Raad Besluit (GBVB) 2024/2056 ( 2 ) vastgesteld, waarbij de lijst van personen, groepen en entiteiten die vallen onder Gemeenschappelijk Standpunt 2001/931/GBVB (de “lijst”), werd geactualiseerd. (3) Overeenkomstig artikel 1, lid 6, van Gemeenschappelijk Standpunt 2001/931/GBVB moeten de namen van de personen, groepen en entiteiten op de lijst geregeld worden geëvalueerd om er zeker van te zijn dat ze nog altijd terecht op de lijst staan. (4) Dit besluit bevat de resultaten van de evaluatie die de Raad heeft verricht ten aanzien van de personen, groepen en entiteiten waarop de maatregelen in de artikelen 2 en 3 van Gemeenschappelijk Standpunt 2001/931/GBVB van toepassing zijn. (5) De Raad heeft geconcludeerd dat de vermelding voor één persoon van de lijst moet worden geschrapt. Tegelijkertijd heeft de Raad zich ervan vergewist dat de bevoegde instanties bedoeld in artikel 1, lid 4, van Gemeenschappelijk Standpunt 2001/931/GBVB, ten aanzien van alle andere personen, groepen en entiteiten op de lijst besluiten hebben genomen waaruit blijkt dat zij betrokken zijn geweest bij terroristische daden in de zin van artikel 1, lid 3, van Gemeenschappelijk Standpunt 2001/931/GBVB. De Raad is ook tot de conclusie gekomen dat de maatregelen in de artikelen 2 en 3 van dat Gemeenschappelijk Standpunt op die personen, groepen en entiteiten van toepassing moeten blijven. (6) De lijst moet dienovereenkomstig worden geactualiseerd, en Besluit (GBVB) 2024/2056 moet worden ingetrokken, HEEFT HET VOLGENDE BESLUIT VASTGESTELD: Artikel 1 De lijst van personen, groepen en entiteiten waarop de maatregelen in de artikelen 2 en 3 van Gemeenschappelijk Standpunt 2001/931/GBVB van toepassing zijn, is opgenomen in de bijlage bij dit besluit. Artikel 2 Besluit (GBVB) 2024/2056 wordt ingetrokken. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 30 januari 2025. Voor de Raad De voorzitter A. DOMAŃSKI ( 1 ) Gemeenschappelijk Standpunt 2001/931/GBVB van de Raad van 27 december 2001 betreffende de toepassing van specifieke maatregelen ter bestrijding van het terrorisme ( PB L 344 van 28.12.2001, blz. 93 , ELI: http://data.europa.eu/eli/compos/2001/931/oj). ( 2 ) Besluit (GBVB) 2024/2056 van de Raad van 26 juli 2024 tot actualisering van de lijst van personen, groepen en entiteiten die vallen onder Gemeenschappelijk Standpunt 2001/931/GBVB betreffende de toepassing van specifieke maatregelen ter bestrijding van het terrorisme, en tot intrekking van Besluit (GBVB) 2024/332 ( PB L, 2024/2056, 26.7.2024, ELI: http://data.europa.eu/eli/dec/2024/2056/oj ). BIJLAGE Lijst van personen, groepen en entiteiten bedoeld in artikel 1 I.   Personen 1. ABDOLLAHI Hamed (ook bekend als Mustafa Abdullahi), geboren op 11.8.1960 in Iran. Paspoortnummer: D9004878. 2. AL-DIN Hasan Izz (ook bekend als Garbaya Ahmed, ook bekend als Sa’id, ook bekend als Salwwan Samir), geboren in 1963 in Libanon, Libanees onderdaan. 3. AL-NASSER Abdelkarim Hussein Mohamed, geboren in Al Ihsa (Saoedi-Arabië), Saoedisch onderdaan. 4. AL-YACOUB Ibrahim Salih Mohammed, geboren op 16.10.1966 in Tarut (Saoedi-Arabië), Saoedisch onderdaan. 5. ARBABSIAR Manssor (ook bekend als Mansour Arbabsiar), geboren op 6.3.1955 of 15.3.1955 in Iran. Iraans en Amerikaans onderdaan, paspoortnummer: C2002515 (Iran); paspoortnummer: 477845448 (VS). Nummer nationaal identiteitsbewijs: 07442833, vervaldatum 15.3.2016 (rijbewijs VS). 6. ASSADI Assadollah (ook bekend als Assadollah Asadi), geboren op 22.12.1971 in Teheran (Iran), Iraans onderdaan. Nummer Iraans diplomatiek paspoort: D9016657. 7. BOUYERI Mohammed (ook bekend als Abu Zubair, ook bekend als Sobiar, ook bekend als Abu Zoubair), geboren op 8.3.1978 in Amsterdam (Nederland). 8. DEIF Mohammed (ook bekend als AL-DAYF Muhammad; AL-MASRI Mohammed), geboren op 12.8.1965 in Khan Younis, Gazastrook. 9. HASHEMI MOGHADAM Saeid, geboren op 6.8.1962 in Teheran (Iran), Iraans onderdaan. Paspoortnummer: D9016290, geldig tot en met 4.2.2019. 10. HASSAN EL HAJJ Hassan, geboren op 22.3.1988 in Zaghdraiya, Sidon (Libanon), Canadees onderdaan. Paspoortnummer: JX446643 (Canada). 11. MELIAD Farah, geboren op 5.11.1980 in Sydney (Australië), Australisch onderdaan. Paspoortnummer: M2719127 (Australië). 12. MOHAMMED Khalid Sheikh (ook bekend als Ali Salem, ook bekend als Bin Khalid Fahd Bin Abdallah, ook bekend als Henin Ashraf Refaat Nabith, ook bekend als Wadood Khalid Abdul), geboren op 14.4.1965 of op 1.3.1964 in Pakistan, paspoortnummer: 488555. 13. SHAHLAI Abdul Reza (ook bekend als Abdol Reza Shala’i, ook bekend als Abd-al Reza Shalai, ook bekend als Abdorreza Shahlai, ook bekend als Abdolreza Shahla’i, ook bekend als Abdul-Reza Shahlaee, ook bekend als Hajj Yusef, ook bekend als Haji Yusif, ook bekend als Hajji Yasir, ook bekend als Hajji Yusif, ook bekend als Yusuf Abu-al-Karkh), geboren ca. 1957 in Iran. Adressen: 1) Kermanshah, Iran; 2) legerbasis Mehran, provincie Ilam, Iran. 14. SHAKURI Ali Gholam, geboren ca. 1965 in Teheran, Iran. II.   Groepen en entiteiten 1. “Abu Nidal Organisation” (“Organisatie Abu Nidal”) — “ANO”, ook bekend als “Fatah Revolutionary Council” (“Fatah Revolutionaire Raad”), ook bekend als “Arab Revolutionary Brigades” (“Arabische Revolutionaire Brigades”), ook bekend als “Black September” (“Zwarte September”), ook bekend als “Revolutionary Organisation of Socialist Muslims” (“Revolutionaire Organisatie van Socialistische Moslims”). 2. “Al-Aqsa Martyrs” Brigade” (“Al-Aqsa Martelarenbrigade”). 3. “Al-Aqsa e.V.”. 4. “Babbar Khalsa”. 5. “Communist Party of the Philippines” (“Filipijnse communistische partij”), met inbegrip van het “New People’s Army” (“Nieuw Volksleger”) — “NPA”, Filipijnen. 6. “Directorate for Internal Security of the Iranian Ministry for Intelligence and Security” (“Directoraat Binnenlandse Veiligheid van het Iraanse Ministerie voor Inlichtingen en Veiligheid”). 7. “Gama’a al-Islamiyya” (ook bekend als “Al-Gama’a al-Islamiyya”) (“Islamitische Groep” — “IG”). 8. “İslami Büyük Doğu Akıncılar Cephesi” — “IBDA-C” (“Front van Voorvechters voor het Grote Islamitische Oosten”). 9. “Hamas”, met inbegrip van “Hamas-Izz al-Din al-Qassem”. 10. “Hizballah Military Wing” (“Militaire vleugel van Hizballah”), ook bekend als “Hezbollah Military Wing” (“Militaire vleugel van Hezbollah”), ook bekend als “Hizbullah Military Wing” (“Militaire vleugel van Hizbullah”), ook bekend als “Hizbollah Military Wing” (“Militaire vleugel van Hizbollah”), ook bekend als “Hezballah Military Wing” (“Militaire vleugel van Hezballah”), ook bekend als “Hisbollah Military Wing” (“Militaire vleugel van Hisbollah”), ook bekend als “Hizbu’llah Military Wing” (“Militaire vleugel van Hizbu’llah”), ook bekend als “Hizb Allah Military Wing” (“Militaire vleugel van Hizb Allah”), ook bekend als “Jihad Council” (“Raad van de Jihad”) en alle daaraan rapporterende eenheden, waaronder de External Security Organisation (Externe Veiligheidsorganisatie). 11. “Hizbul Mujahideen” — “HM”. 12. “Khalistan Zindabad Force” — “KZF”. 13. “Kurdistan Workers” Party” (“Koerdische Arbeiderspartij”) — “PKK” (ook bekend als “KADEK”, ook bekend als “KONGRA-GEL”). 14. “Liberation Tigers of Tamil Eelam” (“Bevrijdingstijgers van Tamil Eelam”) — “LTTE”. 15. “Ejército de Liberación Nacional” (“Nationaal Bevrijdingsleger”). 16. “Palestinian Islamic Jihad” (“Palestijnse Islamitische Jihad”) — “PIJ”. 17. “Popular Front for the Liberation of Palestine” (“Volksfront voor de Bevrijding van Palestina”) — “PFLP”. 18. “Popular Front for the Liberation of Palestine — General Command” (“Volksfront voor de Bevrijding van Palestina — Algemeen Commando”), ook bekend als “PFLP — General Command” (“PFLP — Algemeen Commando”). 19. “Devrimci Halk Kurtuluș Partisi-Cephesi” — “DHKP/C” (ook bekend als “Devrimci Sol” (“Revolutionair Links”), ook bekend als “Dev Sol” (“Revolutionair Volksbevrijdingsleger/-front/-partij”). 20. “Sendero Luminoso” (“Lichtend Pad”) — “SL”. 21. “Teyrbazen Azadiya Kurdistan” — “TAK” (ook bekend als “Koerdische Vrijheidsvalken”, ook bekend als “Koerdische Vrijheidshaviken”). 22. “The Base”. ELI: http://data.europa.eu/eli/dec/2025/207/oj ISSN 1977-0758 (electronic edition)",
  "source": "EUR LEX"
}