{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R1924:NL:HTML\">",
  "content": "EUR-Lex - 31999R1924 - NL Avis juridique important | 31999R1924 Verordening (EG) nr. 1924/1999 van de Commissie van 8 september 1999 ter uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat het programma van speciale modules van de arbeidskrachtenenquête voor de jaren 2000-2002 betreft Publicatieblad Nr. L 238 van 09/09/1999 blz. 0014 - 0015 VERORDENING (EG) Nr. 1924/1999 VAN DE COMMISSIE van 8 september 1999 ter uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat het programma van speciale modules van de arbeidskrachtenenquête voor de jaren 2000-2002 betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 577/98 van de Raad van 9 maart 1999 betreffende de organisatie van een steekproefenquête naar de arbeidskrachten in de Gemeenschap(1), inzonderheid op artikel 4, lid 2, (1) Overwegende dat ingevolge artikel 4, lid 2, van Verordening (EG) nr. 577/98 ieder jaar een meerjarig programma van speciale modules moet worden vastgesteld; (2) Overwegende dat de in deze verordening vervatte maatregelen in overeenstemming zijn met het advies van het bij Besluit 89/382/EEG, Euratom van de Raad(2) ingestelde Comité statistisch programma, HEEFT DE VOLGENDE VERORDENING VASTGESTELD: Artikel 1 Een programma van speciale modules voor de jaren 2000 tot 2002 is opgenomen in de bijlage van deze verordening. Artikel 2 Deze verordening treedt in werking op de dag volgende op die van haar bekendmaking in de Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 september 1999. Voor de Commissie Yves-Thibault DE SILGUY Lid van de Commissie (1) PB L 77 van 14.3.1998, blz. 3. (2) PB L 181 van 28.6.1989, blz. 47. BIJLAGE ARBEIDSKRACHTENENQUÊTE Meerjarig programma van speciale modules 1. Overgang van school naar beroepsleven Lijst van variabelen: zie Verordening (EG) nr. 1925/1999 van de Commissie van 8 september 1999 houdende uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat de specificatie van de speciale module over overgang van school naar beroepsleven voor het jaar 2000 betreft(1). Referentieperiode: tweede kwartaal 2000 (derde kwartaal van 2000 voor Italië). Betrokken lidstaten en regio's: alle behalve Duitsland. Steekproef: degenen die in de laatste vijf/tien jaar het onderwijs hebben verlaten (inclusief degenen die het onderwijs gedurende ten minste één jaar hebben verlaten en daarna weer onderwijs zijn gaan volgen); indien de steekproefeenheid het individu is, is er geen informatie over de leden van het huishouden vereist. Indiening van de resultaten: vóór 31 maart 2001. 2. Arbeidstijd: duur en patronen Lijst van variabelen: te bepalen vóór maart 2000. Referentieperiode: tweede kwartaal 2001. Betrokken lidstaten en regio's: nader te bepalen. Steekproef: zoals voor de standaardmodules; indien de steekproefeenheid het individu is, is er geen informatie over de leden van het huishouden vereist. Indiening van de resultaten: vóór 31 maart 2002. 3. Werkgelegenheid voor gehandicapten Lijst van variabelen: te bepalen vóór maart 2001. Referentieperiode: tweede kwartaal 2002. Betrokken lidstaten en regio's: nader te bepalen. Steekproef: gehandicapten; indien de steekproefeenheid het individu is, is er geen informatie over de leden van het huishouden vereist. Indiening van de resultaten: vóór 31 maart 2003. (1) Zie bladzijde 16 van dit Publicatieblad.",
  "source": "EUR LEX"
}