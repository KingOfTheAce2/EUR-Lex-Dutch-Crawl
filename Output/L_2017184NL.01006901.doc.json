{
  "url": "http://www.w3.org/1999/xhtml\">",
  "content": "L_2017184NL.01006901.xml 15.7.2017 NL Publicatieblad van de Europese Unie L 184/69 UITVOERINGSBESLUIT (EU) 2017/1282 VAN DE COMMISSIE van 14 juli 2017 tot niet-goedkeuring van 2-methyl-1,2-benzisothiazol-3(2H)-one als werkzame stof voor gebruik in biociden van productsoort 13 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 90, lid 2, Overwegende hetgeen volgt: (1) Polen heeft op 26 november 2009 overeenkomstig artikel 11, lid 1, van Richtlijn 98/8/EG van het Europees Parlement en de Raad ( 2 ) een aanvraag ontvangen voor de opneming van de werkzame stof 2-methyl-1,2-benzisothiazol-3(2H)-one (EG-nr.: n.v.t., CAS-nr.: 2527-66-4) in bijlage I bij die richtlijn voor gebruik in biociden van productsoort 13 (conserveringsmiddelen voor metaalbewerkingsvloeistoffen), zoals omschreven in bijlage V bij die richtlijn, die overeenkomt met productsoort 13, zoals omschreven in bijlage V bij Verordening (EU) nr. 528/2012. (2) Polen heeft op 24 maart 2016 overeenkomstig artikel 90, lid 2, van Verordening (EU) nr. 528/2012 het beoordelingsrapport met aanbevelingen ingediend. (3) Op 16 december 2016 heeft het Comité voor biociden het advies van het Europees Agentschap voor chemische stoffen geformuleerd, rekening houdend met de conclusies van de beoordelende bevoegde autoriteit. (4) Uit dat advies blijkt dat van biociden die voor productsoort 13 worden gebruikt en 2-methyl-1,2-benzisothiazol-3(2H)-one bevatten, niet kan worden verwacht dat zij aan de eisen van artikel 19, lid 1, onder b), van Verordening (EU) nr. 528/2012 voldoen. De scenario's die voor die productsoort op risico's voor het milieu zijn beoordeeld, bleken onaanvaardbare risico's in te houden. (5) Bijgevolg mag 2-methyl-1,2-benzisothiazol-3(2H)-one niet worden goedgekeurd voor gebruik in biociden van productsoort 13. (6) De in dit besluit vervatte maatregelen zijn in overeenstemming met het advies van het Permanent Comité voor biociden, HEEFT HET VOLGENDE BESLUIT VASTGESTELD: Artikel 1 2-methyl-1,2-benzisothiazol-3(2H)-one (EG-nr.: n.v.t., CAS-nr.: 2527-66-4) is niet goedgekeurd als werkzame stof voor gebruik in biociden van productsoort 13. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 14 juli 2017. Voor de Commissie De voorzitter Jean-Claude JUNCKER ( 1 ) PB L 167 van 27.6.2012, blz. 1 . ( 2 ) Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biociden ( PB L 123 van 24.4.1998, blz. 1 ).",
  "source": "EUR LEX"
}