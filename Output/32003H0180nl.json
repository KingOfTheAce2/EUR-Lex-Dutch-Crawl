{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003H0180:NL:HTML\">",
  "content": "EUR-Lex - 32003H0180 - NL Avis juridique important | 32003H0180 Aanbeveling van de Raad van 7 maart 2003 inzake de aan de Commissie te verlenen kwĳting voor de uitvoering van de verrichtingen van het Europees Ontwikkelingsfonds (1995) (8e EOF) voor het begrotingsjaar 2001 Publicatieblad Nr. L 071 van 15/03/2003 blz. 0016 - 0016 Aanbeveling van de Raad van 7 maart 2003 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (1995) (8e EOF) voor het begrotingsjaar 2001 (2003/180/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op de vierde ACS-EG-Overeenkomst, ondertekend te Lomé op 15 december 1989, gewijzigd bij de op 4 november 1995 te Mauritius ondertekende overeenkomst, Gelet op Besluit 91/482/EEG van de Raad van 25 juli 1991 betreffende de associatie van de landen en gebieden overzee met de Europese Economische Gemeenschap(1), zoals halverwege herzien bij Besluit 97/803/EG(2), Gelet op het Intern Akkoord betreffende de financiering en het beheer van de steun van de Gemeenschap(3), ondertekend te Brussel op 20 december 1995, inzonderheid op artikel 33, lid 3, Gelet op het Financieel reglement van 16 juni 1998 van toepassing op het Achtste Europees Ontwikkelingsfonds(4), inzonderheid op de artikelen 69 tot en met 74, Na onderzoek van de jaarrekening en de balans betreffende de verrichtingen van het Europees Ontwikkelingsfonds (1995) (8e EOF), die op 31 december 2001 zijn vastgesteld, alsmede van het verslag van de Rekenkamer over het begrotingsjaar 2001, waaraan de antwoorden van de Commissie zijn gehecht(5), Overwegende hetgeen volgt: (1) Krachtens artikel 33, lid 3, van het Intern Akkoord wordt aan de Commissie voor het beheer van het Europees Ontwikkelingsfonds (1995) (8e EOF) kwijting verleend door het Europees Parlement op aanbeveling van de Raad. (2) De uitvoering van de verrichtingen van het Europees Ontwikkelingsfonds (1995) (8e EOF) door de Commissie gedurende het begrotingsjaar 2001 is over het geheel genomen bevredigend geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het Europees Ontwikkelingsfonds (1995) (8e EOF) voor het begrotingsjaar 2001. Gedaan te Brussel, 7 maart 2003. Voor de Raad De voorzitter N. Christodoulakis (1) PB L 263 van 19.9.1991, blz. 1. (2) PB L 329 van 29.11.1997, blz. 50. (3) PB L 156 van 29.5.1998 blz. 108. Akkoord gerectificeerd in PB L 173 van 18.6.1998, blz. 54. (4) PB L 191 van 7.7.1998, blz. 53. (5) PB C 295 van 28.11.2002, blz. 289.",
  "source": "EUR LEX"
}