{
  "url": "http://www.w3.org/1999/xhtml\"><!--",
  "content": "L_2015266NL.01000101.xml 13.10.2015 NL Publicatieblad van de Europese Unie L 266/1 VERORDENING (EU) 2015/1828 VAN DE RAAD van 12 oktober 2015 tot wijziging van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( 1 ) , Gezien het gezamenlijk voorstel van de Hoge Vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende: (1) Verordening (EU) nr. 36/2012 van de Raad ( 2 ) geeft uitvoering aan het grootste deel van de maatregelen waarin is voorzien bij Besluit 2013/255/GBVB. (2) De Raad heeft op 12 oktober 2015 Besluit (GBVB) 2015/1836 ( 3 ) vastgesteld tot wijziging van Besluit 2013/255/GBVB. Besluit (GBVB) 2015/1836 stelt de criteria vast voor de plaatsing van personen, entiteiten en lichamen op de lijst in de bijlagen I en II van dat besluit. De redenen voor deze plaatsingen op de lijst worden uiteengezet in de overwegingen van Besluit (GBVB) 2015/1836 en Besluit 2013/255/GBVB. (3) De bevriezing van tegoeden valt onder het toepassingsgebied van het Verdrag en er is daarom, met name om te garanderen dat deze maatregel in alle lidstaten door de marktdeelnemers uniform wordt toegepast, optreden op het niveau van de Unie noodzakelijk voor de tenuitvoerlegging ervan. (4) Verordening (EU) nr. 36/2012 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) nr. 36/2012 wordt als volgt gewijzigd: 1) Aan artikel 15 worden de volgende leden toegevoegd: „1 bis.   De lijst in bijlage II bestaat tevens uit natuurlijke personen of rechtspersonen, entiteiten en lichamen die door de Raad overeenkomstig artikel 28, lid 2, van Besluit 2013/255/GBVB van de Raad ( *1 ) geïdentificeerd zijn als behorend tot één van de volgende categorieën: a) vooraanstaande zakenlieden die in Syrië actief zijn; b) leden van de families Assad of Makhlouf; c) ministers van de Syrische regering die na mei 2011 aan de macht zijn geweest; d) leden van de Syrische strijdkrachten met de rang van „kolonel” en met een gelijkwaardige of hogere rang die na mei 2011 in dienst zijn geweest; e) leden van de Syrische veiligheids- en inlichtingendiensten die na mei 2011 in dienst zijn geweest; f) leden van de met het regime gelieerde milities; g) personen, entiteiten, afdelingen, agentschappen, lichamen of instellingen die actief zijn in de sector van de verspreiding van chemische wapens, en natuurlijke personen of rechtspersonen en entiteiten die banden hebben met hen, en op wie artikel 21 van deze verordening niet van toepassing is. 1 ter.   Personen, entiteiten en lichamen die behoren tot een van de in lid 1 bis bedoelde categorieën, worden niet op de in de bijlage II vervatte lijst van personen, entiteiten en lichamen opgenomen of gehandhaafd als er voldoende informatie is waaruit blijkt dat zij niet of niet meer verbonden zijn met het regime of er geen invloed (meer) over uitoefenen, of geen echt omzeilingsrisico vormen. ( *1 ) Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( PB L 147 van 1.6.2013, blz. 14 ).”.\" 2) In artikel 32 wordt lid 2 vervangen door: „2.   De Raad stelt de betrokken persoon of entiteit of het betrokken lichaam in kennis van zijn in lid 1 van dit artikel bedoelde besluit betreffende de opneming in de lijst, alsmede van de motivering hiervoor, hetzij rechtstreeks, indien het adres bekend is, hetzij middels de publicatie van een kennisgeving, zodat de persoon, de entiteit of het lichaam daarover opmerkingen kan indienen. In het bijzonder, indien een persoon, entiteit of lichaam is opgenomen in de lijst in bijlage II omdat hij of zij tot een van de in artikel 15, lid 1 bis, vervatte categorieën behoort, kan de persoon, de entiteit of het lichaam bewijs overleggen en opmerkingen indienen over waarom hij of zij van mening is dat, hoewel hij of zij onder een dergelijke categorie valt, zijn of haar opneming in de lijst niet gerechtvaardigd is.”. 3) De titel van bijlage II wordt vervangen door: „BIJLAGE II Lijst van natuurlijke personen en rechtspersonen, entiteiten of lichamen bedoeld in artikel 14, artikel 15, lid 1, onder a), en artikel 15, lid 1 bis”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 12 oktober 2015. Voor de Raad De voorzitter F. MOGHERINI ( 1 ) PB L 147 van 1.6.2013, blz. 14 . ( 2 ) Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( PB L 16 van 19.1.2012, blz. 1 ). ( 3 ) Besluit (GBVB) 2015/1836 van de Raad van 12 oktober 2015 tot wijziging van Besluit 2013/255/GBVB betreffende beperkende maatregelen tegen Syrië (zie bladzijde 75 van dit Publicatieblad).",
  "source": "EUR LEX"
}