{
  "url": "http://www.w3.org/1999/xhtml\">",
  "content": "L_202500792NL.000101.fmx.xml Publicatieblad van de Europese Unie NL L-serie 2025/792 25.4.2025 UITVOERINGSBESLUIT (EU) 2025/792 VAN DE COMMISSIE van 24 april 2025 betreffende de publicatie van een lijst met vermelding van bepaalde CO 2 -emissiewaarden per fabrikant en van gemiddelde specifieke CO 2 -emissies van alle in de Unie geregistreerde nieuwe zware bedrijfsvoertuigen krachtens Verordening (EU) 2019/1242 van het Europees Parlement en de Raad voor de rapportageperiode van het jaar 2022 (Kennisgeving geschied onder nummer C(2025) 2307) (Slechts de teksten in de Duitse, de Engelse, de Franse, de Italiaanse, de Nederlandse en de Zweedse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1242 van het Europees Parlement en de Raad van 20 juni 2019 tot vaststelling van CO 2 -emissienormen voor nieuwe zware bedrijfsvoertuigen en tot wijziging van Verordeningen (EG) nr. 595/2009 en (EU) 2018/956 van het Europees Parlement en de Raad en Richtlijn 96/53/EG van de Raad ( 1 ) , en met name artikel 11, lid 1, eerste alinea, punten a), b), d) en f), Overwegende hetgeen volgt: (1) De gemiddelde specifieke CO 2 -emissies van een fabrikant moeten worden bepaald op basis van de gegevens die de lidstaten en de fabrikanten overeenkomstig Verordening (EU) 2018/956 van het Europees Parlement en de Raad ( 2 ) voor voertuigen van die fabrikant hebben gerapporteerd. (2) De gemiddelde specifieke CO 2 -emissies van alle in de Unie geregistreerde nieuwe zware bedrijfsvoertuigen, moeten worden gebaseerd op de gegevens die zijn gerapporteerd voor voertuigen van alle fabrikanten. (3) Bij de bepaling van de factor voor emissievrije en emissiearme voertuigen voor elke fabrikant moet rekening worden gehouden met de als zodanig gerapporteerde emissievrije en emissiearme zware bedrijfsvoertuigen. (4) Het CO 2 -emissiereductietraject en de emissiekredieten per fabrikant moeten worden bepaald op basis van het aantal als zodanig gerapporteerde nieuwe zware bedrijfsvoertuigen, met uitzondering van werkvoertuigen. De voertuigen die als werkvoertuigen waren gecertificeerd maar niet als zodanig zijn geregistreerd, zijn geïdentificeerd en de nodige correcties van de jaarlijkse gemiddelde specifieke CO 2 -emissies van een fabrikant overeenkomstig Uitvoeringsverordening (EU) 2021/941 van de Commissie ( 3 ) zijn daarop toegepast. (5) De gegevens in de bijlage bij dit besluit zijn gebaseerd op de gegevens waarover de Commissie op 12 september 2024 beschikte. (6) Indien de Commissie aanvullende gegevens ontvangt die van invloed zouden zijn op de resultaten van die berekeningen, kan het zijn dat de Commissie de in dit besluit bekendgemaakte gegevens moet bijwerken, HEEFT HET VOLGENDE BESLUIT VASTGESTELD: Artikel 1 Gemiddelde specifieke CO 2 -emissies per fabrikant De gemiddelde specifieke CO 2 -emissies per fabrikant, zoals bedoeld in artikel 4 van Verordening (EU) 2019/1242, voor de rapporteringsperiode van het jaar 2022, zijn vermeld in de tweede kolom van de tabel in de bijlage bij dit besluit. Artikel 2 Factor voor emissievrije en emissiearme voertuigen per fabrikant De factor voor emissievrije en emissiearme voertuigen per fabrikant, zoals bedoeld in artikel 5, lid 1, van Verordening (EU) 2019/1242, voor de rapporteringsperiode van het jaar 2022, is vermeld in de derde kolom van de tabel van de bijlage bij dit besluit. Artikel 3 CO 2 -emissiereductietraject en emissiekredieten per fabrikant Het CO 2 -emissiereductietraject en de emissiekredieten per fabrikant, zoals bedoeld in artikel 7 van Verordening (EU) 2019/1242, voor de rapporteringsperiode van het jaar 2022, zijn vermeld in respectievelijk de vierde en de vijfde kolom van de tabel van de bijlage bij dit besluit. Artikel 4 Gemiddelde specifieke CO 2 -emissies van alle nieuwe zware bedrijfsvoertuigen De waarde voor de gemiddelde specifieke CO 2 -emissies van alle nieuwe zware bedrijfsvoertuigen die in de rapporteringsperiode van het jaar 2022 in de Unie zijn geregistreerd, zoals berekend met de formule van bijlage I, punt 2.7, bij Verordening (EU) 2019/1242, rekening houdend met de nieuwe zware bedrijfsvoertuigen van alle fabrikanten, bedraagt: 48,8 g/tkm. Artikel 5 Adressaten Dit besluit is gericht tot de volgende fabrikanten: 1) DAF TRUCKS N.V. Postbus 90065 5600 TW Eindhoven Nederland 2) DAIMLER TRUCK AG Fasanenweg 10 70771 Leinfelden-Echterdingen Duitsland 3) FORD OTOMOTIV SANAYI A.Ş. Akpınar Mahallesi Hasan Basri Caddesi No: 2 34885 Sancaktepe/Istanbul Turkije 4) HYUNDAI HYDROGEN MOBILITY AG Hagenholzstraße 60 8004 Zürich Zwitserland 5) IVECO MAGIRUS AG Nicolaus-Otto-Straße 27 89079 Ulm Duitsland 6) IVECO S.p.A. Via Puglia 35 10156 Turijn Italië 7) MAN TRUCK & BUS SE Dachauer Straße 667 80995 München Duitsland 8) RENAULT TRUCKS SAS 99 route de Lyon 69800 Saint-Priest Frankrijk 9) SCANIA CV AB Vagnmakarvägen 1 SE-151 87 Södertälje Zweden 10) VOLVO TRUCK CORPORATION Herkulesgatan 75 SE-405 08 Göteborg Zweden Gedaan te Brussel, 24 april 2025. Voor de Commissie Wopke HOEKSTRA Lid van de Commissie ( 1 ) PB L 198 van 25.7.2019, blz. 202 , ELI: http://data.europa.eu/eli/reg/2019/1242/oj . ( 2 ) Verordening (EU) 2018/956 van het Europees Parlement en de Raad van 28 juni 2018 betreffende de monitoring en de rapportering van de CO 2 -emissies en het brandstofverbruik van nieuwe zware bedrijfsvoertuigen ( PB L 173 van 9.7.2018, blz. 1 , ELI: http://data.europa.eu/eli/reg/2018/956/oj ). ( 3 ) Uitvoeringsverordening (EU) 2021/941 van de Commissie van 10 juni 2021 tot vaststelling van een specifieke procedure voor de identificatie van zware bedrijfsvoertuigen die als werkvoertuigen zijn gecertificeerd maar niet als zodanig zijn geregistreerd en het aanbrengen van correcties in de jaarlijkse gemiddelde specifieke CO 2 -emissies van een fabrikant teneinde met die voertuigen rekening te houden ( PB L 205 van 11.6.2021, blz. 77 , ELI: http://data.europa.eu/eli/reg_impl/2021/941/oj ). BIJLAGE Alle vermeldingen hebben betrekking op de rapporteringsperiode van het jaar 2022. Fabrikant Gemiddelde specifieke CO 2 -emissies, zoals bedoeld in artikel 4 van Verordening (EU) 2019/1242, in g/tkm Factor voor emissievrije en emissiearme voertuigen, zoals bedoeld in artikel 5, lid 1, van Verordening (EU) 2019/1242 CO 2 -emissiereductietraject, zoals bedoeld in artikel 7, lid 2, van Verordening (EU) 2019/1242, in g/tkm Emissiekredieten, zoals bedoeld in artikel 7, lid 1, van Verordening (EU) 2019/1242, in g/tkm DAF TRUCKS N.V. 49,12 0,999 51,40 89 410 DAIMLER TRUCK AG 50,35 0,996 49,43 — FORD OTOMOTIV SANAYI A.Ş. 53,95 1,000 50,12 — HYUNDAI HYDROGEN MOBILITY AG 0,00 0,970 54,32 1 032 IVECO MAGIRUS AG 51,93 1,000 48,30 — IVECO S.p.A. 48,92 0,995 46,39 — MAN TRUCK & BUS SE 48,89 0,999 49,37 15 524 RENAULT TRUCKS SAS 46,46 0,984 47,11 13 773 SCANIA CV AB 45,54 0,994 49,56 131 300 VOLVO TRUCK CORPORATION 47,50 0,986 50,21 108 616 ELI: http://data.europa.eu/eli/dec_impl/2025/792/oj ISSN 1977-0758 (electronic edition)",
  "source": "EUR LEX"
}