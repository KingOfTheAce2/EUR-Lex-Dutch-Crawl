{
  "url": "http://www.w3.org/1999/xhtml\">",
  "content": "L_202500189NL.000101.fmx.xml Publicatieblad van de Europese Unie NL L-serie 2025/189 28.1.2025 UITVOERINGSBESLUIT (GBVB) 2025/189 VAN DE RAAD van 27 januari 2025 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Op 20 december 2024 heeft het Comité, opgericht op grond van Resolutie 1970 (2011) van de Veiligheidsraad van de Verenigde Naties betreffende Libië, één persoon geschrapt van de lijst van personen en entiteiten die aan beperkende maatregelen onderworpen zijn. (3) Besluit (GBVB) 2015/1333 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen I en III bij Besluit (GBVB) 2015/1333 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 27 januari 2025. Voor de Raad De voorzitter K. KALLAS ( 1 ) PB L 206 van 1.8.2015, blz. 34 , ELI: http://data.europa.eu/eli/dec/2015/1333/oj. BIJLAGE De bijlagen I en III bij Besluit (GBVB) 2015/1333 worden als volgt gewijzigd: In bijlage I (“Lijst van personen bedoeld in artikel 8, lid 1”) en in bijlage III (“Lijst van personen en entiteiten bedoeld in artikel 9, lid 1”), deel A (“Personen”), wordt de respectieve vermelding 20 betreffende Abdelhafiz ZLITNI geschrapt. ELI: http://data.europa.eu/eli/dec_impl/2025/189/oj ISSN 1977-0758 (electronic edition)",
  "source": "EUR LEX"
}