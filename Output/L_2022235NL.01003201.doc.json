{
  "url": "http://www.w3.org/1999/xhtml\">",
  "content": "L_2022235NL.01003201.xml 12.9.2022 NL Publicatieblad van de Europese Unie L 235/32 BESLUIT (GBVB) 2022/1507 VAN DE RAAD van 9 september 2022 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen vanwege de situatie in Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 5 maart 2014 heeft de Raad Besluit 2014/119/GBVB ( 1 ) vastgesteld. (2) Op basis van een toetsing door de Raad moeten de vermeldingen voor vier personen ten aanzien van wie de beperkende maatregelen op 6 september 2022 verstreken zijn, en de informatie over hun rechten van verdediging en hun recht op effectieve rechtsbescherming, geschrapt worden uit de bijlage bij Besluit 2014/119/GBVB. (3) Besluit 2014/119/GBVB moet daarom dienovereenkomstig gewijzigd worden, HEEFT HET VOLGENDE BESLUIT VASTGESTELD: Artikel 1 Besluit 2014/119/GBVB wordt als volgt gewijzigd: 1) In artikel 5 wordt de tweede alinea vervangen door: “Dit besluit is van toepassing tot en met 6 maart 2023.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 9 september 2022. Voor de Raad De voorzitter J. SÍKELA ( 1 ) Besluit 2014/119/GBVB van de Raad van 5 maart 2014 betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 66 van 6.3.2014, blz. 26 ). BIJLAGE De bijlage bij Besluit 2014/119/GBVB wordt als volgt gewijzigd: 1) In deel A (“Lijst van in artikel 1 bedoelde personen, entiteiten en lichamen”) worden de vermeldingen betreffende de volgende personen geschrapt: 1. Viktor Fedorovych Yanukovych; 3. Viktor Pavlovych Pshonka; 7. Oleksandr Viktorovych Yanukovych; 9. Artem Viktorovych Pshonka. 2) In deel B (“Rechten van verdediging en recht op effectieve rechtsbescherming”) wordt de informatie met betrekking tot de volgende personen geschrapt: 1. Viktor Fedorovych Yanukovych; 3. Viktor Pavlovych Pshonka; 7. Oleksandr Viktorovych Yanukovych; 9. Artem Viktorovych Pshonka.",
  "source": "EUR LEX"
}