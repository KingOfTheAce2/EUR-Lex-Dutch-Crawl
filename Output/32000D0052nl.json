{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0052:NL:HTML\">",
  "content": "EUR-Lex - 32000D0052 - NL Avis juridique important | 32000D0052 2000/52/EG: Beschikking van de Commissie van 17 december 1999 inzake een financiële bijdrage van de Gemeenschap voor de uitroeiing van bluetongue in Griekenland (kennisgeving geschied onder nummer C(1999) 4681) (Slechts de tekst in de Griekse taal is authentiek) Publicatieblad Nr. L 019 van 25/01/2000 blz. 0062 - 0063 BESCHIKKING VAN DE COMMISSIE van 17 december 1999 inzake een financiële bijdrage van de Gemeenschap voor de uitroeiing van bluetongue in Griekenland (kennisgeving geschied onder nummer C(1999) 4681) (Slechts de tekst in de Griekse taal is authentiek) (2000/52/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Beschikking 94/370/EG(2), en met name op artikel 3, Overwegende hetgeen volgt: (1) Sinds augustus 1999 hebben zich in een aantal regio's in Griekenland uitbraken van bluetongue voorgedaan en aangenomen mag worden dat zich tot december 1999 nog nieuwe uitbraken zullen voordoen. (2) Door de zeer sterke uitbreiding van de ziekte is de slachtmaatregel waartoe vorig jaar op basis van een beperkter aantal uitbraken is besloten, niet meer zinvol. (3) In overleg met de Griekse autoriteiten is besloten de slachtmaatregel uitsluitend voor dieren met klinische symptomen toe te passen. (4) De Gemeenschap betaalt haar financiële bijdrage nadat is bevestigd dat de maatregelen zijn uitgevoerd en dat de veterinaire wetgeving van de Gemeenschap in acht is genomen. (5) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 In deze beschikking wordt onder \"getroffen dieren, besmette dieren of dieren die ervan verdacht worden besmet of getroffen te zijn\" dieren met klinische symptomen verstaan. Artikel 2 Om de uitbraken van bluetongue in Griekenland te bestrijden draagt de Gemeenschap, tot een maximum van 0,6 miljoen EUR, bij in de kosten van de maatregelen die in 1999 worden uitgevoerd, afgezien van de in het kader van Beschikking 1999/559/EG van de Commissie(3) vastgestelde maatregelen; deze bijdrage bedraagt: - 50 % van de kosten die Griekenland maakt om eigenaars te vergoeden voor het slachten en vernietigen van getroffen dieren, besmette dieren of dieren die ervan verdacht worden besmet of getroffen te zijn. - 50 % van de kosten die Griekenland maakt voor de aankoop van insektendodende middelen en sproeitoestellen. Artikel 3 1. De Gemeenschap verleent haar financiële bijdrage nadat de bewijsstukken zijn overgelegd. 2. De in lid 1 bedoelde bewijsstukken omvatten: a) een epizoötiologisch verslag over elk bedrijf waar dieren zijn geslacht; b) een financieel verslag met o.m.: - de lijst van de begunstigden en hun adres, het aantal dieren dat is geslacht, de betrokken diersoorten en -categorieën, de slachtdatum, het bedrag dat is uitbetaald (exclusief BTW) en de betaaldatum; - voor de overige maatregelen waarvoor de Gemeenschap een financiële bijdrage verleent: een lijst van de uitgaven (exclusief BTW), met een beschrijving van de maatregelen en de betaaldatum. Artikel 4 De aanvragen tot betaling van de bijdrage en de in artikel 3 bedoelde bewijsstukken moeten vóór 1 april 2000 bij de Commissie worden ingediend. Artikel 5 1. De Commissie kan in samenwerking met de bevoegde nationale autoriteiten controles ter plaatse verrichten om na te gaan of de gecofinancierde maatregelen zijn uitgevoerd en de betrokken kosten werkelijk zijn gemaakt. De Commissie stelt de lidstaten in kennis van de resultaten van deze controles. 2. De artikelen 8 en 9 van Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid zijn van overeenkomstige toepassing. Artikel 6 Deze beschikking is gericht tot de Helleense Republiek. Gedaan te Brussel, 17 december 1999. Voor de Commissie David BYRNE Lid van de Commissie (1) PB L 224 van 18.8.1990, blz. 19. (2) PB L 168 van 2.7.1994, blz. 31. (3) PB L 211 van 11.8.1999, blz. 55.",
  "source": "EUR LEX"
}