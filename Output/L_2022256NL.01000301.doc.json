{
  "url": "http://www.w3.org/1999/xhtml\">",
  "content": "L_2022256NL.01000301.xml 4.10.2022 NL Publicatieblad van de Europese Unie L 256/3 BESLUIT (EU) 2022/1846 VAN DE RAAD van 29 september 2022 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en de Republiek Mauritius betreffende de verlenging van het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Unie en de Republiek Mauritius DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, in samenhang met artikel 218, lid 6, tweede alinea, punt a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Conform Besluit (EU) 2022/614 van de Raad ( 2 ) is de Overeenkomst in de vorm van een briefwisseling tussen de Europese Unie en de Republiek Mauritius betreffende de verlenging van het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Unie en de Republiek Mauritius ( 3 ) (“de overeenkomst in de vorm van een briefwisseling”), op 5 april 2022 ondertekend, onder voorbehoud van de sluiting van die overeenkomst op een latere datum. (2) De overeenkomst in de vorm van een briefwisseling moet ervoor zorgen dat de Unie en de Republiek Mauritius hun samenwerking ter bevordering van een duurzaam visserijbeleid en een verantwoorde exploitatie van de visbestanden in de Mauritiaanse wateren kunnen voortzetten en dat de vaartuigen van de Unie hun visserijactiviteiten in die wateren kunnen blijven verrichten. (3) De overeenkomst in de vorm van een briefwisseling moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst in de vorm van een briefwisseling tussen de Europese Unie en de Republiek Mauritius betreffende de verlenging van het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Unie en de Republiek Mauritius wordt namens de Unie goedgekeurd. Artikel 2 De voorzitter van de Raad verricht namens de Unie de in punt 10 van de overeenkomst in de vorm van een briefwisseling bedoelde kennisgeving ( 4 ) . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 29 september 2022. Voor de Raad De voorzitter J. SÍKELA ( 1 ) Goedkeuring van 13 september 2022. ( 2 ) Besluit (EU) 2022/614 van de Raad van 11 februari 2022 betreffende de ondertekening, namens de Unie, en de voorlopige toepassing van de Overeenkomst in de vorm van een briefwisseling tussen de Europese Unie en de Republiek Mauritius betreffende de verlenging van het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Unie en de Republiek Mauritius ( PB L 115 van 13.4.2022, blz. 43 ). ( 3 ) PB L 115 van 13.4.2022, blz. 45 . ( 4 ) De datum van inwerkingtreding van de overeenkomst in de vorm van een briefwisseling wordt door het secretariaat-generaal van de Raad bekendgemaakt in het Publicatieblad van de Europese Unie .",
  "source": "EUR LEX"
}