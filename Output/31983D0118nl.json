{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0118:NL:HTML\">",
  "content": "EUR-Lex - 31983D0118 - NL Avis juridique important | 31983D0118 83/118/EEG: Beschikking van de Commissie van 10 maart 1983 houdende goedkeuring van het door Italië ingediende verruimde programma voor de uitroeiing van rundertuberculose (Slechts de tekst in de Italiaanse taal is authentiek) Publicatieblad Nr. L 076 van 22/03/1983 blz. 0024 - 0024 ***** BESCHIKKING  VAN DE COMMISSIE van 10 maart 1983 houdende goedkeuring van het door Italië ingediende verruimde programma voor de uitroeiing van rundertuberculose (Slechts de tekst in de Italiaanse taal is authentiek) (83/118/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 77/391/EEG van de Raad van 17 mei 1977 betreffende een gemeenschappelijke actie met het oog op de uitroeiing van brucellose, tuberculose en leukose bij runderen (1), en met name op artikel 9, lid 2, Gelet op Richtlijn 78/52/EEG van de Raad van 13 december 1977 tot vaststelling van de communautaire criteria voor de nationale programma's voor de versnelde uitroeiing van brucellose, tuberculose en endemische leukose bij runderen (2), en met name op hoofdstuk III, Gelet op Beschikking 80/122/EEG van de Commissie van 21 december 1979 houdende goedkeuring van de door Italië ingediende programma's tot versnelde uitroeiing van brucellose en tuberculose (3), Gelet op Richtlijn 82/400/EEG van de Raad van 14 juni 1982 tot wijziging van Richtlijn 77/391/EEG en tot instelling van een aanvullende gemeenschappelijke actie voor de uitroeiing van brucellose, tuberculose en leukose bij runderen (4), Overwegende dat Italië bij schrijven van 15 december 1982 de Commissie een verruimd programma voor de uitroeiing van tuberculose heeft voorgelegd; Overwegende dat, na onderzoek van het verruimde programma en met inachtneming van de uitvoering van het oorspronkelijke programma, is geconstateerd dat het verruimde programma in overeenstemming is met de Richtlijnen 77/391/EEG, 78/52/EEG en 82/400/EEG, en derhalve moet worden goedgekeurd; Overwegende dat het verruimde programma garandeert dat de in het kader van het oorspronkelijke programma getroffen maatregelen worden voortgezet; dat het oorspronkelijke programma is verstreken op 31 december 1982; Overwegende dat de maatregelen in het kader van het verruimde programma van toepassing zijn sedert 31 december 1982; dat derhalve aan de voorwaarden voor financiële deelneming van de Gemeenschap is voldaan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité; dat het Comité van het EOGFL is geraadpleegd, HEEFT DE VOLGENDE BESCHIKKING GEGEVEN: Artikel 1 Het door Italië sedert 31 december 1982 toegepaste verruimde programma voor de uitroeiing van tuberculose wordt hierbij goedgekeurd. Artikel 2 De Gemeenschap zal bijdragen in de subsidiabele uitgaven voor slachtingen die plaatsvinden vanaf 31 december 1982. Artikel 3 Deze beschikking is gericht tot Italië. Gedaan te Brussel, 10 maart 1983. Voor de Commissie Poul DALSAGER Lid van de Commissie (1) PB nr. L 145 van 13. 6. 1977, blz. 44. (2) PB nr. L 15 van 19. 1. 1978, blz. 34. (3) PB nr. L 29 van 6. 2. 1980, blz. 27. (4) PB nr. L 173 van 19. 6. 1982, blz. 18.",
  "source": "EUR LEX"
}