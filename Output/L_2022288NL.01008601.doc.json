{
  "url": "http://www.w3.org/1999/xhtml\">",
  "content": "L_2022288NL.01008601.xml 9.11.2022 NL Publicatieblad van de Europese Unie L 288/86 UITVOERINGSBESLUIT (GBVB) 2022/2188 VAN DE RAAD van 8 november 2022 tot uitvoering van Besluit (GBVB) 2016/849 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( 1 ) , en met name artikel 33, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 mei 2016 Besluit (GBVB) 2016/849 vastgesteld. (2) Het comité van de Veiligheidsraad van de Verenigde Naties (“VN-Veiligheidsraad”), ingesteld op grond van Resolutie 1718 (2006) van de VN-Veiligheidsraad, heeft op 14 september 2022 de gegevens met betrekking tot twee entiteiten die aan beperkende maatregelen onderworpen zijn geactualiseerd. (3) Besluit (GBVB) 2016/849 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit (GVB) 2016/849 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 8 november 2022. Voor de Raad De voorzitter Z. STANJURA ( 1 ) PB L 141 van 28.5.2016, blz. 79 . BIJLAGE In bijlage I bij Besluit (GBVB) 2016/849 worden onder rubriek “B. Entiteiten” de vermeldingen 36 en 74 vervangen door: Naam Alias Locatie Datum van aanwijzing door de VN Overige informatie “36. Singwang Economics and Trading General Corporation Adres: Noord-Korea 30.11.2016 Is een Noord-Koreaanse firma die handelt in steenkool. Noord-Korea genereert een aanzienlijk deel van het geld voor zijn programma's inzake kernwapens en ballistische raketten door de winning van natuurlijke hulpbronnen die in het buitenland worden verkocht. 74. Weihai World-Shipping Freight Adres: 419-201, Tongyi Lu, Huancui Qu, Weihai, Shandong 264200, China; IMO-nummer: 5905801 30.3.2018 Scheepsbeheerder en commercieel beheerder van de XIN GUANG HAI, die op 27 oktober 2017 in Taean (DVK) steenkool heeft geladen en op 14 november 2017 moest aankomen in Cam Pha, Vietnam, maar daar niet aankwam.”",
  "source": "EUR LEX"
}