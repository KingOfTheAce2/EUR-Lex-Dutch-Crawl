{
  "url": "http://www.w3.org/1999/xhtml\">",
  "content": "L_2019267NL.01000101.xml 21.10.2019 NL Publicatieblad van de Europese Unie L 267/1 BESLUIT (EU) 2019/1740 VAN DE EUROPESE RAAD van 18 oktober 2019 tot benoeming van de president van de Europese Centrale Bank DE EUROPESE RAAD, Gezien het Verdrag betreffende de werking van de Europese Unie, en met name artikel 283, lid 2, Gezien de aanbeveling van de Raad van de Europese Unie ( 1 ) , Gezien het advies van het Europees Parlement ( 2 ) , Gezien het advies van de Raad van bestuur van de Europese Centrale Bank ( 3 ) , Overwegende hetgeen volgt: (1) De ambtstermijn van de president van de Europese Centrale Bank, de heer Mario DRAGHI, die benoemd is bij Besluit 2011/386/EU van de Europese Raad ( 4 ) , verstrijkt op 31 oktober 2019; er dient derhalve een nieuwe president van de Europese Centrale Bank te worden benoemd. (2) De Europese Raad wenst mevrouw Christine LAGARDE te benoemen, die volgens hem voldoet aan alle eisen van artikel 283, lid 2, van het Verdrag, HEEFT HET VOLGENDE BESLUIT VASTGESTELD: Artikel 1 Mevrouw Christine LAGARDE wordt met ingang van 1 november 2019 benoemd tot president van de Europese Centrale Bank, voor een ambtstermijn van acht jaar. Artikel 2 Dit besluit wordt bekendgemaakt in het Publicatieblad van de Europese Unie . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 18 oktober 2019. Voor de Europese Raad De voorzitter D. TUSK ( 1 ) PB C 235 van 12.7.2019, blz. 1 . ( 2 ) Advies uitgebracht op 17 september 2019 (nog niet bekendgemaakt in het Publicatieblad). ( 3 ) PB C 258 van 1.8.2019, blz. 2 . ( 4 ) Besluit 2011/386/EU van de Europese Raad van 24 juni 2011 houdende benoeming van de president van de Europese Centrale Bank ( PB L 173 van 1.7.2011, blz. 8 ).",
  "source": "EUR LEX"
}