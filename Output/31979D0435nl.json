{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0435:NL:HTML\">",
  "content": "EUR-Lex - 31979D0435 - NL Avis juridique important | 31979D0435 79/435/EEG: Beschikking van de Commissie van 17 april 1979 met betrekking tot de uitvoering van de hervorming van de landbouwstructuur in Nederland overeenkomstig titel II van Richtlijn 75/268/EEG van de Raad (Slechts de tekst in de Nederlandse taal is authentiek) Publicatieblad Nr. L 111 van 04/05/1979 blz. 0036 - 0036 ++++ BESCHIKKING VAN DE COMMISSIE van 17 april 1979 met betrekking tot de uitvoering van de hervorming van de landbouwstructuur in Nederland overeenkomstig titel II van Richtlijn 75/268/EEG van de Raad ( Slechts de tekst in de Nederlandse taal is authentiek ) ( 79/435/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 1 ) , en met name op artikel 13 , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 2 ) , en met name op artikel 18 , lid 3 , Overwegende dat de Regering van Nederland op 2 februari 1979 overeenkomstig artikel 13 van Richtlijn 75/268/EEG , juncto artikel 17 , lid 4 , van Richtlijn 72/159/EEG het besluit van de Stichting Beheer Landbouwgronden van 19 december 1978 \" Bijdragen probleemgebieden \" heeft medegedeeld ; Overwegende dat de Commissie volgens artikel 18 , lid 3 , van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of , op grond van de verenigbaarheid van de medegedeelde wettelijke en bestuursrechtelijke bepalingen met Richtlijn 75/268/EEG en met inachtneming van de in deze richtlijn gestelde doeleinden alsmede van het noodzakelijke verband tussen de maatregelen , aan de voorwaarden voor financiële deelneming door de Gemeenschap is voldaan ; Overwegende dat het voornoemde besluit beantwoordt aan het doel en de voorwaarden van titel II van Richtlijn 75/268/EEG ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 Het door de Regering van Nederland medegedeelde besluit van de Stichting Beheer Landbouwgronden van 19 december 1978 \" Bijdragen probleemgebieden \" voldoet aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG en artikel 15 van Richtlijn 72/159/EEG genoemde gemeenschappelijke actie . Artikel 2 Deze beschikking is gericht tot het Koninkrijk der Nederlanden . Gedaan te Brussel , 17 april 1979 . Voor de Commissie Finn GUNDELACH Vice-Voorzitter ( 1 ) PB nr . L 128 van 19 . 5 . 1975 , blz . 1 . ( 2 ) PB nr . L 96 van 23 . 4 . 1972 , blz . 1 .",
  "source": "EUR LEX"
}