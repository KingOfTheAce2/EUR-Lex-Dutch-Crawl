{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977L0082:NL:HTML\">",
  "content": "EUR-Lex - 31977L0082 - NL Avis juridique important | 31977L0082 Richtlijn 77/82/EEG van de Raad van 18 januari 1977 inzake een aan het Koninkrijk Denemarken toegestane afwijking inzake de in het internationale reizigersverkeer voor de omzetbelastingen en accijnzen geldende regeling Publicatieblad Nr. L 023 van 27/01/1977 blz. 0050 - 0050 Bijzondere uitgave in het Grieks: Hoofdstuk 09 Deel 1 blz. 0048 ++++ RICHTLIJN VAN DE RAAD van 18 januari 1977 inzake een aan het Koninkrijk Denemarken toegestane afwijking inzake de in het internationale reizigersverkeer voor de omzetbelastingen en accijnzen geldende regeling ( 77/82/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 99 en 100 , Gelet op de Akte van Toetreding , inzonderheid op artikel 133 en bijlage VII , deel V , punt 1 , Gezien het voorstel van de Commissie , Overwegende dat in bijlage VII , deel V , punt 1 , van de Akte van Toetreding , aan Denemarken een afwijking wordt toegestaan betreffende het toepassen van bepaalde voorschriften van Richtlijn 69/169/EEG van de Raad van 28 mei 1969 inzake de harmonisatie van de wettelijke en bestuursrechtelijke bepalingen met betrekking tot de vrijstellingen van omzetbelastingen en accijnzen die bij invoer worden geheven in het internationale reizigersverkeer ( 1 ) , gewijzigd bij Richtlijn 72/230/EEG ( 2 ) ; Overwegende dat de Raad bij Richtlijn 76/134/EEG ( 3 ) verlenging van deze afwijking tot en met 31 december 1976 heeft toegestaan ; Overwegende dat de Deense Regering om een nieuwe verlenging van deze afwijking heeft verzocht ; Overwegende dat een verlenging van de afwijking nodig is , HEEFT DE VOLGENDE RICHTLIJN VASTGESTELD : Artikel 1 In afwijking van de Richtlijnen 69/169/EEG en 72/230/EEG kan het Koninkrijk Denemarken tot en met 31 december 1977 de geldende regeling handhaven inzake de belastingvrijstellingen voor het internationale reizigersverkeer voor wat betreft de produkten vermeld in bijlage VII , deel V , punt 1 , sub a ) , van de Akte van Toetreding . Artikel 2 Het Koninkrijk Denemarken draagt er zorg voor de Commissie in kennis te stellen van de tekst van de bepalingen die het op het gebied waarop deze richtlijn betrekking heeft , vaststelt . Artikel 3 Deze richtlijn is gericht tot het Koninkrijk Denemarken . Gedaan te Brussel , 18 januari 1977 . Voor de Raad De Voorzitter Anthony CROSLAND ( 1 ) PB nr . L 133 van 4 . 6 . 1969 , blz . 6 . ( 2 ) PB nr . L 139 van 17 . 6 . 1972 , blz . 28 . ( 3 ) PB nr . L 21 van 29 . 1 . 1976 , blz . 9 .",
  "source": "EUR LEX"
}