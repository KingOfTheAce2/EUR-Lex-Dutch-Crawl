{
  "url": "http://www.w3.org/1999/xhtml\">",
  "content": "L_202401687NL.000101.fmx.xml Publicatieblad van de Europese Unie NL L-serie 2024/1687 13.6.2024 BESLUIT (EU) 2024/1687 VAN DE RAAD van 10 juni 2024 over het namens de Europese Unie in te nemen standpunt tijdens de 16de zitting van de Commissie van technisch deskundigen van de Intergouvernementele organisatie voor het internationale spoorwegvervoer (OTIF) inzake de herziening van de uniforme technische voorschriften die van toepassing zijn op het subsysteem “rollend materieel — goederenwagons”, op het subsysteem “rollend materieel — geluidsemissies”, op treinsamenstelling en de controle van de compatibiliteit met de geplande trajecten, alsook op het subsysteem “telematicatoepassingen voor het goederenvervoer” DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 91, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Unie is toegetreden tot het Verdrag betreffende het internationale spoorwegvervoer van 9 mei 1980, zoals gewijzigd door het Protocol van Vilnius van 3 juni 1999 (het “Cotif”), bij Besluit 2013/103/EU ( 1 ) van de Raad en de Overeenkomst tussen de Europese Unie en de Intergouvernementele Organisatie voor het internationale spoorwegvervoer (OTIF) tot toetreding van de Europese Unie tot het Cotif ( 2 ) . (2) Op grond van artikel 13, lid 1, punt f), van het Cotif is de Commissie van technisch deskundigen (CTE) van de OTIF opgericht. (3) Op grond van artikel 20, lid 1, punt b), van het Cotif en artikel 6, lid 1, van de Uniforme Regelen betreffende de verbindendverklaring van technische normen en de aanneming van uniforme technische voorschriften die van toepassing zijn op spoorwegmaterieel bestemd voor gebruik in internationaal verkeer (APTU) — Aanhangsel F van het Cotif, is de CTE bevoegd om onder meer de uniforme technische voorschriften (UTP’s) betreffende het subsysteem “Rollend materieel — goederenwagons” (UTP WAG), het subsysteem “Rollend materieel — geluidsemissies” (UTP geluid), treinsamenstelling en de controle van de compatibiliteit met de geplande trajecten (UTP TCRC) en “telematicatoepassingen voor het goederenvervoer” (UTP TAF) vast te stellen of te wijzigen. (4) Op de agenda van de 16de zitting van de CTE, die op 11 en 12 juni 2024 plaatsvindt, staat een voorstel voor besluiten tot herziening van de UTP WAG, de UTP geluid en de UTP TCRC, en tot wijziging van aanhangsel I van de UTP TAF. (5) Aangezien de voorgestelde besluiten bindend zullen zijn voor de Unie op grond van artikel 6, lid 1, APTU en artikel 35, leden 3 en 4, Cotif, is het passend het namens de Unie in de CTE in te nemen standpunt te bepalen. (6) Deze besluiten hebben tot doel de UTP WAG, de UTP geluid en de UTP TCRC in overeenstemming te brengen met Uitvoeringsverordening (EU) 2023/1694 ( 3 ) van de Commissie, en om de in aanhangsel I van UTP TAF vermelde verwijzingen naar de technische documenten van technische specificaties inzake interoperabiliteit betreffende de “telematicatoepassingen voor goederenvervoer” (TSI TAF) van het Spoorwegbureau van de Europese Unie in overeenstemming te brengen. (7) Doordat ze bijdragen tot de afstemming van de OTIF-regelgeving op de gelijkwaardige bepalingen van het Unierecht, zijn de beoogde besluiten van de OTIF in overeenstemming met het recht en de strategische doelstellingen van de Unie en moeten ze derhalve door de Unie worden gesteund, HEEFT HET VOLGENDE BESLUIT VASTGESTELD: Artikel 1 Het standpunt dat namens de Europese Unie moet worden ingenomen tijdens de 16de zitting van de Commissie van technisch deskundigen (CTE) van het Verdrag betreffende de Intergouvernementele Organisatie voor het internationale spoorwegvervoer (OTIF) inzake de herziening van de eenvormige technische eisen (UTP) betreffende het subsysteem “Rollend materieel — goederenwagons” (UTP WAG), betreffende het subsysteem “Rollend materieel — geluidsemissies” (UTP geluid), betreffende treinsamenstelling en de controle van de compatibiliteit met de geplande trajecten (UTP TCRC), en inzake de actualisering van de verwijzingen naar de technische documenten van technische specificaties inzake interoperabiliteit betreffende de “telematicatoepassingen voor goederenvervoer” (TSI TAF) die zijn opgenomen in aanhangsel I van de UTP betreffende de “telematicatoepassingen voor het goederenvervoer” (UTP TAF), houdt in dat: 1) wordt gestemd vóór de door de CTE voorgestelde herziening van de UTP WAG, (werkdocument TECH-24003 UTP WAG van de CTE), en onder voorbehoud van de volgende wijzigingen: a) in punt 0.3: — de titel vervangen door “Voertuigen die geschikt zijn voor het vrije verkeer en verwisselbare voertuigen”; — in de derde alinea, tweede streepje, de tekst vervangen door: “\n                                                   “Verwisselbaar voertuig” een voertuig dat voldoet aan de voorschriften voor het vrije verkeer en dat bovendien is uitgerust met gestandaardiseerde interfaces tussen voertuigen, waardoor het voertuig samen met andere verwisselbare voertuigen in een treinsamenstelling kan worden geïntegreerd. Wagens die aan deze criteria voldoen, mogen naast de markering “TEN” ook de vermelding “GE” of “CW” dragen.” ; — in de vierde alinea, punt 3, “algemene werking” vervangen door “verwisselbare voertuigen”; b) in punt 4.2.1 “Algemeen”, zich verzetten tegen de voorgestelde schrapping van de volgende tekst: “Wanneer de functionele en technische specificaties die noodzakelijk zijn om interoperabiliteit tot stand te brengen en om aan de essentiële eisen te voldoen voor een bepaald technisch aspect niet zijn ontwikkeld, wordt dit aspect in het desbetreffende punt aangemerkt als een open punt. Overeenkomstig artikel 8, lid 7, van APTU artikel 4, lid 6, van Richtlijn (EU) 2016/797 worden alle open punten opgenomen in aanhangsel A” ; c) in punt 4.2.3.5.3.4 “Ontsporingsdetectie- en bedieningsfunctie (DDAF)”, derde alinea, “Uitvoeringsverordening (EU) nr. 402/2013” vervangen door “UTP GEN-G”; d) in punt 6.1.2.1 “Loopwerk”, vierde alinea, “Indien het voertuig zijn minimale asbelasting in onbelaste toestand niet bereikt, moeten de gebruiksvoorwaarden van het voertuig” vervangen door “Als de massa van het voertuig het niet mogelijk maakt de minimale asbelasting in onbelaste toestand te bereiken, kunnen de gebruiksvoorwaarden van het voertuig vereisen”; 2) wordt gestemd vóór de door de CTE voorgestelde herziening van de UTP geluid (werkdocument TECH-24004 UTP Noise van de CTE); 3) wordt gestemd vóór de door de CTE voorgestelde herziening van de UTP TCRC, (werkdocument TECH-24005 UTP TCRC van de CTE); 4) wordt gestemd vóór de door de CTE voorgestelde actualisering van de verwijzingen in aanhangsel I van de UTP TAF naar de technische documenten van de TSI TAF, (CTE-werkdocument TECH-24005 UTP TAF); 5) de Commissie kan instemmen met kleine wijzigingen van de in dit artikel vastgestelde standpunten, zonder nader besluit van de Raad. Artikel 2 De besluiten van de CTE worden na de vaststelling ervan bekendgemaakt in het Publicatieblad van de Europese Unie , met vermelding van de datum van inwerkingtreding. Dit besluit is gericht tot de Commissie. Artikel 3 Dit besluit treedt in werking op de datum van de vaststelling ervan. Gedaan te Brussel, 10 juni 2024. Voor de Raad De voorzitter H. LAHBIB ( 1 ) Besluit 2013/103/EU van de Raad van 16 juni 2011 betreffende de ondertekening en sluiting van de Overeenkomst tussen de Europese Unie en de Intergouvernementele Organisatie voor het internationale spoorwegvervoer tot toetreding van de Europese Unie tot het Verdrag betreffende het internationale spoorwegvervoer (Cotif) van 9 mei 1980, zoals gewijzigd bij het Protocol van Vilnius van 3 juni 1999 ( PB L 51 van 23.2.2013, blz. 1 ). ( 2 ) Overeenkomst tussen de Europese Unie en de Intergouvernementele Organisatie voor het internationale spoorwegvervoer tot toetreding van de Europese Unie tot het Verdrag betreffende het internationale spoorwegvervoer (Cotif) van 9 mei 1980, zoals gewijzigd bij het Protocol van Vilnius van 3 juni 1999 ( PB L 51 van 23.2.2013, blz. 8 ). ( 3 ) Uitvoeringsverordening (EU) 2023/1694 van de Commissie van 10 augustus 2023 tot wijziging van de Verordeningen (EU) nr. 321/2013, (EU) nr. 1299/2014, (EU) nr. 1300/2014, (EU) nr. 1301/2014, (EU) nr. 1302/2014, (EU) nr. 1304/2014 en van Uitvoeringsverordening (EU) 2019/777 ( PB L 222 van 8.9.2023, blz. 88 ). ELI: http://data.europa.eu/eli/dec/2024/1687/oj ISSN 1977-0758 (electronic edition)",
  "source": "EUR LEX"
}