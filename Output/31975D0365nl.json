{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0365:NL:HTML\">",
  "content": "EUR-Lex - 31975D0365 - NL Avis juridique important | 31975D0365 75/365/EEG: Besluit van de Raad van 16 juni 1975 tot instelling van een Comité van hooggeplaatste ambtenaren van volksgezondheid Publicatieblad Nr. L 167 van 30/06/1975 blz. 0019 - 0019 Bijzondere uitgave in het Fins: Hoofdstuk 6 Deel 1 blz. 0176 Bijzondere uitgave in het Grieks: Hoofdstuk 05 Deel 2 blz. 0052 Bijzondere uitgave in het Zweeds: Hoofdstuk 6 Deel 1 blz. 0176 Bijzondere uitgave in het Spaans: Hoofdstuk 06 Deel 1 blz. 0202 Bijzondere uitgave in het Portugees: Hoofdstuk 06 Deel 1 blz. 0202 ++++ BESLUIT VAN DE RAAD van 16 juni 1975 tot instelling van een Comité van hooggeplaatste ambtenaren van volksgezondheid ( 75/365/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het voorstel van de Commissie , Overwegende dat de toepassing van de door de Raad vastgestelde maatregelen op het gebied van de daadwerkelijke uitoefening van het recht van vestiging en vrij verrichten van diensten en de coordinatie van de wettelijke en bestuursrechtelijke bepalingen betreffende de werkzaamheden van de arts problemen kan doen rijzen die gemeenschappelijk dienen te worden bestudeerd ; Overwegende dat het wenselijk is te dien einde een Comité in te stellen dat wordt voorgezeten door de Commissie en dat is samengesteld uit vertegenwoordigers van de Lid-Staten die aan de overheidsdiensten van deze Staten zijn verbonden , BESLUIT : Artikel 1 Bij de Commissie wordt een Comité van hooggeplaatste ambtenaren van volksgezondheid ingesteld , hierna \" Comité \" te noemen . Artikel 2 Het Comité heeft tot taak : - de moeilijkheden die zich bij de tenuitvoerlegging van de Richtlijnen nr . 75/362/EEG ( 1 ) en nr . 75/363/EEG ( 2 ) kunnen voordoen , op te sporen en te analyseren ; - alle nuttige inlichtingen te verzamelen over de omstandigheden waaronder algemene en gespecialiseerde medische verzorging in de Lid-Staten wordt verstrekt ; - adviezen uit te brengen die als leidraad kunnen dienen voor de werzaamheden van de Commissie met het oog op eventuele wijzigingen van voornoemde richtlijnen . Artikel 3 1 . Het Comité bestaat uit hooggeplaatste ambtenaren van de Lid-Staten met directe verantwoordelijkheid op het gebied van de volksgezondheid . 2 . De leden van het Comité worden aangewezen door de Lid-Staten ; elke Lid-Staat wijst een gewoon lid en een plaatsvervangend lid aan . 3 . Het voorzitterschap van het Comité berust bij een Vertegenwoordiger van de Commissie . Artikel 4 Het Comité stelt zijn reglement van orde vast . Gedaan te Luxemburg , 16 juni 1975 . Voor de Raad De Voorzitter R . RYAN ( 1 ) Zie blz . 1 van dit Publikatieblad . ( 2 ) Zie blz . 14 van dit Publikatieblad .",
  "source": "EUR LEX"
}