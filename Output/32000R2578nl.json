{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R2578:NL:HTML\">",
  "content": "EUR-Lex - 32000R2578 - NL Avis juridique important | 32000R2578 Verordening (EG) nr. 2578/2000 van de Raad van 17 november 2000 tot wijziging van Verordening (EG) nr. 2406/96 houdende vaststelling van gemeenschappelijke handelsnormen voor bepaalde visserijproducten Publicatieblad Nr. L 298 van 25/11/2000 blz. 0001 - 0002 Verordening (EG) nr. 2578/2000 van de Raad van 17 november 2000 tot wijziging van Verordening (EG) nr. 2406/96 houdende vaststelling van gemeenschappelijke handelsnormen voor bepaalde visserijproducten DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3759/92 van de Raad van 17 december 1992 houdende een gemeenschappelijke ordening der markten in de sector visserijproducten en producten van de aquacultuur(1), en met name op artikel 2, lid 3, Gezien het voorstel van de Commissie, Overwegende hetgeen volgt: (1) In bijlage IV bij Verordening (EG) nr. 104/2000(2) zijn vijf nieuwe soorten opgenomen die in aanmerking komen voor de interventieregeling van de gemeenschappelijke marktordening. (2) Voor die soorten moeten dan ook via een wijziging van Verordening (EG) nr. 2406/96(3) gemeenschappelijke voor de hele markt van de Gemeenschap geharmoniseerde handelsnormen worden vastgesteld, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2406/96 wordt als volgt gewijzigd: 1. In artikel 3: a) wordt de lijst in lid 1, onder a), aangevuld met de volgende streepjes: \"- Gestreepte zeebarbeel of mul (Mullus barbatus, Mullus surmuletus), - Zeekarper (Spondyliosoma cantharus)\"; b) wordt aan lid 1 het volgende punt d) toegevoegd: \"d) St. Jacobsschelp en andere ongewervelde dieren van GN-code 0307: - St. Jacobsschelp (Pecten maximus), - Wulk (Buccinum undatum)\"; 2. artikel 4, lid 3, eerste alinea, wordt vervangen door:\"3. Voor de in artikel 3 bedoelde krabben, St. Jacobsschelpen en wulken gelden geen bijzondere versheidsnormen.\"; 3. artikel 7, lid 1, wordt vervangen door: \"1. De in artikel 3 bedoelde producten worden in grootteklassen ingedeeld op basis van het gewicht of het aantal per kilogram. Garnalen en krabben worden echter in grootteklassen ingedeeld op basis van de breedte van het pantser. St. Jacobsschelpen en wulken worden in grootteklassen ingedeeld op basis van de breedte van de schelp.\"; 4. in bijlage II wordt de in de bijlage bij deze verordening opgenomen tabel betreffende de grootteklassen voor zeebarbeel, zeekarper, St. Jacobsschelp en wulk toegevoegd aan de bestaande tabel. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 november 2000. Voor de Raad De voorzitter J. Glavany (1) PB L 388 van 31.12.1992, blz. 1. Verordening laatstelijk gewijzigd bij Verordening (EG) nr. 3318/94 (PB L 350 van 31.12.1994, blz. 15). (2) PB L 17 van 21.1.2000, blz. 22. (3) PB L 334 van 23.12.1996, blz. 1. Verordening gewijzigd bij Verordening (EG) nr. 323/97 (PB L 52 van 22.2.1997, blz. 8). BIJLAGE \">RUIMTE VOOR DE TABEL>\"",
  "source": "EUR LEX"
}