{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0571:NL:HTML\">",
  "content": "EUR-Lex - 31997R0571 - NL Avis juridique important | 31997R0571 Verordening (EG) nr. 571/97 van de Commissie van 26 maart 1997 tot vaststelling van de uitvoeringsbepalingen, in de sector varkensvlees, van de regeling waarin is voorzien bij de Interim-overeenkomst betreffende handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Slovenië, anderzijds Publicatieblad Nr. L 085 van 27/03/1997 blz. 0056 - 0060 VERORDENING (EG) Nr. 571/97 VAN DE COMMISSIE van 26 maart 1997 tot vaststelling van de uitvoeringsbepalingen, in de sector varkensvlees, van de regeling waarin is voorzien bij de Interim-overeenkomst betreffende handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Slovenië, anderzijds DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 410/97 van de Raad van 24 februari 1997 houdende bepaalde voorwaarden voor de toepassing van de Interim-overeenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Slovenië, anderzijds (1), en met name op artikel 1, Gelet op Verordening (EEG) nr. 2759/75 van de Raad van 29 oktober 1975 houdende een gemeenschappelijke ordening der markten in de sector varkensvlees (2), laatstelijk gewijzigd bij Verordening (EG) nr. 3290/94 (3), en met name op artikel 8, lid 2, Overwegende dat bij de op 11 november 1996 te Brussel ondertekende Interim-overeenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Slovenië, anderzijds (4), in afwachting van de inwerkingtreding van de Europa-overeenkomst is voorzien in de inwerkingtreding van de bepalingen van deze laatste met betrekking tot de handel en aanverwante zaken en dat die bepalingen met ingang van 1 januari 1997 voorlopig van toepassing zijn; Overwegende dat voor het beheer van de regeling waarin is voorzien bij de Interim-overeenkomst dient te worden gewerkt met invoercertificaten; dat daartoe met name de uitvoeringsbepalingen inzake de indiening van de aanvragen moeten worden vastgesteld en moet worden bepaald welke gegevens de aanvragen en de certificaten moeten bevatten, in afwijking van artikel 8 van Verordening (EEG) nr. 3719/88 van de Commissie van 16 november 1988 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwproducten (5), laatstelijk gewijzigd bij Verordening (EG) nr. 2350/96 (6); dat bovendien moet worden bepaald dat de certificaten pas na afloop van een bedenktijd worden afgegeven, eventueel met toepassing van een eenvormig toewijzingspercentage; Overwegende dat, met het oog op een regelmatige invoer, de voor deze regeling in aanmerking komende hoeveelheden over het jaar moeten worden gespreid; Overwegende dat het, met het oog op een doeltreffend beheer van de regeling, dienstig is de zekerheid voor de in het kader van de regeling afgegeven invoercertificaten op 30 ecu/100 kg vast te stellen; dat, wegens het aan deze regeling inherente gevaar voor speculatie in de sector varkensvlees, nauwkeurig de voorwaarden dienen te worden vastgesteld waarop de marktdeelnemers van de bedoelde regeling gebruik kunnen maken; Overwegende dat het dienstig is, de aandacht van de marktdeelnemers erop te vestigen dat de certificaten slechts gebruikt mogen worden voor producten die voldoen aan alle in de Gemeenschap geldende veterinairrechtelijke voorschriften; Overwegende dat de in deze verordening vervatte maatregelen in overeenstemming zijn met het advies van het Comité van beheer voor varkensvlees, HEEFT DE VOLGENDE VERORDENING VASTGESTELD: Artikel 1 Voor alle invoer in de Gemeenschap in het kader van de bij Protocol nr. 1 van de Interim-overeenkomst tussen de Gemeenschap en Slovenië ingestelde regeling, van producten van de in bijlage I bij deze verordening genoemde GN-codes en groepen, moet een invoercertificaat worden overgelegd. In bijlage I zijn de voor deze regeling in aanmerking komende hoeveelheden producten aangegeven, alsmede de hoogte van het douanerecht. Artikel 2 De in artikel 1 bedoelde hoeveelheden worden als volgt gespreid: - 25 % voor de periode van 1 januari tot en met 31 maart, - 25 % voor de periode van 1 april tot en met 30 juni, - 25 % voor de periode van 1 juli tot en met 30 september, - 25 % voor de periode van 1 oktober tot en met 31 december. Artikel 3 1. De aanvrager van een in artikel 1 bedoeld invoercertificaat moet een natuurlijk persoon of een rechtspersoon zijn, die bij de indiening van de aanvraag ten genoegen van de bevoegde instanties in de lidstaten kan aantonen, dat hij sedert ten minste twaalf maanden werkzaam is op het gebied van de handel met derde landen in de sector varkensvlees; de regeling geldt evenwel niet voor kleinhandelszaken of restaurants die hun producten rechtstreeks aan de verbruiker verkopen. 2. De invoercertificaataanvraag mag op slechts één van de in bijlage I genoemde groepen betrekking hebben, maar mag meer producten van verschillende GN-codes betreffen, in welk geval alle GN-codes in vak 16 van de aanvraag en van het certificaat worden vermeld en de betrokken producten in vak 15 worden omschreven. De certificaataanvraag moet betrekking hebben op ten minste 200 kg en op ten hoogste 10 % van de hoeveelheid die voor de in artikel 2 vastgestelde periode voor de betrokken productengroep beschikbaar is. 3. Op de certificaataanvraag en op het certificaat wordt in vak 8 het land van oorsprong vermeld; het certificaat brengt de verplichting mee, uit het aangegeven land in te voeren. 4. Op de certificaataanvraag en op het certificaat wordt in vak 20 minstens één van de volgende vermeldingen aangebracht: Reglamento (CE) n° 571/97 Forordning (EF) nr. 571/97 Verordnung (EG) Nr. 571/97 Êáíïíéóìüò (ÅÊ) áñéè. 571/97 Regulation (EC) No 571/97 Règlement (CE) n° 571/97 Regolamento (CE) n. 571/97 Verordening (EG) nr. 571/97 Regulamento (CE) nº 571/97 Asetus (EY) N:o 571/97 Förordning (EG) nr 571/97. 5. Op het certificaat wordt in vak 24 minstens één van de volgende vermeldingen aangebracht: Met 80 % verlaagd invoerrecht Reglamento (CE) n° 571/97 Forordning (EF) nr. 571/97 Verordnung (EG) Nr. 571/97 Êáíïíéóìüò (ÅÊ) áñéè. 571/97 Regulation (EC) No 571/97 Règlement (CE) n° 571/97 Regolamento (CE) n. 571/97 Verordening (EG) nr. 571/97 Regulamento (CE) nº 571/97 Asetus (EY) N:o 571/97 Förordning (EG) nr 571/97. Artikel 4 1. Certificaataanvragen kunnen alleen gedurende de eerste tien dagen van elke in artikel 2 genoemde periode worden ingediend. Met betrekking tot 1997 mogen voor de hoeveelheden die beschikbaar zijn voor de in artikel 2, eerste en tweede streepje, genoemde perioden, de certificaataanvragen echter alleen gedurende de eerste tien dagen van april worden ingediend. 2. De certificaataanvragen zijn slechts ontvankelijk, voorzover de aanvrager schriftelijk verklaart dat hij voor het lopende kwartaal en voor de producten en voor de betrokken groep noch in de lidstaat waar de aanvraag wordt ingediend, noch in een andere lidstaat andere aanvragen heeft ingediend of zal indienen. Wanneer dezelfde aanvrager meer dan één aanvraag voor producten van dezelfde groep indient, is geen van zijn aanvragen ontvankelijk. 3. Voor invoercertificaataanvragen voor alle in artikel 1 bedoelde producten dient een zekerheid van 30 ecu per 100 kg te worden gesteld. 4. De lidstaten delen de Commissie op de derde werkdag na de uiterste datum voor de indiening van de aanvragen, voor elk van de producten van de betrokken groepen gegevens mee over de ingediende aanvragen. Deze mededeling omvat de lijst van de aanvragers en de aangevraagde hoeveelheden voor elke groep. Alle mededelingen, ook de mededeling dat geen aanvragen zijn ingediend, worden op de aangegeven werkdag per telex of per fax toegezonden, met gebruikmaking van een formulier naar het model in bijlage II wanneer er geen aanvragen zijn ingediend, en van formulieren naar het model in de bijlagen II en III wanneer er wel aanvragen zijn ingediend. 5. De Commissie beslist zo spoedig mogelijk in welke mate aan de in artikel 3 bedoelde aanvragen gevolg kan worden gegeven. Wanneer de hoeveelheden waarvoor certificaten zijn aangevraagd, groter zijn dan de beschikbare hoeveelheden, stelt de Commissie een op elke aangevraagde hoeveelheid toe te passen eenvormig toewijzingspercentage vast. 6. De certificaten worden na het besluit van de Commissie zo spoedig mogelijk afgegeven. 7. De certificaten mogen slechts worden gebruikt voor producten die voldoen aan alle in de Gemeenschap geldende veterinairrechtelijke voorschriften. Artikel 5 Voor de toepassing van artikel 21, lid 2, van Verordening (EEG) nr. 3719/88 bedraagt de geldigheidsduur van de certificaten 150 dagen, vanaf de dag van feitelijke afgifte. Op grond van deze verordening afgegeven invoercertificaten zijn niet overdraagbaar. Artikel 6 Tenzij in deze verordening anders is bepaald, zijn de bepalingen van Verordening (EEG) nr. 3719/88 van toepassing. In afwijking van artikel 8, lid 4, van genoemde verordening mag de in het kader van deze verordening ingevoerde hoeveelheid niet groter zijn dan de in de vakken 17 en 18 van het invoercertificaat aangegeven hoeveelheid. In vak 19 van het certificaat wordt daartoe het cijfer \"0\" ingevuld. Artikel 7 De producten komen voor de in bijlage I vastgestelde rechten in aanmerking na overlegging van een certificaat EUR.1 inzake goederenverkeer dat door het land van uitvoer is afgegeven, overeenkomstig de bepalingen van Protocol nr. 4 bij de Interim-overeenkomst. Artikel 8 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 maart 1997. Voor de Commissie Franz FISCHLER Lid van de Commissie (1) PB nr. L 62 van 4. 3. 1997, blz. 5. (2) PB nr. L 282 van 1. 11. 1975, blz. 1. (3) PB nr. L 349 van 31. 12. 1994, blz. 105. (4) PB nr. L 344 van 31. 12. 1996, blz. 3. (5) PB nr. L 331 van 2. 12. 1988, blz. 1. (6) PB nr. L 320 van 11. 12. 1996, blz. 4. BIJLAGE I Verlaging met 80 % van het in het gemeenschappelijk douanetarief vastgestelde douanerecht >RUIMTE VOOR DE TABEL> BIJLAGE II >BEGIN VAN DE GRAFIEK> Toepassing van Verordening (EG) nr. 571/97 SLOVENIË COMMISSIE VAN DE EUROPESE GEMEENSCHAPPEN DG VI/D/3 - SECTOR VARKENSVLEES Aanvraag voor invoercertificaat met verlaging van het in het gemeenschappelijk douanetarief vastgestelde douanerecht Datum:\tPeriode: Lidstaat: Afzender: Contactpersoon: Tel.: Fax: Geadresseerde: DG VI/D/3 Fax: (32 2) 296 62 79 of 296 12 27 (in ton)\tGroepsnummer\tGevraagde hoeveelheid 23\t24\t\t>EIND VAN DE GRAFIEK> BIJLAGE III >BEGIN VAN DE GRAFIEK> Toepassing van Verordening (EG) nr. 571/97 SLOVENIË COMMISSIE VAN DE EUROPESE GEMEENSCHAPPEN DG VI/D/3 - SECTOR VARKENSVLEES Aanvraag voor invoercertificaat met verlaging van het in het gemeenschappelijk douanetarief vastgesteld douanerecht Datum:\tPeriode: Lidstaat: (in ton)\t\t\tGroepsnummer\tGN-code\tAanvrager (naam en adres)\tHoeveelheden Totaal per groepsnummer in ton >EIND VAN DE GRAFIEK>",
  "source": "EUR LEX"
}