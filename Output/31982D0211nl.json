{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0211:NL:HTML\">",
  "content": "EUR-Lex - 31982D0211 - NL Avis juridique important | 31982D0211 82/211/EEG: Beschikking van de Commissie van 17 maart 1982 waarbij wordt vastgesteld dat de ,,Jodon E.A. immersion type X-Y micropositionable photographic plate holder, model MPH-45W, with beam splitter attenuator, model UBA-200 and parabolic mirrors\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 099 van 15/04/1982 blz. 0040 - 0040 ***** BESCHIKKING  VAN DE COMMISSIE van 17 maart 1982 waarbij wordt vastgesteld dat de »Jodon E.A. immersion type X-Y micropositionable photographic plate holder, model MPH-45W, with beam splitter attenuator, model UBA-200 and parabolic mirrors\" niet met vrijstelling van de rechten van het gemeenschappelijk douanetarief mag worden ingevoerd (82/211/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 10 september 1981, het Verenigd Koninkrijk de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Jodon E.A. immersion type X-Y micropositionable photographic plate holder, model MPH-45W, with beam splitter attenuator, model UBA-200 and parabolic mirrors\", bestemd om gebruikt te worden bij de opleiding op het gebied van experimentele holografie en aanverwante op laser gebaseerde methoden, alsmede voor onderzoekactiviteiten in het algemeen op dit gebied, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat overeenkomstig artikel 7, lid 5, van Verordening (EEG) nr. 2784/79 op 5 februari 1982 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat de »Jodon E.A. immersion type X-Y micropositionable photographic plate holder, model MPH-45W, with beam splitter attenuator, model UBA-200 and parabolic mirrors\", niet als een instrument of apparaat in de zin van artikel 3, lid 1, van Verordening (EEG) nr. 1798/75 beschouwd kan worden, maar dat het in feite gaat om drie toebehoren van een holografisch systeem; dat deze dus als »toebehoren\" in de zin van artikel 3, lid 2, sub a), van dezelfde verordening beschouwd dienen te worden; dat dientengevolge de mogelijkheid om deze toebehoren met vrijstelling in te voeren gezien dient te worden in het licht van de bepalingen van voornoemd artikel 3, lid 2, sub a); Overwegende dat de betreffende toebehoren niet tot een wetenschappelijk instrument of apparaat behoren, dat met vrijstelling is ingevoerd of daarvoor in aanmerking komt; Overwegende dat dientengevolge de voorwaarden tot rechtenvrije invoer niet vervuld zijn, HEEFT DE VOLGENDE BESCHIKKING GEGEVEN: Artikel 1 De »Jodon E.A. immersion type X-Y micropositionable photographic plate holder, model MPH-45W, with beam splitter attenuator, model UBA-200 and parabolic mirrors\" waarop de aanvraag van het Verenigd Koninkrijk van 10 september 1981 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 17 maart 1982. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 134 van 31. 5. 1979, blz. 1. (3) PB nr. L 318 van 13. 12. 1979, blz. 32.",
  "source": "EUR LEX"
}