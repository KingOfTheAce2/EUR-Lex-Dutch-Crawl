{
  "url": "http://www.w3.org/1999/xhtml\">",
  "content": "L_202302777NL.000101.fmx.xml Publicatieblad van de Europese Unie NL Serie L 2023/2777 15.12.2023 GEDELEGEERDE VERORDENING (EU) 2023/2777 VAN DE COMMISSIE van 3 oktober 2023 tot wijziging van de bijlage bij Verordening (EU) 2020/2170 van het Europees Parlement en de Raad wat de toepassing van tariefcontingenten van de Unie en andere invoerquota op bepaalde naar Noord-Ierland overgebrachte staalproducten betreft DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2020/2170 van het Europees Parlement en de Raad van 16 december 2020 betreffende de toepassing van de tariefcontingenten van de Unie en andere invoerquota ( 1 ) , en met name artikel 1 bis en artikel 1 ter, Overwegende hetgeen volgt: (1) De bijlage bij Verordening (EU) 2020/2170 bevat een lijst van goederen van oorsprong uit het Verenigd Koninkrijk waarop vrijwaringsmaatregelen uit hoofde van Uitvoeringsverordening (EU) 2019/159 van de Commissie ( 2 ) van toepassing zijn en die via rechtstreeks vervoer vanuit andere delen van het Verenigd Koninkrijk in Noord-Ierland worden binnengebracht, en die in aanmerking komen voor behandeling op grond van de invoertariefcontingenten van de Unie indien die goederen op het grondgebied van Noord-Ierland in het vrije verkeer worden gebracht. (2) Zoals vermeld in overweging 4 van Verordening (EU) 2023/1321 van het Europees Parlement en de Raad ( 3 ) , heeft het Verenigd Koninkrijk bewijsmateriaal verstrekt waaruit blijkt dat van bepaalde staalproducten van oorsprong uit het Verenigd Koninkrijk waarop momenteel vrijwaringsmaatregelen uit hoofde van Uitvoeringsverordening (EU) 2019/159 van toepassing zijn (“de betrokken producten”) aanzienlijke hoeveelheden uit andere delen van het Verenigd Koninkrijk naar Noord-Ierland zijn overgebracht. Om de economische levensvatbaarheid van die overbrengingen te waarborgen en gezien de specifieke omstandigheden in Noord-Ierland, werd het passend geacht de betrokken producten in aanmerking te laten komen voor de relevante tariefcontingenten van de Unie wanneer zij in Noord-Ierland in het vrije verkeer worden gebracht. (3) Nadat Verordening (EU) 2023/1321 was vastgesteld, heeft het Verenigd Koninkrijk bewijsmateriaal verstrekt dat vergelijkbaar is met het in overweging 2 genoemde bewijsmateriaal, waaruit blijkt dat van nog vijf extra categorieën van de betrokken producten aanzienlijke hoeveelheden uit andere delen van het Verenigd Koninkrijk naar Noord-Ierland zijn overgebracht. Het Verenigd Koninkrijk heeft daarom gevraagd dat die vijf categorieën van de betrokken producten ook in aanmerking zouden komen voor behandeling op grond van de invoertariefcontingenten van de Unie indien zij op het grondgebied van Noord-Ierland in het vrije verkeer worden gebracht. (4) De Commissie heeft onderzocht of het, om de economische levensvatbaarheid van die overbrengingen te waarborgen en gezien de specifieke omstandigheden in Noord-Ierland, passend is ook die vijf extra categorieën van de betrokken producten in aanmerking te laten komen voor de relevante tariefcontingenten van de Unie wanneer zij in Noord-Ierland in het vrije verkeer worden gebracht. (5) Volgens de Commissie wordt met uit het door het Verenigd Koninkrijk verstrekte bewijsmateriaal naar genoegen aangetoond dat deze vijf categorieën van de betrokken producten in Noord-Ierland in het vrije verkeer moeten worden gebracht. (6) De bijlage bij Verordening (EU) 2020/2170 moet daarom worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EU) 2020/2170 wordt vervangen door de bijlage bij de onderhavige verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 oktober 2023. Voor de Commissie De voorzitter Ursula VON DER LEYEN ( 1 ) PB L 432 van 21.12.2020, blz. 1 ) ( 2 ) Uitvoeringsverordening (EU) 2019/159 van de Commissie van 31 januari 2019 tot instelling van definitieve vrijwaringsmaatregelen ten aanzien van de invoer van bepaalde staalproducten ( PB L 31 van 1.2.2019, blz. 27 ). ( 3 ) Verordening (EU) 2023/1321 van het Europees Parlement en de Raad van 14 juni 2023 tot wijziging van Verordening (EU) 2020/2170 wat de toepassing van tariefcontingenten van de Unie en andere invoerquota op bepaalde naar Noord-Ierland overgebrachte staalproducten betreft ( PB L 166 van 30.6.2023, blz. 1 ). BIJLAGE “BIJLAGE Omschrijving tariefcontingent Codes van de gecombineerde nomenclatuur (GN) ( 1 ) Staalcategorie 7 7208 51 20 , 7208 51 91 , 7208 51 98 , 7208 52 91 , 7208 90 20 , 7208 90 80 , 7210 90 30 , 7225 40 12 , 7225 40 40 , 7225 40 60 , 7225 99 00 Staalcategorie 8 7219 11 00 , 7219 12 10 , 7219 12 90 , 7219 13 10 , 7219 13 90 , 7219 14 10 , 7219 14 90 , 7219 22 10 , 7219 22 90 , 7219 23 00 , 7219 24 00 , 7220 11 00 , 7220 12 00 Staalcategorie 9 7219 31 00 , 7219 32 10 , 7219 32 90 , 7219 33 10 , 7219 33 90 , 7219 34 10 , 7219 34 90 , 7219 35 10 , 7219 35 90 , 7219 90 20 , 7219 90 80 , 7220 20 21 , 7220 20 29 , 7220 20 41 , 7220 20 49 , 7220 20 81 , 7220 20 89 , 7220 90 20 , 7220 90 80 Staalcategorie 13 7214 20 00 , 7214 99 10 Staalcategorie 17 7216 31 10 , 7216 31 90 , 7216 32 11 , 7216 32 19 , 7216 32 91 , 7216 32 99 , 7216 33 10 , 7216 33 90 Staalcategorie 25A 7305 11 00 , 7305 12 00 Staalcategorie 28 7217 10 10 , 7217 10 31 , 7217 10 39 , 7217 10 50 , 7217 10 90 , 7217 20 10 , 7217 20 30 , 7217 20 50 , 7217 20 90 , 7217 30 41 , 7217 30 49 , 7217 30 50 , 7217 30 90 , 7217 90 20 , 7217 90 50 , 7217 90 90 ” ( 1 ) Zoals gedefinieerd in Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). ELI: http://data.europa.eu/eli/reg_del/2023/2777/oj ISSN 1977-0758 (electronic edition)",
  "source": "EUR LEX"
}