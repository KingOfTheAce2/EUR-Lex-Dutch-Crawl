{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R0597:NL:HTML\">",
  "content": "EUR-Lex - 31991R0597 - NL Avis juridique important | 31991R0597 Verordening (EEG) nr. 597/91 van de Raad van 5 maart 1991 betreffende een noodmaatregel voor de levering van landbouw- en medische produkten, bestemd voor de bevolking van Roemenië en Bulgarije Publicatieblad Nr. L 067 van 14/03/1991 blz. 0017 - 0018 VERORDENING ( EEG ) Nr . 597/91 VAN DE RAAD  van 5 maart 1991  betreffende een noodmaatregel voor de levering van landbouw - en medische produkten, bestemd voor de bevolking van Roemenië en Bulgarije DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 43 en 235, Gezien het voorstel van de Commissie ( 1 ), Gezien het advies van het Europese Parlement ( 2 ), Gezien het advies van het Economisch en Sociaal Comité ( 3 ), Overwegende dat het dienstig is te bepalen dat landbouw - en medische produkten ter beschikking van Roemenië en Bulgarije worden gesteld om de voedselvoorzienings - en de gezondheidssituatie voor de bevolking van die landen te verbeteren zonder de  ontwikkeling naar een voorziening volgens de regels van de markteconomie in gevaar te brengen; dat de Gemeenschap als gevolg van interventiemaatregelen beschikt over voorraden landbouwprodukten en dat, op grond van de marktsituatie, deze produkten bij  voorrang in het kader van de bovenbedoelde maatregel dienen te worden afgezet; dat het voorts dienstig is om voor specifieke aanvragen in de mogelijkheid te voorzien om landbouwprodukten aan te schaffen op de markt van de Gemeenschap; dat de  landbouwmarkten ook kunnen worden gereguleerd als dergelijke produkten worden geleverd in de vorm van verwerkte produkten; Overwegende dat de beoogde maatregel in hoofdzaak tot doel heeft humanitaire hulp te verlenen en dat het derhalve dienstig is deze maatregel eveneens op artikel 235 van het Verdrag te baseren; Overwegende dat moet worden gecontroleerd of de in het kader van deze maatregel aan Roemenië en Bulgarije geleverde landbouw - en medische produkten ter bestemder plaatse aankomen; dat, naast de bevoegdheden van de Rekenkamer ter zake, de Commissie in  staat moet worden gesteld ter plaatse controles uit te oefenen, zo nodig met de hulp van externe controle-instanties; Overwegende dat de uitvoeringsbepalingen van deze maatregel door de Commissie dienen te worden vastgesteld, HEEFT DE VOLGENDE VERORDENING VASTGESTELD :  Artikel 1 De Gemeenschap neemt een noodmaatregel voor de levering van landbouw - en medische produkten aan Roemenië en Bulgarije, hierna  \"maatregel\" te noemen . De uitgaven voor de maatregel bedragen ten hoogste 100 miljoen begrotingsecu, waarvan 20  miljoen ecu voor medische produkten.  Artikel 2 Voor de uitvoering van de maatregel wat landbouwprodukten betreft, gelden de volgende bepalingen : 1 . de Gemeenschap staat als gevolg van een interventiemaatregel beschikbare landbouwprodukten kosteloos aan Roemenië en Bulgarije af; om aan specifieke aanvragen betreffende niet bij de interventiebureaus beschikbare produkten te voldoen, kunnen  produkten op de markt van de Gemeenschap worden aangeschaft; 2 . de leveringskosten worden door de Gemeenschap gedragen en de levering wordt toegewezen bij openbare inschrijving . De vervoerkosten worden door de Gemeenschap gedragen, voor zover het begunstigde land de produkten niet zelf in de Gemeenschap  overneemt . Deze levering kan de verwerking van het overeenkomstig punt 1 aangeschafte produkt omvatten; 3 . bij wijze van uitzondering en alleen in spoedeisende gevallen kan de Commissie de levering onderhands toewijzen; 4 . de op grond van deze maatregel geleverde produkten komen niet in aanmerking voor uitvoerrestituties en vallen niet onder het stelsel van monetaire compenserende bedragen .  Artikel 3 De te boeken waarde van de aan Roemenië en Bulgarije afgestane produkten wordt vastgesteld volgens de procedure van artikel 13 van Verordening ( EEG ) nr . 729/70 ( 4 ), laatstelijk gewijzigd bij Verordening ( EEG ) nr . 2048/88 ( 5 ).  Artikel 4 De Commissie dient ter plaatse de levering van de produkten, alsmede de toepassing van de criteria voor de hulpverlening aan de bevolking te controleren .  Artikel 5 1 . De Commissie wordt belast met de uitvoering van de maatregel . 2 . Met uitzondering van medische spoedhulp worden de uitvoeringsbepalingen van deze verordening vastgesteld volgens de procedure van artikel 26 van Verordening ( EEG ) nr . 2727/75 ( 6 ), laatstelijk gewijzigd bij Verordening ( EEG ) nr . 3577/90 ( 7 ), of van de  overeenkomstige artikelen van de overige verordeningen houdende een gemeenschappelijke ordening der markten .  Artikel 6 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel, 5 maart 1991. Voor de Raad De Voorzitter J . F . POOS  ( 1 ) PB nr . C 22 van 30 . 1 . 1991, blz . 10 . ( 2 ) Advies uitgebracht op 22 februari 1991 ( nog niet verschenen in het Publikatieblad ). ( 3 ) Advies uitgebracht op 30 januari 1991 ( nog niet verschenen in het Publikatieblad ). ( 4 ) PB nr . L 94 van 28 . 4 .  1970, blz . 13 . ( 5 ) PB nr . L 185 van 15 . 7 . 1988, blz . 1 . ( 6 ) PB nr . L 281 van 1 . 11 . 1975, blz . 1 . ( 7 ) PB nr . L 353 van 17 . 12 . 1990, blz . 23 .",
  "source": "EUR LEX"
}