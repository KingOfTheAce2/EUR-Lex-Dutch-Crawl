{
  "url": "http://www.w3.org/1999/xhtml\">",
  "content": "L_2012194NL.01000101.xml 21.7.2012 NL Publicatieblad van de Europese Unie L 194/1 VERORDENING (EU) Nr. 665/2012 VAN DE COMMISSIE van 20 juli 2012 tot wijziging van Verordening (EU) nr. 454/2011 betreffende de technische specificatie inzake interoperabiliteit van het subsysteem telematicatoepassingen ten dienste van passagiers van het trans-Europees spoorwegsysteem (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2008/57/EG van het Europees Parlement en de Raad van 17 juni 2008 inzake de interoperabiliteit van het spoorwegsysteem in de Gemeenschap ( 1 ) , en met name artikel 6, lid 1, Overwegende hetgeen volgt: (1) Overeenkomst artikel 3, lid 1, van Verordening (EU) nr. 454/2011 van de Commissie van 5 mei 2011 betreffende de technische specificatie inzake interoperabiliteit van het subsysteem telematicatoepassingen ten dienste van passagiers van het trans-Europees spoorwegsysteem ( 2 ) heeft het Europees Spoorwegbureau voor de in bijlage III van die verordening bedoelde technische documenten een wijzigingsbeheerproces ingesteld. Op basis daarvan heeft het Europees Spoorwegbureau op 20 december 2011 een aanbeveling tot bijwerking van bijlage III bij Verordening (EU) nr. 454/2011 ingediend teneinde in de verordening te verwijzen naar de technische documenten die overeenkomstig het wijzigingsbeheerproces zijn aangepast. (2) Verordening (EU) nr. 454/2011 moet dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het bij artikel 29, lid 1, van Richtlijn 2008/57/EG ingestelde comité, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EU) nr. 454/2011 van de Commissie wordt vervangen door de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 juli 2012. Voor de Commissie De voorzitter José Manuel BARROSO ( 1 ) PB L 191 van 18.7.2008, blz. 1 . ( 2 ) PB L 123 van 12.5.2011, blz. 11 . BIJLAGE „BIJLAGE III Lijst van technische documenten waarnaar in deze TSI wordt verwezen Kenmerk Inhoud B.1. (V1.1.1) Computer generation and exchange of tariff data meant for international or foreign sales – NRT tickets B.2. (V1.1) Computer generation and exchange of tariff data meant for international and foreign sales – Integrated Reservation Tickets (IRT) B.3. (V1.1) Computer generation and exchange of data meant for international or foreign sales – Special offers B.4. (V1.1.1) Implementation guide for EDIFACT messages covering timetable data exchange B.5. (V1.1) Electronic reservation of seats/berths and electronic production of travel documents - Exchange of messages B.6. (V1.1) Electronic seat/berth reservation and electronic production of transport documents (RCT2 standards) B.7. (V1.1.1) International Rail ticket for Home Printing B.8. (V1.1) Standard numerical coding for railway undertakings, infrastructure managers and other companies involved in rail-transport chains B.9. (V1.1) Standard numerical coding of locations B.10 (V1.1) Electronic reservation of assistance for persons with reduced mobility - Exchange of messages B.30. (V1.1) Schema - messages/datasets catalogue needed for the RU/IM communication of TAP TSI”",
  "source": "EUR LEX"
}