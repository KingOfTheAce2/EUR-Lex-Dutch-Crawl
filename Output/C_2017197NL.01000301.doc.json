{
  "url": "http://www.w3.org/1999/xhtml\">",
  "content": "C_2017197NL.01000301.xml 21.6.2017 NL Publicatieblad van de Europese Unie C 197/3 UITVOERINGSBESLUIT VAN DE COMMISSIE van 16 juni 2017 inzake de bekendmaking in het Publicatieblad van de Europese Unie van een verzoek tot wijziging van een productdossier voor een naam in de wijnsector als bedoeld in artikel 105 van Verordening (EU) nr. 1308/2013 van het Europees Parlement en de Raad (Dealurile Zarandului (BGA)) (2017/C 197/04) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 97, lid 3, Overwegende hetgeen volgt: (1) Roemenië heeft een aanvraag tot wijziging van het productdossier voor de naam „Dealurile Zarandului” ingediend overeenkomstig artikel 105 van Verordening (EU) nr. 1308/2013. (2) De Commissie heeft de aanvraag onderzocht en is tot de conclusie gekomen dat aan de voorwaarden van de artikelen 93 tot en met 96, artikel 97, lid 1, en de artikelen 100, 101 en 102 van Verordening (EU) nr. 1308/2013 is voldaan. (3) Met het oog op de eventuele indiening van bezwaarschriften overeenkomstig artikel 98 van Verordening (EU) nr. 1308/2013 moet de aanvraag tot wijziging van het productdossier voor de naam „Dealurile Zarandului” worden bekendgemaakt in het Publicatieblad van de Europese Unie , BESLUIT: Enig artikel De aanvraag tot wijziging van het productdossier voor de naam „Dealurile Zarandului” (BGA) overeenkomstig artikel 105 van Verordening (EU) nr. 1308/2013 is opgenomen in de bijlage bij het onderhavige besluit. Overeenkomstig artikel 98 van Verordening (EU) nr. 1308/2013 geeft de bekendmaking van het onderhavige besluit in het Publicatieblad van de Europese Unie het recht om uiterlijk twee maanden na de datum van de bekendmaking bezwaar aan te tekenen tegen de in de eerste alinea van dit artikel bedoelde wijziging van het productdossier. Gedaan te Brussel, 16 juni 2017. Voor de Commissie Phil HOGAN Lid van de Commissie ( 1 ) PB L 347 van 20.12.2013, blz. 671 . BIJLAGE AANVRAAG VOOR EEN NIEUWE WIJZIGING VAN HET PRODUCTDOSSIER „DEALURILE ZARANDULUI” PGI-RO-A0031-AM01 Datum van indiening: 28.5.2015 1. Regels van toepassing op de wijziging Artikel 105 van Verordening nr. 1308/2013 — Niet-minimale wijziging 2. Beschrijving en motivering van de wijziging 2.1. Wijziging van het afgebakende gebied Het afgebakende gebied voor de productie van wijnen met de geografische aanduiding „Dealurile Zarandului”, dat zich uitstrekt over het district Arad, moet worden uitgebreid met de gemeenten Zăbrani, Neudorf, Frumuşeni, Cruceni, Fiscut, Firiteaz, Hunedoara Timişană, Dud en Agrişu Mare. Bijgevolg zal het uiteindelijke geografische gebied waarvoor om bescherming van wijnen met de geografische aanduiding wordt verzocht, de volgende plaatsen bestrijken: district Arad, wijngaard Miniș-Măderat, met de volgende wijnbouwcentra: Miniș, meer bepaald: — stad Lipova (deelgemeenten Lipova en Radna) — Zăbrani (gemeenten Zăbrani en Neudorf) — Frumușeni (gemeente Frumușeni) — Păuliș (gemeenten Păuliș en Barațca) — Ghioroc (gemeenten Miniș, Ghioroc en Cuvin) — Covăsânț (gemeente Covăsânț) Măderat, meer bepaald: — Șiria (gemeenten Șiria, Galșa en Mâsca) — stad Pâncota (deelgemeente Pâncota en gemeente Măderat) — Târnova (gemeenten Târnova, Dud, Agrişu Mare en Drauţ) — stad Ineu (deelgemeente Ineu en gemeente Mocrea) — Șilindia (gemeenten Șilindia, Satu Mic en Luguzău) Dealul Viilor, meer bepaald: — Șagu (gemeenten Șagu, Cruceni, Fiscut, Firiteaz en Hunedoara Timișană) Dorobanți, meer bepaald: — Curtici (gemeente Dorobanți) De witte wijnen die worden geproduceerd rond Lipova, Zăbrani en Neudorf hebben de typische mineraliteit en smaak van wijn uit het zuidelijke gedeelte van het wijnbouwgebied Miniș-Măderat. Door de rijke oogst hebben deze wijnen een relatief hoog zuurgehalte, dat iets lager is bij de aanzet, en welgevormde primaire aroma’s. De rode wijnen daarentegen behouden de bijzondere diepe kleur die typisch is voor het hele wijnbouwgebied Miniș-Măderat: een vleugje purper tegen een donkere, maar glanzende robijnrode achtergrond. De wijnen zijn extractief. Volgens de statistieken van het ONVPV (de Roemeense nationale dienst voor wijn en wijnbouwproducten) voor de jaren 2012, 2013 en 2014 kan het gehalte aan droge stof van witte wijn tot 19 à 20 g/l (sauvignon) bedragen en dat van rode wijn tot 27,55 g/l (cabernet sauvignon). De wijnen die in het noordelijke deel van de regio (Dud, Agrișu Mare, Luguzău) worden geproduceerd, hebben meer finesse en een meer uitgesproken zuurgraad door datzelfde onmiskenbare extractieve karakter: 19,44 g/l voor witte wijn (pinot gris en sauvignon) en 27,63 g/l voor rode wijn (merlot). Een beschrijving van de wijnen die worden geproduceerd in de plaatsen die zijn toegevoegd aan het geografische gebied, biedt een verklaring voor hun analytische en organoleptische specifieke kenmerken. Een vergelijkende analyse (over de voorbije vier oogstjaren) van de wijnen van verschillende druivenrassen die zowel in het oude gebied als in de recent toegevoegde plaatsen worden verbouwd, heeft het volgende aangetoond: het natuurlijke alcoholgehalte van het ras mustoasă de măderat schommelt tussen 11,76 en 12,30 %, de totale zuurgraad bedraagt 6,0 g/l wijnsteenzuur, de totale droge stof 18,15 tot 19,85 g/l; het natuurlijke alcoholgehalte van het ras riesling italian schommelt tussen 10,60 en 12,35 %, de totale zuurgraad bedraagt 5,20 tot 6,30 g/l wijnsteenzuur, de totale droge stof 17,20 tot 21,10 g/l; het natuurlijke alcoholgehalte van het ras merlot schommelt tussen 12,50 en 13,00 %, de totale zuurgraad bedraagt 6,10 tot 6,50 g/l wijnsteenzuur, de totale droge stof 24,65 tot 27,55 g/l; en het natuurlijke alcoholgehalte van het ras cabernet sauvignon schommelt tussen 12,20 en 12,60 %, de totale zuurgraad bedraagt 4,70 tot 6,69 g/l wijnsteenzuur, de totale droge stof 20,63 tot 24,75 g/l. Aanzienlijke gelijkenissen op het gebied van frisheid en fruitigheid werden aangetroffen in de witte rassen die worden verbouwd in Lipova, Radna, Zăbrani, Neudorf, Păuliş en Baraţca. Opvallende gelijkenissen tussen de secundaire aroma’s werden geconstateerd bij de witte rassen van wijngaarden in de gemeenten Şagu, Cruceni, Fiscut, Firiteaz, Hunedoara Timişană en Frumuşeni. De donkere chernozembodem in Şilindia, Satu Mic, Luguzău, Dud en Agrişu Mare levert wijn op met een stevige body, die extractief en smaakvol is. Het is geen toeval dat op deze gronden van oudsher wijnstokken worden verbouwd. Op het moment van de toetreding van Roemenië tot de Europese Unie was het Europese beleid inzake de bescherming van afgebakende gebieden van geografische aanduidingen weinig bekend en bestonden er weinig wijnproducentenverenigingen. Daardoor werden een aantal plaatsen met eeuwenoude tradities in de productie van specifieke kwaliteitswijn niet opgenomen in het afgebakende gebied van „Dealurile Zarandului”. ENIG DOCUMENT 1. Naam/namen waarvoor de registratie wordt aangevraagd „Dealurile Zarandului” 2. Type geografische aanduiding BGA — beschermde geografische aanduiding 3. Wijncategorieën 1. Wijn 4. Beschrijving van de wijn(en) Analytische en organoleptische kenmerken — totale en effectieve alcoholgehalte: minimaal 10 volumeprocent; — totale zuurgraad (wijnsteenzuur): minimaal 4,5 g/l; — gehalte aan vluchtige zuren (azijnzuur): maximaal 1,2 g/l; — niet-reducerende droge stof: minimaal 17 g/l; — totaalgehalte aan zwaveldioxide: maximaal 300 mg/l; — gehalte vrij zwaveldioxide: maximaal 60 mg/l. 1.   Muscat ottonel: — Uiterlijk: helder en glanzend — Kleur: strokleurig of intens geel, naargelang van de kwaliteit van de druiven bij de oogst — Neus: subtiele bloemige toetsen, typisch muskadelaroma van druiven in het noordelijke deel van de wijngaard — Smaak: typische muskadelsmaak met een aangename fluweelachtige toets. Zuurcorrectie nodig 2.   Traminer roz: — Uiterlijk: helder — Kleur: geelgroen — Neus: aroma van rozenblaadjes, vooral bij druiven uit de streek van Păuliş — Smaak: specifieke smaak van vers gemaaid hooi 3.   Sauvignon: — Uiterlijk: helder, aangenaam — Kleur: lichtgeel met groenachtige accenten — Neus: bloemen van de wijnstok — Smaak: fruitig, aangenaam zurig, harmonieus 4.   Pinot gris: — Uiterlijk: helder — Kleur: groenachtig wit, met lichtgele accenten — Neus: zomerappel — Smaak: volle smaak, met toetsen van gebakken broodkorst 5.   Feteasca regala: — Uiterlijk: helder — Kleur: groengeel — Neus: zurig zomerappelaroma, door het hoge mineraalgehalte van de skeletgrond — Smaak: volle, goed ontwikkelde smaak, die kenmerkend is voor het noordelijke deel van de wijngaard 6.   Feteasca alba: — Uiterlijk: helder — Kleur: groengeel — Neus: appel en bloemen van de wijnstok — Smaak: aangenaam, goed ontwikkeld, kenmerkend 7.   Riesling italian: — Uiterlijk: helder — Kleur: groenachtig wit — Neus: geen specifiek primair aroma — Smaak: vol, wijnachtig, zeer fris, aangenaam zurig 8.   Riesling de rhin: — Uiterlijk: helder — Kleur: groenachtig wit, kenmerkend — Neus: geen uitgesproken primair aroma — Smaak: wijnachtig, fris, aangenaam zurig 9.   Chardonnay: — Uiterlijk: helder, doorschijnend — Kleur: goudgeel — Neus: aroma van acaciabloesems en gemaaid hooi — Smaak: aangenaam, bloemig, met een mild zuurtje 10.   Mustoasă de măderat — Uiterlijk: helder, aangenaam — Kleur: groengeel, als een schijfje citroen, roept een enigszins zure smaak op — Neus: onrijpe groene appel, met toetsen van bloesem van de wijnstokken, vooral in gebieden waar het productieniveau lager ligt dan de norm voor het ras — Smaak: fris, verfrissend, levendig door de hoge zuurgraad, vooral in gebieden met een hoog productieniveau 11.   Furmint: — Uiterlijk: helder — Kleur: groenachtig wit, met lichtgele accenten — Neus: primair aroma van tropische vruchten — Smaak: aangenaam, als een sappige tropische vrucht, origineel 12.   Furmint de miniş: — Uiterlijk: helder — Kleur: groenachtig wit, met citroengele accenten — Neus: aroma van tropische vruchten — Smaak: aangenaam, fris, als van een sappige tropische vrucht, kenmerkend 13.   Cabernet sauvignon: — Uiterlijk: helder — Kleur: intens robijnrood, met sterke blauwachtige accenten wanneer vervaardigd van druiven uit het gebied van Covăsânţ tot Lipova (dat gunstig is voor rode rassen) — Neus: kenmerkend aroma van wilde vegetatie en gras — Smaak: de jonge wijn is te scherp en te dun, met te veel tannines, zelfs ondrinkbaar; moet minimaal 2 jaar rijpen op vaten. Verbetert met de rijping en wordt aangenaam fluweelachtig, rond en vol. Door zijn hogere zuurgraad in vergelijking met die van andere wijngaarden en zijn extractieve karakter is deze wijn langer houdbaar en dus frisser na verloop van tijd 14.   Merlot: — Uiterlijk: helder — Kleur: robijnrood, glanzend, met een vleugje terracotta na de rijping — Neus: aangenaam aroma van bosvruchten en wilde framboos en na de rijping toetsen van eik en vanille — Smaak: gematigdere scherpte dan de cabernet sauvignon; met de voor dit ras kenmerkende fluweelachtige textuur; verkrijgt een aantrekkelijk bouquet door de rijping 15.   Pinot noir: — Uiterlijk: helder — Kleur: donker kersrood, glanzend — Neus: aroma dat overgaat van kers naar aardbei naarmate de wijn veroudert — Smaak: fluweelachtig, subtiel, complex en verfijnd, standvastig, vooral in het zuiden van de wijngaard 16.   Fetească neagră: — Uiterlijk: helder — Kleur: intens granaatrood — Neus: complex, origineel aroma, met een authentieke bloemige toets — Smaak: goed ontwikkeld, aangenaam, met een stevige body, smakelijk en aantrekkelijk 17.   Burgund mare — Uiterlijk: helder — Kleur: intens granaatrood met sporen van purper, de standaardkleur bij druiven uit het gebied van Covăsânţ tot Lipova — Neus: aroma van rijpe bosvruchten: braambessen en bosbessen — Smaak: evenwichtig, standvastig, niet-agressief 18.   Syrah: — Uiterlijk: helder — Kleur: glanzend rood — Neus: bloemig bouquet, met zeer intense kruidige aroma’s — Smaak: standvastig, met impressies van vijgen en een fijn bittertje 19.   Novac: — Uiterlijk: helder, doorschijnend — Kleur: intens robijnrood, met purperachtige accenten — Neus: bouquet van bosbessen en kruidige aroma’s van zwarte peper — Smaak: goed geïntegreerde tannines, standvastig, met een fijn zuurtje 20.   Portugais bleu: — Uiterlijk: helder — Kleur: intens steenrood — Neus: bouquet van rood fruit, kruisbessen en aalbessen — Smaak: zacht, licht tannineachtig, met een fijn zuurtje; vlak na de oogst behoudt de wijn zijn typische karakter, vooral in het gebied van de rode variëteiten 21.   Sangiovese — Uiterlijk: helder — Kleur: kersrood — Neus: bouquet van rijpe bessen en druiven, goed ontwikkeld bij druiven uit het noorden van de wijngaard — Smaak: tannineachtig, met een fijn zuurtje, levendig, licht 22.   Cadarcă: — Uiterlijk: helder — Kleur: glanzend rood — Neus: aroma van bosvruchten — Smaak: fluweelachtig, licht zurig en met een fijn bittertje Algemene analytische kenmerken Minimaal effectief alcoholgehalte (in volumeprocent) 10 Minimale totale zuurgraad 4,5  g per liter, uitgedrukt in wijnsteenzuur Maximaal gehalte aan vluchtige zuren (in gram per liter) 1,2 Maximaal totaalgehalte aan zwaveldioxide (in milligram per liter) 300 5. Wijnbereidingsprocedés a. Essentiële oenologische procedés Oenologische procedés Toepasselijke beperkingen op de wijnbereiding Het natuurlijke alcoholgehalte mag enkel overeenkomstig de wettelijke voorwaarden worden aangevuld. Het totale natuurlijke alcoholgehalte, uitgedrukt in volumeprocent alcohol, mag alleen worden verhoogd: a) door toevoeging van geconcentreerde druivenmost of gerectificeerde geconcentreerde druivenmost in het geval van verse druiven, gedeeltelijk gegiste druivenmost of jonge, nog gistende wijn; b) door toevoeging van geconcentreerde druivenmost of gerectificeerde geconcentreerde druivenmost of door gedeeltelijke concentratie (o.a. omgekeerde osmose) in het geval van druivenmost. Toevoeging van sucrose is niet toegestaan in de productie van wijnen met de geografische aanduiding „Dealurile Zarandului”. b. Maximale opbrengsten Druivenproductie: rassen fetească regală, mustoasă de măderat, portugais bleu en sangiovese 15 000 kg druiven per hectare Druivenproductie: rassen furmint, furmint de miniş, riesling de rhin, riesling italian, merlot, fetească neagră en novac 12 500 hl per hectare Druivenproductie: rassen burgund mare, cadarcă en fetească albă 12 500 hl per hectare Druivenproductie: rassen muscat ottonel, pinot gris, chardonnay, sauvignon, traminer roz, cabernet sauvignon, pinot noir en syrah 10 000 hl per hectare Wijnproductie, witte wijn 95 hl per hectare Wijnproductie, rode wijn, roséwijn, gearomatiseerde wijn 85 hl per hectare 6. Afgebakend gebied District Arad, wijngaard Miniș-Măderat, wijnbouwcentra: Miniș, meer bepaald: — stad Lipova (Lipova en Radna) — Zăbrani (gemeenten Zăbrani en Neudorf) — Frumușeni (gemeente Frumușeni) — Păuliș (gemeenten Păuliș en Barațca) — Ghioroc (gemeenten Miniș, Ghioroc en Cuvin) — Covăsânț (gemeente Covăsânț) Măderat, meer bepaald: — Șiria (gemeenten Șiria, Galșa en Mâsca) — stad Pâncota (Pâncota en gemeente Măderat) — Târnova (gemeenten Târnova, Dud, Agrişu Mare en Drauţ) — stad Ineu (Ineu en gemeente Mocrea) — Șilindia (gemeenten Șilindia, Satu Mic en Luguzău) Dealul Viilor, meer bepaald: — Șagu (gemeenten Șagu, Cruceni, Fiscut, Firiteaz en Hunedoara Timișană) Dorobanți, meer bepaald: — Curtici (gemeente Dorobanți) 7. Belangrijkste wijndruiven Cadarcă N Burgund mare N Pinot gris G Fetească neagră N Muscat ottonel B Cabernet sauvignon N Sauvignon B Merlot N Fetească regală B Fetească albă B Furmint de miniş B Furmint B Chardonnay B Novac N Mustoasă de măderat B Syrah N Sangiovese N Traminer roz Rs Riesling italian B Riesling de rhin B Portugais bleu N Pinot noir N 8. Beschrijving van het (de) verband(en) Verband met het afgebakende gebied De specifieke natuurlijke factor wordt gevormd door de uitlopers van het Zarandgebergte, met hun skeletgrond, die rijk is aan ijzer en micro-elementen. Deze insnijdingen tussen de heuvels bieden verscheidene topografische en klimatologische omstandigheden, die specifiek zijn voor de afzonderlijke wijngaarden in dit gebied met een vergelijkbare geoklimatologische ligging en met dezelfde verbouwde rassen. De wijngaarden zijn voornamelijk op het zuiden gericht, en in uitzonderlijke gevallen op het zuidwesten of zuidoosten. Bijgevolg onderscheiden afzonderlijke wijngaarden die op dezelfde breedte- en lengtegraad liggen en waar dezelfde druivenrassen worden verbouwd, zich van elkaar door een reeks topografische en klimatologische kenmerken. De steile terrasvormige hellingen waar de wijnstokken worden verbouwd, houden de wind en de koude luchtstromen grotendeels tegen. Bij rustig weer zorgt de opwarming van de hellingen voor een lichte luchtcirculatie, die gunstig is voor de fysiologische processen van de planten en de kwaliteit van de druiven bevordert. Aangezien de hellingen voorkomen dat overtollig water zich opstapelt, warmt de bodem sneller op en is de kans op grauwe schimmel kleiner. Het gebied geniet een microklimaat met mediterrane invloeden, met een vroeg, nat voorjaar en een lang, warm en droog najaar. Ecoklimatologische gegevens: gemiddelde jaartemperatuur: 11,2 °C, totale jaarlijkse neerslag: 644 mm, som van de actieve temperaturen: 3 291 °C, totaal zonuren: 1 490, totale actieve neerslag: 365 mm. Het tienjarige gemiddelde voor relatieve vochtigheid ligt rond 75 %. De wijnen die zijn verkregen uit de ijzerhoudende skeletgrond, hebben een glanzende rode kleur met diepe robijnrode accenten en zijn zeer vol en krachtig. Uit de organoleptische beoordeling van de wijn die op de uitlopers van het Zarandgebergte wordt geproduceerd, blijkt een hoge kleurintensiteit bij de rode variëteiten met sterke blauwachtige accenten bij de jonge wijn, die overgaan naar steenrood naarmate de wijn rijpt. De scherpe, tannineachtige smaak van de jonge wijn evolueert met de rijping naar een evenwichtige, stevige, aangename, volle en fluweelachtige smaak. De witte wijnen die worden geproduceerd rond Lipova, Zăbrani en Neudorf hebben de kenmerkende mineraliteit en smaak van wijn uit het zuidelijke gedeelte van het wijnbouwgebied Miniș-Măderat. Door de rijke oogst hebben deze wijnen een relatief hoog zuurgehalte, dat iets lager is bij de aanzet, en welgevormde primaire aroma’s. De rode wijnen daarentegen behouden de bijzondere diepe kleur die typisch is voor het hele wijnbouwgebied Miniș-Măderat: een vleugje purper tegen een donkere, maar glanzende robijnrode achtergrond. De wijnen zijn extractief. Volgens de statistieken van het ONVPV (de Roemeense nationale dienst voor wijn en wijnbouwproducten) voor de jaren 2012, 2013 en 2014 kan het gehalte aan droge stof van witte wijn tot 19 à 20 g/l (sauvignon) bedragen en dat van rode wijn tot 27,55 g/l (cabernet sauvignon). De wijnen die in het noordelijke deel van de regio (Dud, Agrișu Mare, Luguzău) worden geproduceerd, hebben meer finesse en een meer uitgesproken zuurgraad door datzelfde onmiskenbare extractieve karakter: 19,44 g/l voor witte wijn (pinot gris en sauvignon) en 27,63 g/l voor rode wijn (merlot). Een beschrijving van de wijnen die worden geproduceerd in de plaatsen die zijn toegevoegd aan het geografische gebied, biedt een verklaring voor hun analytische en organoleptische specifieke kenmerken. Een vergelijkende analyse (over de voorbije vier oogstjaren) van de wijnen van verschillende druivenrassen die zowel in het oude gebied als in de recent toegevoegde plaatsen worden verbouwd, heeft het volgende aangetoond: het natuurlijke alcoholgehalte van het ras mustoasă de măderat schommelt tussen 11,76 en 12,30 %, de totale zuurgraad bedraagt 6,0 g/l wijnsteenzuur, de totale droge stof 18,15 tot 19,85 g/l; het natuurlijke alcoholgehalte van het ras riesling italian schommelt tussen 10,60 en 12,35 %, de totale zuurgraad bedraagt 5,20 tot 6,30 g/l wijnsteenzuur, de totale droge stof 17,20 tot 21,10 g/l; het natuurlijke alcoholgehalte van het ras merlot schommelt tussen 12,50 en 13,00 %, de totale zuurgraad bedraagt 6,10 tot 6,50 g/l wijnsteenzuur, de totale droge stof 24,65 tot 27,55 g/l; en het natuurlijke alcoholgehalte van het ras cabernet sauvignon schommelt tussen 12,20 en 12,60 %, de totale zuurgraad bedraagt 4,70 tot 6,69 g/l wijnsteenzuur, de totale droge stof 20,63 tot 24,75 g/l. Aanzienlijke gelijkenissen op het gebied van frisheid en fruitigheid werden aangetroffen in de witte rassen die worden verbouwd in Lipova, Radna, Zăbrani, Neudorf, Păuliş en Baraţca. Opvallende gelijkenissen tussen de secundaire aroma’s werden geconstateerd bij de witte rassen van wijngaarden in de gemeenten Şagu, Cruceni, Fiscut, Firiteaz, Hunedoara Timişană en Frumuşeni. De donkere chernozembodem in Şilindia, Satu Mic, Luguzău, Dud en Agrişu Mare levert wijn op met een stevige body, die extractief en smaakvol is. Het is geen toeval dat op deze gronden van oudsher wijnstokken worden verbouwd. 9. Andere essentiële voorwaarden Rechtskader: Nationale wetgeving Soort aanvullende voorwaarde: Aanvullende bepalingen betreffende etikettering Beschrijving van de voorwaarde: Geen aanvullende bepalingen 10. Link naar het productdossier http://www.onvpv.ro/sites/default/files/caiet_de_sarcini_ig_dealurile_zarandului_modif_cf_notif_133_2016_accept_changes_18032016.pdf",
  "source": "EUR LEX"
}