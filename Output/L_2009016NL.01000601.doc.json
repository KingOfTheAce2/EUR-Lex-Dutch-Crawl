{
  "url": "http://www.w3.org/1999/xhtml\">",
  "content": "L_2009016NL.01000601.xml 21.1.2009 NL Publicatieblad van de Europese Unie L 16/6 VERORDENING (EG) N r. 42/2009 VAN DE COMMISSIE van 20 januari 2009 houdende wijziging van Verordening (EG) nr. 555/2008 tot vaststelling van de uitvoeringsbepalingen voor Verordening (EG) nr. 479/2008 van de Raad houdende een gemeenschappelijke ordening van de wijnmarkt, wat betreft de steunprogramma’s, de handel met derde landen, het productiepotentieel en de controles in de wijnsector DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 479/2008 van de Raad van 29 april 2008 houdende een gemeenschappelijke ordening van de wijnmarkt, tot wijziging van de Verordeningen (EG) nr. 1493/1999, (EG) nr. 1782/2003, (EG) nr. 1290/2005, (EG) nr. 3/2008 en tot intrekking van de Verordeningen (EEG) nr. 2392/86 en (EG) nr. 1493/1999 ( 1 ) , en met name op de artikelen 22, 84 en 107, Overwegende hetgeen volgt: (1) Met het oog op een optimaal gebruik van de middelen die kunnen worden ingezet om het concurrentievermogen in de wijnsector te verbeteren, moet zoveel mogelijk worden toegestaan dat de lidstaten gebruik maken zowel van de mogelijkheden die in het kader van de steunprogramma’s voor de wijnsector worden geboden, en met name uit hoofde van herstructurerings- en omschakelingsmaatregelen als bedoeld in artikel 11 van Verordening (EG) nr. 479/2008 en van investeringen als bedoeld in artikel 15 van diezelfde verordening, als van de middelen die voor plattelandsontwikkeling worden toegekend. Om overeenkomstig artikel 4, lid 3, van Verordening (EG) nr. 479/2008 dubbele financiering van één en dezelfde maatregel uit deze twee financieringsbronnen uit te sluiten, moet een duidelijke scheidslijn op het niveau van de acties worden getrokken. (2) Overeenkomstig artikel 16, lid 1, tweede alinea, tweede zin, van Verordening (EG) nr. 479/2008 wordt geen steun betaald voor het alcoholvolume in de te distilleren bijproducten dat hoger ligt dan 10 % ten opzichte van het alcoholvolume in de geproduceerde wijn. Er moet worden verduidelijkt dat de lidstaten kunnen bepalen dat de inachtneming van deze limiet wordt gecontroleerd op het niveau van de individuele producenten of op nationaal niveau. (3) Op grond van artikel 41, onder c), punt vi), van Verordening (EG) nr. 555/2008 van de Commissie ( 2 ) zijn de producenten verplicht om in het analyseverslag gegevens op te nemen over de aanwezigheid van wijnstokrassen die zijn verkregen uit raskruisingen (hybriden voor rechtstreekse teelt of andere rassen die niet tot de soort Vitis vinifera behoren). Om technische redenen worden deze gegevens beter niet meer geëist en moeten zij bijgevolg uit de genoemde bepaling worden geschrapt. (4) In artikel 103, lid 1, onder b), van Verordening (EG) nr. 555/2008 is bepaald dat tabel 10 van de bijlage bij Verordening (EG) nr. 1227/2000 van de Commissie ( 3 ) van toepassing blijft tenzij anders wordt bepaald in een verordening houdende uitvoeringsbepalingen betreffende de etikettering en de aanbieding van wijn, die op grond van artikel 63 van Verordening (EG) nr. 479/2008 moet worden vastgesteld. In dit verband blijkt evenwel te moeten worden verwezen naar tabel 9 van de bijlage bij Verordening (EG) nr. 1227/2000. (5) In artikel 5, lid 8, artikel 16, derde alinea, en artikel 20, tweede alinea, van Verordening (EG) nr. 555/2008 is bepaald dat de lidstaten, als zij nationale steun verlenen, dat in de betrokken onderdelen van het formulier in bijlage VII bij die verordening moeten meedelen. Bijgevolg moet bijlage VII worden gewijzigd om die mededeling mogelijk te maken. (6) Bijgevolg moet Verordening (EG) nr. 555/2008 dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 555/2008 wordt als volgt gewijzigd: 1. Aan artikel 1 wordt het volgende lid toegevoegd: „3.   Voor de toepassing van titel II wordt onder „actie” verstaan een project, contract of regeling, dan wel een andere handeling dat/die is opgenomen in een bepaald steunprogramma, overeenstemt met een activiteit in het kader van de in artikel 7, lid 1, van Verordening (EG) nr. 479/2008 bedoelde maatregelen en wordt uitgevoerd door een of meer begunstigden.”. 2. In titel II, hoofdstuk II, deel 2, wordt na artikel 10 het volgende artikel 10 bis ingevoegd: „Artikel 10 bis Verenigbaarheid en coherentie 1.   De in artikel 11, lid 4, onder b), van Verordening (EG) nr. 479/2008 bedoelde bijdrage in herstructurerings- en omschakelingskosten wordt niet verleend voor kosten voor de aankoop van landbouwvoertuigen. 2.   Geen enkele actie mag met het oog op het verkrijgen van steun op grond van artikel 11 van Verordening (EG) nr. 479/2008 worden opgenomen in een nationaal steunprogramma van een bepaalde lidstaat of regio uit hoofde van titel II van die verordening, als die actie reeds met het oog op het verkrijgen van steun is opgenomen in het programma voor plattelandsontwikkeling van die lidstaat of regio uit hoofde van Verordening (EG) nr. 1698/2005. 3.   De lidstaten geven van de acties die zij opnemen in hun steunprogramma’s voor herstructurering en omschakeling, een zodanig gedetailleerde beschrijving in het betrokken onderdeel van bijlage I dat kan worden gecontroleerd of die acties niet reeds met het oog op het verkrijgen van steun in hun programma’s voor plattelandsontwikkeling zijn opgenomen.”. 3. Artikel 20 wordt vervangen door: „Artikel 20 Verenigbaarheid en coherentie 1.   Er wordt geen steun verleend voor marketingacties waarvoor reeds in het kader van artikel 10 van Verordening (EG) nr. 479/2008 steun is toegekend. Als de lidstaten nationale steun voor investeringen verlenen, delen zij dat in de betrokken onderdelen van de in de bijlagen I, V en VII bij deze verordening vastgestelde formulieren mee. 2.   Geen enkele actie mag met het oog op het verkrijgen van steun op grond van artikel 15 van Verordening (EG) nr. 479/2008 worden opgenomen in een nationaal steunprogramma van een bepaalde lidstaat of regio uit hoofde van titel II van die verordening, als die actie reeds met het oog op het verkrijgen van steun is opgenomen in het programma voor plattelandsontwikkeling van die lidstaat of regio uit hoofde van Verordening (EG) nr. 1698/2005. 3.   De lidstaten geven van de acties die zij opnemen in hun steunprogramma’s ten behoeve van investeringen, een zodanig gedetailleerde beschrijving in het betrokken onderdeel van bijlage I dat kan worden gecontroleerd of die acties niet reeds met het oog op het verkrijgen van steun in hun programma’s voor plattelandsontwikkeling zijn opgenomen.”. 4. In titel II, hoofdstuk II, deel 7, wordt na artikel 25 het volgende artikel 25 bis ingevoegd: „Artikel 25 bis Verificatie van de naleving van de voorwaarden De bevoegde autoriteiten van de lidstaten nemen alle nodige maatregelen om na te gaan of de voorwaarden en de limiet als bedoeld in artikel 24, lid 1, van de onderhavige verordening juncto artikel 16, lid 3, van Verordening (EG) nr. 479/2008 worden nageleefd. De lidstaten kunnen de inachtneming van deze limiet controleren op het niveau van elke producent of op nationaal niveau. Lidstaten die voor controle op nationaal niveau kiezen, nemen de hoeveelheden die niet voor distillatie zijn bestemd (en onder toezicht uit de markt worden genomen) en die welke zijn bestemd voor de ontwikkeling van andere producten dan alcohol voor industrieel gebruik, niet op in de voorzieningsbalans voor alcohol.”. 5. In artikel 41, onder c), wordt punt vi) geschrapt. 6. In artikel 103, lid 1, wordt punt b) vervangen door: „b) tabel 9 van de bijlage bij Verordening (EG) nr. 1227/2000 blijft van toepassing tenzij anders wordt bepaald in een verordening houdende uitvoeringsbepalingen betreffende de etikettering en de aanbieding van wijn, die op grond van artikel 63 van Verordening (EG) nr. 479/2008 moet worden vastgesteld;”. 7. Bijlage VII wordt vervangen door de tekst van bijlage I bij de onderhavige verordening. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 20 januari 2009. Voor de Commissie Mariann FISCHER BOEL Lid van de Commissie ( 1 ) PB L 148 van 6.6.2008, blz. 1 . ( 2 ) PB L 170 van 30.6.2008, blz. 1 . ( 3 ) PB L 143 van 16.6.2000, blz. 1 . BIJLAGE „BIJLAGE VII Technische gegevens over de nationale steunprogramma’s overeenkomstig artikel 6, onder c), van Verordening (EG) nr. 479/2008 (financiële bedragen × 1000 EUR) Lidstaat ( 1 ) : Datum van de mededeling ( 2 ) : Nummer van dit gewijzigd overzicht: Datum van de vorige mededeling: Begrotingsjaar 2009 2010 2011 2012 2013 Totaal Maatregelen Verordening (EG) nr. 479/2008 Raming Uitvoering Raming Uitvoering Raming Uitvoering Raming Uitvoering Raming Uitvoering Uitvoering (1) (2) (3) (4) (5) (6) (7) (8) (9) (10) (11) (12) (13) (14) 1. Bedrijfstoeslag-regeling Artikel 9 Betrokken oppervlakte (ha) (Cumulatief) Gemiddeld bedrag (EUR/ha) ( 3 ) 2. Bevordering van de afzet op de markten van derde landen Artikel 10 Aantal projecten (Cumulatief) Gemiddeld bedrag van de communautaire steun ( 4 ) Staatssteun (Cumulatief) 3a. Herstructurering en omschakeling van wijngaarden Artikel 11 Betrokken oppervlakte (ha) (Cumulatief) Gemiddeld bedrag (EUR/ha) ( 3 ) 3b. Plannen in uitvoering Verordening (EG) nr. 1493/1999 Betrokken oppervlakte (ha) (Cumulatief) Gemiddeld bedrag (EUR/ha) ( 3 ) 4. Groen oogsten Artikel 12 Betrokken oppervlakte (ha) Gemiddeld bedrag (EUR/ha) ( 3 ) 5. Onderlinge fondsen Artikel 13 Aantal nieuwe fondsen (Cumulatief) Gemiddeld bedrag van de communautaire steun ( 5 ) 6. Oogstverzekering Artikel 14 Aantal producenten (Cumulatief) Gemiddeld bedrag van de communautaire steun ( 6 ) Staatssteun 7. Bedrijfsinvesteringen Artikel 15 Aantal begunstigden (Cumulatief) Gemiddeld bedrag van de communautaire steun ( 7 ) Staatssteun (Cumulatief) 7.1. Bedrijfsinvesteringen in convergentieregio’s Artikel 15, lid 4, onder a) Subsidiabele kosten (Cumulatief) 7.2. Bedrijfsinvesteringen in andere regio’s dan convergentieregio’s Artikel 15, lid 4, onder b) Subsidiabele kosten (Cumulatief) 7.3. Bedrijfsinvesteringen in ultraperifere gebieden Artikel 15, lid 4, onder c) Subsidiabele kosten (Cumulatief) 7.4. Bedrijfinvesteringen op de kleinere eilanden in de Egeïsche Zee Artikel 15, lid 4, onder d) Subsidiabele kosten (Cumulatief) 7.5. Bedrijfsinvesteringen in convergentieregio’s Artikel 15, lid 4, onder a) Communautaire bijdrage (Cumulatief) 7.6. Bedrijfsinvesteringen in andere regio’s dan convergentieregio’s Artikel 15, lid 4, onder b) Communautaire bijdrage (Cumulatief) 7.7. Bedrijfsinvesteringen in ultraperifere gebieden Artikel 15, lid 4, onder c) Communautaire bijdrage (Cumulatief) 7.8. Bedrijfinvesteringen op de kleinere eilanden in de Egeïsche Zee Artikel 15, lid 4, onder d) Communautaire bijdrage (Cumulatief) 8. Distillatie van bijproducten Artikel 16 Maximaal steunpeil (EUR/%vol/hl) ( 8 ) Miljoen hl Gemiddeld bedrag van de communautaire steun ( 9 ) 9. Distillatie tot drinkalcohol — oppervlaktesteun Artikel 17 Steunpeil (EUR/ha) ( 8 ) Oppervlakte (ha) Gemiddelde steun ( 3 ) 10. Crisisdistillatie Artikel 18 Steunpeil (EUR/%vol/hl) ( 8 ) Minimale producentenprijs (EUR/%vol/hl) ( 8 ) Miljoen hl Gemiddelde communautaire steun ( 9 ) 11. Gebruik van geconcentreerde druivenmost voor verrijking Artikel 19 Steunpeil (EUR/%vol/hl) ( 8 ) Miljoen hl Gemiddelde communautaire steun ( 9 ) ( 1 ) Hiervoor moet de bij OPOCE gangbare afkorting worden gebruikt. ( 2 ) Uiterste datum voor de mededeling: voor ramingen: voor het eerst 30 juni 2008 en dan telkens 1 maart en 30 juni; voor de uitvoering: telkens 1 maart (voor het eerst in 2010). ( 3 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door de in deze bijlage aangegeven betrokken oppervlakte. ( 4 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door het in deze bijlage aangegeven aantal projecten. ( 5 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door het in deze bijlage aangegeven aantal fondsen. ( 6 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door het in deze bijlage aangegeven aantal producenten. ( 7 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door het in deze bijlage aangegeven aantal begunstigden. ( 8 ) Nadere gegevens hierover moeten in de bijlagen I en V worden vermeld. ( 9 ) Berekend door de bedragen die in bijlage II (voor ramingen) en in bijlage VI (voor de uitvoering) zijn vermeld, te delen door het in deze bijlage aangegeven aantal hectoliter.”",
  "source": "EUR LEX"
}