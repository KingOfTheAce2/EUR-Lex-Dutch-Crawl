{
  "url": "http://www.w3.org/1999/xhtml\">",
  "content": "L_2022186NL.01002101.xml 13.7.2022 NL Publicatieblad van de Europese Unie L 186/21 UITVOERINGSBESLUIT (EU) 2022/1205 VAN DE COMMISSIE van 12 juli 2022 tot toelating van indelingsmethoden voor varkenskarkassen in Denemarken en tot intrekking van Besluit 2009/12/EG (Kennisgeving geschied onder nummer C(2022) 4784) (Slechts de tekst in de Deense taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 20, eerste alinea, punt p), Overwegende hetgeen volgt: (1) In artikel 10 van Verordening (EU) nr. 1308/2013 is bepaald dat de schema’s van de Unie voor de indeling van varkenskarkassen moeten worden toegepast overeenkomstig bijlage IV, punt B, bij die verordening. In bijlage IV, deel B.IV, punt 1, bij die verordening is bepaald dat voor de indeling van varkenskarkassen het aandeel mager vlees moet worden bepaald met behulp van door de Commissie toegestane indelingsmethoden, dat alleen statistisch bewezen schattingsmethoden op basis van de fysieke opmeting van een of meer onderdelen van de anatomie van het varkenskarkas mogen worden toegestaan en dat indelingsmethoden slechts worden toegelaten als een maximumtolerantie voor de statistische fout bij de schatting in acht wordt genomen. Deze tolerantie is omschreven in deel A, punt 1, tweede alinea, van bijlage V bij Gedelegeerde Verordening (EU) 2017/1182 van de Commissie ( 2 ) . (2) Bij Beschikking 2009/12/EG van de Commissie ( 3 ) is het gebruik van zeven methoden voor de indeling van varkenskarkassen in Denemarken toegestaan. (3) Wijzigingen van de indelingsmethoden of van de apparatuur daarvoor moeten verboden zijn, tenzij die wijzigingen expliciet bij uitvoeringsbesluit van de Commissie zijn toegestaan. (4) Denemarken heeft de Commissie verzocht de goedkeuring van de methoden “Klassificeringscenter (KC)”, “Uni-Fat-O-Meater (Unifom)”, “Fully automatic ultrasonic equipment (AutoFOM 1)” en “Updated fully automatic ultrasonic equipment (AutoFOM DK)” in te trekken. (5) Denemarken heeft de Commissie ook verzocht twee nieuwe methoden toe te staan: “Fully automatic ultrasonic equipment (AutoFOM IV)” en “Manual method (ZP)”. Daartoe heeft Denemarken in het in artikel 11, lid 3, van Gedelegeerde Verordening (EU) 2017/1182 bedoelde protocol een gedetailleerde beschrijving van de versnijdingsproef gegeven met opgave van de beginselen waarop deze nieuwe methoden zijn gebaseerd, de resultaten van de versnijdingsproef en de vergelijkingen die worden toegepast voor de schatting van het percentage mager vlees. (6) Denemarken heeft de Commissie ook verzocht bijgewerkte formules toe te staan voor drie methoden (“Fat-O-Meater/Manuel Klassificering (FOM/MK)”, “Fat-O-Meater II (FOM II)” en “Automatic ultrasound instrument (AutoFOM III))” die al bij Beschikking 2009/12/EG waren toegestaan voor de indeling van varkenskarkassen. (7) Uit het onderzoek van dat verzoek is gebleken dat is voldaan aan de in deel A van bijlage V bij Gedelegeerde Verordening (EU) 2017/1182 vastgestelde voorwaarden en minimumeisen voor de toelating van de twee nieuwe indelingsmethoden en het actualiseren van vergelijkingen voor beide andere. Die indelingsmethoden en formules moeten derhalve worden toegestaan in Denemarken. (8) Omwille van de duidelijkheid en de rechtszekerheid moet Beschikking 2009/12/EG derhalve worden ingetrokken. (9) De in dit besluit vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 Overeenkomstig deel B.IV, punt 1, van bijlage IV bij Verordening (EU) nr. 1308/2013 worden in Denemarken de volgende methoden voor de indeling van varkenskarkassen toegestaan: a) het “Automatic ultrasound instrument (AutoFOM III)” genaamde apparaat en de bijbehorende schattingsmethoden, die nader zijn beschreven in deel I van de bijlage bij dit besluit; b) het “Fully automatic ultrasonic equipment (AutoFOM IV)” genaamde apparaat en de bijbehorende schattingsmethoden, die nader zijn beschreven in deel II van de bijlage bij dit besluit; c) het “Fat-O-Meater/Manuel Klassificering (FOM/MK)” genaamde apparaat en de bijbehorende schattingsmethoden, die nader zijn beschreven in deel III van de bijlage bij dit besluit; d) het “Fat-O-Meater II (FOM II)” genaamde apparaat en de bijbehorende schattingsmethoden, die nader zijn beschreven in deel IV van de bijlage bij dit besluit; e) de met behulp van een liniaal toe te passen “manuele methode (ZP)” en de bijbehorende schattingsmethoden, die nader zijn beschreven in deel V van de bijlage bij dit besluit. Artikel 2 Wijzigingen van de toegestane indelingsmethoden of apparaten daarvoor als bedoeld in artikel 1 zijn verboden, tenzij deze expliciet bij uitvoeringsbesluit van de Commissie zijn toegestaan. Artikel 3 Beschikking 2009/12/EG wordt ingetrokken. Artikel 4 Dit besluit is gericht tot het Koninkrijk Denemarken. Gedaan te Brussel, 12 juli 2022. Voor de Commissie Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2017/1182 van de Commissie van 20 april 2017 tot aanvulling van Verordening (EU) nr. 1308/2013 van het Europees Parlement en de Raad wat betreft de schema’s van de Unie voor de indeling van runder-, varkens- en schapenkarkassen en wat betreft de mededeling van de marktprijzen voor bepaalde categorieën karkassen en levende dieren ( PB L 171 van 4.7.2017, blz. 74 ). ( 3 ) Beschikking 2009/12/EG van de Commissie van 19 december 2008 tot toelating van methoden voor de indeling van geslachte varkens in Denemarken ( PB L 6 van 10.1.2009, blz. 83 ). BIJLAGE INDELINGSMETHODEN VOOR DE INDELING VAN VARKENSKARKASSEN IN DENEMARKEN DEEL I Automatic ultrasound instrument (AutoFOM III) 1. De in dit deel vastgestelde voorschriften zijn van toepassing wanneer de varkenskarkassen worden ingedeeld met behulp van het “Automatic ultrasound instrument (AutoFOM III)” genaamde apparaat. 2. Het apparaat is uitgerust met 16 ultrasone transductoren van 2 MHz (Frontmatec) met een afstand van 25 mm tussen de transductoren. De ultrasone gegevens omvatten de gemeten rugspek- en spierdikte en gerelateerde parameters. De meetwaarden worden door het apparaat omgerekend naar een schatting van het magervleesaandeel. 3. Het magervleesaandeel van een karkas wordt berekend aan de hand van de volgende formules: a) voor vrouwelijke en gecastreerde varkens: Y = 72,37797649 + (R2P1 × –0,35013939) + (R2P4 × 0,20785366) + (R2P5 × –0,44928653) + (R2P8 × –0,38095230) + (R2P9 × –0,46950184) + (R2P10 × –0,69871531) + (R2P15 × –0,14912761) + (R4P3 × 0,06461598) + (R4P6 × –0,05431414) b) voor hele mannelijke varkens: Y = 78,75696993 + (R2P1 × –0,79436326) + (R2P4 × –0,38023008) + (R2P5 × –0,78847225) + (R2P8 × –0,30711330) + (R2P9 × –0,83062854) + (R2P10 × –0,49646032) + (R2P15 × 0,17342717) + (R4P3 × –0,08364211) + (R4P6 × –0,10359715) waarbij: Y = het geschatte percentage mager vlees van het karkas; R2P1 = gemiddelde dikte van de huid (in mm); R2P4 = rugspekdikte zonder huid (in mm) gemeten bij de longitudinale positie van de minimale spekdikte in de lende het dichtst bij de onderkant van de beugel (“MFT2”), 70 mm van het midden van de wervelkolom; R2P5 = huiddikte (in mm), gemeten bij de longitudinale MFT2, 70 mm van het midden van de wervelkolom; R2P8 = rugspekdikte zonder huid (in mm) gemeten ter hoogte van MFT2; R2P9 = huiddikte (in mm) gemeten ter hoogte van MFT2; R2P10 = minimale spekdikte zonder huid (in mm) op de plaats van de minimale spekdikte van het hele karkas (“MFT1”); R2P15 = gemiddelde spekdikte met huid (in mm) van de twee lendenspieren, gemeten bij de longitudinale MFT1, 70 mm van het midden van de wervelkolom; R4P3 = dikte huidlaag 1 (in mm), gemeten bij de longitudinale MFT2, 70 mm van het midden van de wervelkolom; R4P6 = dikte vetlaag 1 (in mm) ter hoogte van MFT2. 4. Deze formule is geldig voor karkassen met een gewicht tussen 50 en 120 kg. DEEL II Fully automatic ultrasonic equipment (AutoFOM IV) 1. De in dit deel vastgestelde voorschriften zijn van toepassing wanneer de varkenskarkassen worden ingedeeld met behulp van het “Fully automatic ultrasonic equipment (AutoFOM IV)” genaamde apparaat. 2. Het apparaat is uitgerust met 25 ultrasone breedbandtransductoren (Frontmatec) met een afstand van 16,5 mm tussen de transductoren. De ultrasone gegevens omvatten de gemeten rugspek- en spierdikte en gerelateerde parameters. De meetwaarden worden door het apparaat omgerekend naar een schatting van het magervleesaandeel. 3. Het magervleesaandeel van een karkas wordt berekend aan de hand van de volgende formules: a) voor vrouwelijke en gecastreerde varkens: Y = 69,84677591 + (R2P1 × –0,26533522) + (R2P4 × 0,02198992) + (R2P5 × –0,21983787) + (R2P8 × –0,33652390) + (R2P9 × –0,24649355) + (R2P10 × –0,58982872) + (R2P15 × –0,05016562) + (R4P3 × 0,10929868) + (R4P6 × –0,03863696) b) voor hele mannelijke varkens: Y = 74,44553377 + (R2P1 × –0,38670790) + (R2P4 × –0,30489132) + (R2P5 × –0,59474907) + (R2P8 × –0,08150558) + (R2P9 × –0,60928997) + (R2P10 × –0,33877660) + (R2P15 × –0,44580592) + (R4P3 × 0,18532086) + (R4P6 × 0,12614701) waarbij: Y = het geschatte percentage mager vlees van het karkas; R2P1 = gemiddelde dikte van de huid (in mm); R2P4 = rugspekdikte zonder huid (in mm), gemeten bij de longitudinale MFT2, 70 mm van het midden van de wervelkolom; R2P5 = huiddikte (in mm), gemeten bij de longitudinale MFT2, 70 mm van het midden van de wervelkolom; R2P8 = rugspekdikte zonder huid (in mm) gemeten ter hoogte van MFT2; R2P9 = huiddikte (in mm) gemeten ter hoogte van MFT2; R2P10 = minimale spekdikte zonder huid (in mm) ter hoogte van MFT1; R2P15 = gemiddelde spekdikte met huid (in mm) van de twee lendenspieren, gemeten bij de longitudinale MFT1, 70 mm van het midden van de wervelkolom; R4P3 = dikte huidlaag 1 (in mm), gemeten bij de longitudinale MFT2, 70 mm van het midden van de wervelkolom; R4P6 = dikte vetlaag 1 (in mm) ter hoogte van MFT2. 4. Deze formule is geldig voor karkassen met een gewicht tussen 50 en 120 kg. DEEL III Fat-O-Meater/Manuel Klassificering (FOM/MK) 1. Dit deel is van toepassing wanneer de varkenskarkassen worden ingedeeld met het “Fat-O-Meater/Manuel Klassificering (FOM/MK)” genaamde apparaat. 2. Het apparaat is een handbediend priktoestel dat is uitgerust met een sonde met een diameter van zes mm met fotodetector en heeft een meetbereik tussen 1 en 94 mm. 3. Het magervleesaandeel van een karkas wordt berekend aan de hand van de onderstaande formule: Y = 69,3882 + (S 1 × –0,5673) + (S 2 × –0,3282) + (S 3 × 0,0397) waarbij: Y = het geschatte percentage mager vlees van het varkenskarkas; S 1 = de rugspekdikte (met inbegrip van het zwoerd) in mm, gemeten op 8 cm van de middellijn van het karkas tussen de derde- en de vierdelaatste lendenwervel; S 2 = de rugspekdikte (met inbegrip van het zwoerd) in mm, gemeten op 6 cm van de middellijn van het karkas tussen de derde- en de vierdelaatste rib; S 3 = de spierdikte in mm, in één handeling en op dezelfde plaats gemeten als S 2 . 4. De formule is geldig voor karkassen met een gewicht tussen 50 en 120 kg. DEEL IV Fat-O-Meater II (FOM II) 1. Dit deel is van toepassing wanneer de varkenskarkassen worden ingedeeld met het “Fat-O-Meater II (FOM II)” genaamde apparaat. 2. Het apparaat is van het type Fat-O-Meater en is uitgerust met een sonde met een diameter van zes mm met een fotodetector (Siemens van het type SFH 960 — BP 103 of soortgelijk) en een meetdiepte tot 125 mm. Het FOM II-pistool bevat alle juridisch relevante gegevens en analyses. 3. Het magervleesaandeel van een karkas wordt berekend aan de hand van de onderstaande formule: Y = 69,2265 + (S 1 × –0,5564) + (S 2 × –0,3550) + (S 3 × 0,0408) waarbij: Y = het geschatte percentage mager vlees van het varkenskarkas; S 1 = de rugspekdikte (met inbegrip van het zwoerd) in mm, gemeten op 8 cm van de middellijn van het karkas tussen de derde- en de vierdelaatste lendenwervel; S 2 = de rugspekdikte (met inbegrip van het zwoerd) in mm, gemeten op 6 cm van de scheiding tussen de derde- en de vierdelaatste rib, loodrecht op de wervelkolom van het karkas; S 3 = de dikte van de musculus longissimus dorsi in mm, in één handeling en op dezelfde plaats gemeten als S 2 . 4. De formule is geldig voor karkassen met een gewicht tussen 50 en 120 kg. DEEL V Manuele methode (ZP) 1. De in dit deel vastgestelde voorschriften zijn van toepassing wanneer de varkenskarkassen worden ingedeeld met behulp van de “manuele methode (ZP)”, waarbij wordt gemeten met behulp van een liniaal. 2. Bij deze methode kan gebruik worden gemaakt van een liniaal met een maatverdeling op basis van de voorspellingsvergelijking. Het gaat om een manuele meting van de spekdikte en de spierdikte op de scheiding van het halve varken. 3. Het magervleesaandeel van een karkas wordt berekend aan de hand van de onderstaande formule: Y = 60,3129 + (G × –0,4788) + (M × 0,0671) waarbij: Y = het geschatte percentage mager vlees van het varkenskarkas; G = spekdikte gedefinieerd als de korte meting van vet plus de huiddikten op de musculus gluteus medius ; M = spierdiepte gedefinieerd als de minimumafstand van het wervelkanaal tot het craniale uiteinde van de musculus gluteus medius . 4. De formule is geldig voor karkassen met een gewicht tussen 50 en 120 kg.",
  "source": "EUR LEX"
}