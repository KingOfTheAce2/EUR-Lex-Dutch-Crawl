{
  "url": "http://www.w3.org/1999/xhtml\"><!--",
  "content": "L_2023136NL.01007501.xml 24.5.2023 NL Publicatieblad van de Europese Unie L 136/75 UITVOERINGSBESLUIT (EU) 2023/1016 VAN DE COMMISSIE van 22 mei 2023 tot wijziging van Beschikking 2002/994/EG betreffende bepaalde beschermende maatregelen ten aanzien van de uit China ingevoerde producten van dierlijke oorsprong (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad ( 1 ) (verordening officiële controles), en met name artikel 128, lid 1, Overwegende hetgeen volgt: (1) Beschikking 2002/994/EG van de Commissie ( 2 ) is van toepassing op alle voor menselĳke consumptie of voor diervoeding bestemde producten van dierlĳke oorsprong die uit China worden ingevoerd. (2) Overeenkomstig artikel 2, lid 1, van die beschikking moeten de lidstaten de invoer van die producten verbieden. Artikel 2, lid 2, voorziet in twee afwijkingen van dat verbod. (3) Overeenkomstig de eerste afwijking moeten de lidstaten de invoer toestaan van de in deel I van de bijlage bij Beschikking 2002/994/EG vermelde producten voor zover de voor de betrokken producten geldende veterinairrechtelijke en gezondheidsvoorschriften in acht worden genomen. (4) Overeenkomstig de tweede afwijking moeten de lidstaten de invoer toestaan van de in deel II van de bijlage bij Besluit 2002/994/EG genoemde producten, voor zover deze vergezeld gaan van een verklaring van de bevoegde Chinese autoriteit waaruit blijkt dat elke zending chemisch is getest om te waarborgen dat de betrokken producten geen gevaar opleveren voor de volksgezondheid. (5) Bij Verordening (EG) nr. 853/2004 van het Europees Parlement en de Raad ( 3 ) , zoals gewijzigd bij Gedelegeerde Verordening (EU) 2022/2258 van de Commissie ( 4 ) , zijn bepaalde vetderivaten, zoals vitamine D3 en precursoren die voor de productie ervan worden gebruikt, als zeer verfijnde producten geïntroduceerd. Die wijziging is ingevoerd omdat alle risico’s voor de dier- en volksgezondheid worden geëlimineerd door de specifieke behandeling van die producten van dierlijke oorsprong zoals vastgesteld in Verordening (EG) nr. 853/2004. (6) In Uitvoeringsverordening (EU) 2021/405 van de Commissie ( 5 ) is bepaald dat van hoefdieren afkomstige zeer verfijnde producten uit derde landen die zijn opgenomen in de lijst in bijlage XII bij die verordening, de Unie mogen binnenkomen. China behoort tot de derde landen die zijn opgenomen in de lijst in bijlage XII bij die verordening. Bijgevolg moet de binnenkomst in de Unie van vitamine D3 en precursoren die voor de productie ervan worden gebruikt, vanuit China worden toegestaan overeenkomstig artikel 22, punt a), van die verordening. (7) Vitamine D3 is een sterk gezuiverd product en wordt ook in diervoeders gebruikt om aan de voedingsbehoeften van dieren te voldoen. Vitamine D3 speelt een essentiële rol bij het reguleren van de fysiologische processen met betrekking tot calcium en fosfor. Om een tekort aan die vitamine te voorkomen, zijn verschillende toevoegingsmiddelen die specifiek zijn aangepast voor gebruik in diervoeders, toegelaten. Vitamine D3 is ook noodzakelijk voor de gezondheid en het welzijn van dieren. De desbetreffende invoer moet voldoen aan de voorschriften inzake diervoeders, volksgezondheid en diergezondheid. Bijgevolg moet de binnenkomst in de Unie van vitamine D3 en precursoren die voor de productie ervan worden gebruikt, vanuit China worden toegestaan overeenkomstig Verordening (EG) nr. 1069/2009 van het Europees Parlement en de Raad ( 6 ) en Verordening (EG) nr. 1831/2003 van het Europees Parlement en de Raad ( 7 ) . (8) Het is daarom passend de afwijking van het verbod op binnenkomst in de Unie uit China overeenkomstig artikel 2, lid 2, van Beschikking 2002/994/EG uit te breiden tot vitamine D3 en precursoren die voor de productie ervan worden gebruikt. (9) Beschikking 2002/994/EG moet daarom dienovereenkomstig worden gewijzigd. (10) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2002/994/EG wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 22 mei 2023. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 . ( 2 ) Beschikking 2002/994/EG van de Commissie van 20 december 2002 betreffende beschermende maatregelen ten aanzien van uit China ingevoerde producten van dierlijke oorsprong ( PB L 348 van 21.12.2002, blz. 154 ). ( 3 ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 ). ( 4 ) Gedelegeerde Verordening (EU) 2022/2258 van de Commissie van 9 september 2022 tot wijziging en rectificatie van bijlage III bij Verordening (EG) nr. 853/2004 van het Europees Parlement en de Raad betreffende specifieke hygiënevoorschriften voor levensmiddelen van dierlijke oorsprong wat visserijproducten, eieren en bepaalde zeer verfijnde producten betreft, en tot wijziging van Gedelegeerde Verordening (EU) 2019/624 van de Commissie wat bepaalde tweekleppige weekdieren betreft ( PB L 299 van 18.11.2022, blz. 5 ). ( 5 ) Uitvoeringsverordening (EU) 2021/405 van de Commissie van 24 maart 2021 tot vaststelling van de lijsten van derde landen of regio’s daarvan waaruit de binnenkomst in de Unie van bepaalde voor menselijke consumptie bestemde dieren en goederen is toegestaan overeenkomstig Verordening (EU) 2017/625 van het Europees Parlement en de Raad ( PB L 114 van 31.3.2021, blz. 118 ). ( 6 ) Verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (verordening dierlijke bijproducten) ( PB L 300 van 14.11.2009, blz. 1 ). ( 7 ) Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( PB L 268 van 18.10.2003, blz. 29 ). BIJLAGE In de bijlage bij Beschikking 2002/994/EG wordt deel I vervangen door: “DEEL I Lijst van voor menselijke consumptie of als diervoeder bedoelde producten van dierlijke oorsprong die in de Unie mogen worden ingevoerd zonder de in artikel 3 bedoelde verklaring: — visserijproducten, met uitzondering van: — aquacultuurproducten, — gepelde en/of verwerkte garnalen, — zoetwaterkreeft van de soort Procambarus clarkii , gevist in natuurlijk zoet water; — gelatine; — levensmiddelenadditieven overeenkomstig Verordening (EG) nr. 1333/2008 van het Europees Parlement en de Raad ( * ) ; — als of in voedingssupplementen te gebruiken stoffen overeenkomstig Richtlijn 2002/46/EG van het Europees Parlement en de Raad ( ** ) ; — vitamine D3, bestemd voor menselijke consumptie, en precursoren die voor de productie ervan worden gebruikt, wanneer zij voldoen aan de specifieke behandelingen voor deze zeer verfijnde producten (vetderivaten) zoals vastgesteld in sectie XVI van bijlage III bij Verordening (EG) nr. 853/2004 ( *** ) ; — voeder voor gezelschapsdieren overeenkomstig Verordening (EG) nr. 1069/2009 van het Europees Parlement en de Raad ( **** ) ; — chondroïtinesulfaat en glucosamine, beschouwd als voedermiddelen, overeenkomstig Verordening (EU) nr. 68/2013 van de Commissie ( ***** ) ; — vitamine D3 voor gebruik als toevoegingsmiddel voor diervoeding overeenkomstig Verordening (EG) nr. 1831/2003 van het Europees Parlement en de Raad ( ****** ) en precursoren die voor de productie ervan worden gebruikt, voor voeder voor landbouwhuisdieren en voeder voor gezelschapsdieren, zoals geregeld bij Verordening (EG) nr. 1069/2009; — L-cysteïne en L-cystine voor gebruik als toevoegingsmiddel voor diervoeding overeenkomstig Verordening (EG) nr. 1831/2003. ( * ) Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( PB L 354 van 31.12.2008, blz. 16 ). ( ** ) Richtlijn 2002/46/EG van het Europees Parlement en de Raad van 10 juni 2002 betreffende de onderlinge aanpassing van de wetgevingen der lidstaten inzake voedingssupplementen ( PB L 183 van 12.7.2002, blz. 51 ). ( *** ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 ). ( **** ) Verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (verordening dierlijke bijproducten) ( PB L 300 van 14.11.2009, blz. 1 ). ( ***** ) Verordening (EU) nr. 68/2013 van de Commissie van 16 januari 2013 betreffende de catalogus van voedermiddelen ( PB L 29 van 30.1.2013, blz. 1 ). ( ****** ) Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( PB L 268 van 18.10.2003, blz. 29 )”\n         ”",
  "source": "EUR LEX"
}