{
  "url": "http://www.w3.org/1999/xhtml\"><!--",
  "content": "L_2021131NL.01007201.xml 16.4.2021 NL Publicatieblad van de Europese Unie L 131/72 UITVOERINGSVERORDENING (EU) 2021/619 VAN DE COMMISSIE van 15 april 2021 tot wijziging van de Uitvoeringsverordeningen (EU) 2020/2235, (EU) 2020/2236 en (EU) 2021/403 wat betreft overgangsbepalingen voor het gebruik van diergezondheidscertificaten, diergezondheids-/officiële certificaten en officiële certificaten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 146, lid 2, artikel 156, lid 2, eerste alinea, onder a), artikel 162, lid 5, artikel 168, lid 4, artikel 213, lid 2, artikel 224, lid 4, artikel 238, lid 3, en artikel 239, lid 3, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 2 ) , en met name artikel 90, artikel 126, lid 3, en artikel 134, eerste alinea, onder f), Overwegende hetgeen volgt: (1) De Uitvoeringsverordeningen (EU) 2020/2235 ( 3 ) , (EU) 2020/2236 ( 4 ) en (EU) 2021/403 ( 5 ) van de Commissie bevatten modellen van diergezondheidscertificaten, diergezondheids-/officiële certificaten en officiële certificaten die vereist zijn voor verplaatsingen binnen de Unie en voor binnenkomst in de Unie van zendingen dieren en goederen. (2) Om de overgang naar het gebruik van de nieuwe diergezondheidscertificaten en diergezondheids-/officiële certificaten voor verplaatsingen van zendingen binnen de Unie en tussen lidstaten te vergemakkelijken en om exploitanten en het personeel van de bevoegde autoriteiten in alle lidstaten de kans te geven zich bij te scholen, moet een overgangsperiode worden ingesteld waarin de bevoegde autoriteiten in de lidstaten gebruik moeten kunnen maken van certificaten die zijn afgegeven overeenkomstig de wetgeving die van toepassing was voor de datum van toepassing van de Uitvoeringsverordeningen (EU) 2020/2235, (EU) 2020/2236 en (EU) 2021/403. (3) Uitvoeringsverordening (EU) 2020/2235 voorziet in een overgangsperiode voor de binnenkomst in de Unie van zendingen van producten van dierlijke oorsprong, samengestelde producten, kiemgroenten bestemd voor menselijke consumptie en zaden bestemd voor de productie van kiemgroenten voor menselijke consumptie die vergezeld gaan van het passende certificaat dat overeenkomstig de modellen in Verordening (EU) nr. 28/2012 van de Commissie ( 6 ) en Uitvoeringsverordening (EU) 2019/628 van de Commissie ( 7 ) is afgegeven. Omwille van de rechtszekerheid moet de duur van de overgangsperiode waarin die certificaten mogen worden gebruikt, worden verduidelijkt. (4) Verordening (EG) nr. 599/2004 van de Commissie ( 8 ) wordt met ingang van 21 april 2021 bij Uitvoeringsverordening (EU) 2020/2235 ingetrokken. Die verordening bevat het geharmoniseerde model voor certificaten voor verplaatsingen binnen de Unie van zendingen dieren en goederen. Daarnaast voorziet die verordening in de compatibiliteit van het geharmoniseerde model voor certificaten met het Trade Control and Expert System (Traces) en in een vereenvoudiging van het certificerings- en kennisgevingssysteem voor verplaatsingen binnen de Unie van dergelijke zendingen. Om het verdere gebruik in Traces van overeenkomstig de voor 21 april 2021 toepasselijke wetgeving afgegeven certificaten mogelijk te maken, moet de intrekkingsdatum van die verordening worden gewijzigd rekening houdend met de einddatum van de in de Uitvoeringsverordeningen (EU) 2020/2236 en (EU) 2021/403 vastgestelde overgangsperioden, zoals gewijzigd bij deze verordening. (5) Uitvoeringsverordening (EU) 2020/2236 voorziet in een overgangsperiode voor de binnenkomst in de Unie van zendingen van waterdieren en producten van dierlijke oorsprong van waterdieren die vergezeld gaan van het passende diergezondheidscertificaat dat overeenkomstig Verordening (EG) nr. 1251/2008 van de Commissie ( 9 ) is afgegeven. Omwille van de rechtszekerheid moet de duur van de overgangsperiode waarin die certificaten mogen worden gebruikt, worden verduidelijkt. (6) Om de bevoegde autoriteiten in staat te stellen de nodige regelingen te treffen om de naleving van Uitvoeringsverordening (EU) 2020/2236 te waarborgen wat betreft verplaatsingen binnen de Unie van zendingen van waterdieren en producten van dierlijke oorsprong van waterdieren, moet een overgangsperiode worden ingesteld waarin zendingen vergezeld mogen gaan van het passende, overeenkomstig Verordening (EG) nr. 1251/2008 afgegeven diergezondheidscertificaat. (7) Uitvoeringsverordening (EU) 2021/403 voorziet in een overgangsperiode voor de binnenkomst in de Unie van zendingen landdieren en levende producten daarvan die vergezeld gaan van het passende certificaat dat is afgegeven overeenkomstig de modellen in de Verordeningen (EG) nr. 798/2008 ( 10 ) en (EU) nr. 206/2010 ( 11 ) van de Commissie, de Uitvoeringsverordeningen (EU) nr. 139/2013 ( 12 ) en (EU) 2018/659 ( 13 ) van de Commissie, Beschikking 2006/168/EG van de Commissie ( 14 ) en Besluit 2010/472/EU van de Commissie ( 15 ) alsook overeenkomstig de Uitvoeringsbesluiten 2011/630/EU ( 16 ) , 2012/137/EU ( 17 ) en (EU) 2019/294 ( 18 ) van de Commissie. Omwille van de rechtszekerheid moet de duur van de overgangsperiode waarin die certificaten mogen worden gebruikt, worden verduidelijkt. (8) Om de bevoegde autoriteiten in staat te stellen de nodige regelingen te treffen om de naleving van Uitvoeringsverordening (EU) 2021/403 te waarborgen wat betreft verplaatsingen tussen lidstaten van zendingen landdieren en levende producten daarvan, moet een overgangsperiode worden ingesteld waarin zendingen vergezeld mogen gaan van het passende certificaat dat is afgegeven overeenkomstig de Richtlijnen 64/432/EEG ( 19 ) , 88/407/EEG ( 20 ) , 89/556/EEG ( 21 ) , 90/429/EEG ( 22 ) , 91/68/EEG ( 23 ) , 92/65/EEG ( 24 ) , 2009/156/EG ( 25 ) en 2009/158/EG ( 26 ) van de Raad alsook overeenkomstig Besluit 2010/470/EU van de Commissie ( 27 ) . (9) Aangezien de Uitvoeringsverordeningen (EU) 2020/2235, (EU) 2020/2236 en (EU) 2021/403 van toepassing zijn met ingang van 21 april 2021, moet deze verordening met ingang van dezelfde datum van toepassing zijn. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2020/2235 Artikel 35 van Uitvoeringsverordening (EU) 2020/2235 wordt vervangen door: “Artikel 35 Overgangsbepalingen 1.   De binnenkomst in de Unie van zendingen van producten van dierlijke oorsprong, samengestelde producten, kiemgroenten bestemd voor menselijke consumptie en zaden bestemd voor de productie van kiemgroenten voor menselijke consumptie die vergezeld gaan van het passende certificaat dat overeenkomstig de modellen in Verordening (EU) nr. 28/2012 en Uitvoeringsverordening (EU) 2019/628 is afgegeven, wordt tot en met 20 oktober 2021 toegestaan op voorwaarde dat het certificaat vóór 21 augustus 2021 door de overeenkomstig die verordening en uitvoeringsverordening tot ondertekening van het certificaat gemachtigde persoon is ondertekend. 2.   Het in Verordening (EG) nr. 599/2004 vastgestelde geharmoniseerde model voor certificaten voor verplaatsingen binnen de Unie wordt tot en met 17 oktober 2021 aanvaardt voor verplaatsingen binnen de Unie. 3.   Verwijzingen naar bepalingen van ingetrokken handelingen in de certificaten en in de bijlage bij Verordening (EG) nr. 599/2004 gelden als verwijzingen naar de overeenkomstige vervangende bepalingen en worden in voorkomend geval gelezen volgens de concordantietabellen.”. Artikel 2 Wijziging van Uitvoeringsverordening (EU) 2020/2236 Artikel 10 van Uitvoeringsverordening (EU) 2020/2236 wordt vervangen door: “Artikel 10 Overgangsbepalingen 1.   De binnenkomst in de Unie van zendingen van waterdieren en producten van dierlijke oorsprong van waterdieren die vergezeld gaan van het passende diergezondheidscertificaat dat overeenkomstig het model in Verordening (EG) nr. 1251/2008 is afgegeven, is tot en met 20 oktober 2021 toegestaan op voorwaarde dat het diergezondheidscertificaat vóór 21 augustus 2021 door een officiële inspecteur is ondertekend. 2.   De verplaatsing binnen de Unie van zendingen van waterdieren en producten van dierlijke oorsprong van waterdieren die vergezeld gaan van het passende diergezondheidscertificaat dat overeenkomstig het model in Verordening (EG) nr. 1251/2008 is afgegeven, is tot en met 17 oktober 2021 toegestaan. 3.   Verwijzingen naar bepalingen van ingetrokken handelingen in de certificaten gelden als verwijzingen naar de overeenkomstige vervangende bepalingen en worden in voorkomend geval gelezen volgens de concordantietabellen.”. Artikel 3 Wijziging van Uitvoeringsverordening (EU) 2021/403 Artikel 27 van Uitvoeringsverordening (EU) 2021/403 wordt vervangen door: “Artikel 27 Overgangsbepalingen 1.   De binnenkomst in de Unie van zendingen landdieren en levende producten daarvan die vergezeld gaan van het passende certificaat dat is afgegeven overeenkomstig de modellen in de Verordeningen (EG) nr. 798/2008 en (EU) nr. 206/2010, de Uitvoeringsverordeningen (EU) nr. 139/2013 en (EU) 2018/659, Beschikking 2006/168/EG en Besluit 2010/472/EU alsook overeenkomstig de Uitvoeringsbesluiten 2011/630/EU, 2012/137/EU en (EU) 2019/294, is tot en met 20 oktober 2021 toegestaan op voorwaarde dat het certificaat voor 21 augustus 2021 is ondertekend door de persoon die overeenkomstig die verordeningen, die uitvoeringsverordeningen, die beschikking, dat besluit en die uitvoeringsbesluiten gemachtigd is om het certificaat te ondertekenen. 2.   De verplaatsing tussen lidstaten van zendingen van bepaalde categorieën hoefdieren die vergezeld gaan van het passende certificaat dat is afgegeven overeenkomstig de modellen in de Richtlijnen 64/432/EEG ( *1 ) , 91/68/EEG ( *2 ) , 92/65/EEG en 2009/156/EG ( *3 ) van de Raad, is toegestaan tot en met 17 oktober 2021. 3.   De verplaatsing tussen lidstaten van zendingen van bepaalde categorieën vogels en levende producten daarvan die vergezeld gaan van het passende certificaat dat is afgegeven overeenkomstig het model in Richtlijn 2009/158/EG van de Raad ( *4 ) , is toegestaan tot en met 17 oktober 2021. 4.   De verplaatsing tussen lidstaten van zendingen van bepaalde typen levende producten van runderen die vergezeld gaan van het passende certificaat dat is afgegeven overeenkomstig de modellen in de Richtlijnen 88/407/EEG en 89/556/EEG, is toegestaan tot en met 17 oktober 2021. 5.   De verplaatsing tussen lidstaten van zendingen van bepaalde typen levende producten van schapen en geiten die vergezeld gaan van het passende certificaat dat is afgegeven overeenkomstig het model in Besluit 2010/470/EU, is toegestaan tot en met 17 oktober 2021. 6.   De verplaatsing tussen lidstaten van zendingen van bepaalde typen levende producten van varkens die vergezeld gaan van het passende certificaat dat is afgegeven overeenkomstig de modellen in Richtlijn 90/429/EEG en Besluit 2010/470/EU, is toegestaan tot en met 17 oktober 2021. 7.   De verplaatsing tussen lidstaten van zendingen van bepaalde typen levende producten van paardachtigen die vergezeld gaan van het passende certificaat dat is afgegeven overeenkomstig het model in Besluit 2010/470/EU, is toegestaan tot en met 17 oktober 2021. 8.   De verplaatsing tussen lidstaten van zendingen van bepaalde categorieën bijen die vergezeld gaan van het passende certificaat dat is afgegeven overeenkomstig het model in Richtlijn 92/65/EEG, is toegestaan tot en met 17 oktober 2021. 9.   De verplaatsing tussen lidstaten van zendingen van bepaalde categorieën landdieren en bepaalde levende producten daarvan die vergezeld gaan van het passende certificaat dat is afgegeven overeenkomstig het model in Richtlijn 92/65/EEG, is toegestaan tot en met 17 oktober 2021. 10.   Verwijzingen naar bepalingen van ingetrokken handelingen in de certificaten gelden als verwijzingen naar de overeenkomstige vervangende bepalingen en worden in voorkomend geval gelezen volgens de concordantietabellen. Artikel 4 Inwerkingtreding en toepassing Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 21 april 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 april 2021. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) PB L 95 van 7.4.2017, blz. 1 . ( 3 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 ). ( 4 ) Uitvoeringsverordening (EU) 2020/2236 van de Commissie van 16 december 2020 tot vaststelling van regels voor de toepassing van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten voor de binnenkomst in de Unie en verplaatsingen binnen de Unie van zendingen van waterdieren en bepaalde producten van dierlijke oorsprong van waterdieren, officiële certificering van dergelijke certificaten, en tot intrekking van Verordening (EG) nr. 1251/2008 ( PB L 442 van 30.12.2020, blz. 410 ). ( 5 ) Uitvoeringsverordening (EU) 2021/403 van de Commissie van 24 maart 2021 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten en modellen van diergezondheids-/officiële certificaten voor de binnenkomst in de Unie en verplaatsingen tussen lidstaten van zendingen van bepaalde categorieën landdieren en levende producten daarvan, en officiële certificering van dergelijke certificaten, en tot intrekking van Besluit 2010/470/EU ( PB L 113 van 31.3.2021, blz. 1 ). ( 6 ) Verordening (EU) nr. 28/2012 van de Commissie van 11 januari 2012 tot vaststelling van voorschriften voor de certificering van de invoer in en de doorvoer door de Unie van bepaalde samengestelde producten en tot wijziging van Beschikking 2007/275/EG en Verordening (EG) nr. 1162/2009 ( PB L 12 van 14.1.2012, blz. 1 ). ( 7 ) Uitvoeringsverordening (EU) 2019/628 van de Commissie van 8 april 2019 betreffende modellen van officiële certificaten voor bepaalde dieren en goederen en tot wijziging van Verordening (EG) nr. 2074/2005 en Uitvoeringsverordening (EU) 2016/759 wat deze modelcertificaten betreft ( PB L 131 van 17.5.2019, blz. 101 ). ( 8 ) Verordening (EG) nr. 599/2004 van de Commissie van 30 maart 2004 tot vaststelling van een geharmoniseerd model voor een certificaat en inspectieverslag voor het intracommunautaire handelsverkeer in dieren en producten van dierlijke oorsprong ( PB L 94 van 31.3.2004, blz. 44 ). ( 9 ) Verordening (EG) nr. 1251/2008 van de Commissie van 12 december 2008 ter uitvoering van Richtlijn 2006/88/EG van de Raad wat betreft de voorwaarden en certificeringsvoorschriften voor het in de handel brengen en de invoer in de Gemeenschap van aquacultuurdieren en producten daarvan en tot vaststelling van een lijst van vectorsoorten ( PB L 337 van 16.12.2008, blz. 41 ). ( 10 ) Verordening (EG) nr. 798/2008 van de Commissie van 8 augustus 2008 tot vaststelling van een lijst van derde landen, gebieden, zones of compartimenten waaruit pluimvee en pluimveeproducten mogen worden ingevoerd in en doorgevoerd door de Gemeenschap, en van de voorschriften inzake veterinaire certificering ( PB L 226 van 23.8.2008, blz. 1 ). ( 11 ) Verordening (EU) nr. 206/2010 van de Commissie van 12 maart 2010 tot vaststelling van lijsten van derde landen en gebieden, of delen daarvan, waaruit bepaalde dieren en vers vlees in de Europese Unie mogen worden binnengebracht, en van de voorschriften inzake veterinaire certificering ( PB L 73 van 20.3.2010, blz. 1 ). ( 12 ) Uitvoeringsverordening (EU) nr. 139/2013 van de Commissie van 7 januari 2013 tot vaststelling van de veterinairrechtelijke voorschriften voor de invoer van bepaalde vogels in de Unie en de desbetreffende quarantainevoorschriften ( PB L 47 van 20.2.2013, blz. 1 ). ( 13 ) Uitvoeringsverordening (EU) 2018/659 van de Commissie van 12 april 2018 betreffende de voorschriften voor het binnenbrengen in de Unie van levende paardachtigen en sperma, eicellen en embryo’s van paardachtigen ( PB L 110 van 30.4.2018, blz. 1 ). ( 14 ) Beschikking 2006/168/EG van de Commissie van 4 januari 2006 tot vaststelling van de veterinairrechtelijke voorschriften en de voorschriften inzake veterinaire certificering voor de invoer van runderembryo’s in de Gemeenschap en tot intrekking van Beschikking 2005/217/EG ( PB L 57 van 28.2.2006, blz. 19 ). ( 15 ) Besluit 2010/472/EU van de Commissie van 26 augustus 2010 inzake de invoer van sperma, eicellen en embryo’s van schapen en geiten in de Unie ( PB L 228 van 31.8.2010, blz. 74 ). ( 16 ) Uitvoeringsbesluit 2011/630/EU van de Commissie van 20 september 2011 betreffende de invoer van rundersperma in de Unie ( PB L 247 van 24.9.2011, blz. 32 ). ( 17 ) Uitvoeringsbesluit 2012/137/EU van de Commissie van 1 maart 2012 betreffende de invoer van sperma van varkens in de Unie ( PB L 64 van 3.3.2012, blz. 29 ). ( 18 ) Uitvoeringsbesluit (EU) 2019/294 van de Commissie van 18 februari 2019 tot vaststelling van de lijst van gebieden en derde landen waaruit honden, katten en fretten in de Unie mogen worden ingevoerd, en van het modeldiergezondheidscertificaat voor die invoer ( PB L 48 van 20.2.2019, blz. 41 ). ( 19 ) Richtlijn 64/432/EEG van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens ( PB 121 van 29.7.1964, blz. 1977 ). ( 20 ) Richtlijn 88/407/EEG van de Raad van 14 juni 1988 tot vaststelling van de veterinairrechtelijke voorschriften van toepassing op het intracommunautaire handelsverkeer in sperma van runderen en de invoer daarvan ( PB L 194 van 22.7.1988, blz. 10 ). ( 21 ) Richtlijn 89/556/EEG van de Raad van 25 september 1989 tot vaststelling van veterinairrechtelijke voorschriften voor het intracommunautaire handelsverkeer in embryo’s van als huisdier gehouden runderen en de invoer daarvan uit derde landen ( PB L 302 van 19.10.1989, blz. 1 ). ( 22 ) Richtlijn 90/429/EEG van de Raad van 26 juni 1990 tot vaststelling van de veterinairrechtelijke voorschriften van toepassing op het intracommunautaire handelsverkeer in sperma van varkens en de invoer daarvan ( PB L 224 van 18.8.1990, blz. 62 ). ( 23 ) Richtlijn 91/68/EEG van de Raad van 28 januari 1991 inzake veterinairrechtelijke voorschriften voor het intracommunautaire handelsverkeer in schapen en geiten ( PB L 46 van 19.2.1991, blz. 19 ). ( 24 ) Richtlijn 92/65/EEG van de Raad van 13 juli 1992 tot vaststelling van de veterinairrechtelijke voorschriften voor het handelsverkeer en de invoer in de Gemeenschap van dieren, sperma, eicellen en embryo’s waarvoor ten aanzien van de veterinairrechtelijke voorschriften geen specifieke communautaire regelgeving als bedoeld in bijlage A, onder I, van Richtlijn 90/425/EEG geldt ( PB L 268 van 14.9.1992, blz. 54 ). ( 25 ) Richtlijn 2009/156/EG van de Raad van 30 november 2009 tot vaststelling van veterinairrechtelijke voorschriften voor het verkeer van paardachtigen en de invoer van paardachtigen uit derde landen ( PB L 192 van 23.7.2010, blz. 1 ). ( 26 ) Richtlijn 2009/158/EG van de Raad van 30 november 2009 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren ( PB L 343 van 22.12.2009, blz. 74 ). ( 27 ) Besluit 2010/470/EU van de Commissie van 26 augustus 2010 tot vaststelling van modellen van gezondheidscertificaten voor de handel binnen de Unie in sperma, eicellen en embryo’s van paardachtigen, schapen en geiten en in eicellen en embryo’s van varkens ( PB L 228 van 31.8.2010, blz. 15 ).",
  "source": "EUR LEX"
}