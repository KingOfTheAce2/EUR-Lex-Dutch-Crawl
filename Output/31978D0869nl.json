{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0869:NL:HTML\">",
  "content": "EUR-Lex - 31978D0869 - NL Avis juridique important | 31978D0869 78/869/EEG: Beschikking van de Commissie van 9 oktober 1978 betreffende de uitvoering van de hervorming van de landbouwstructuur in 1978 in de Bondsrepubliek Duitsland overeenkomstig de Richtlijnen 72/159/EEG, 72/160/EEG en 75/268/EEG (Slechts de tekst in de Duitse taal is authentiek) Publicatieblad Nr. L 297 van 24/10/1978 blz. 0028 - 0030 ++++ BESCHIKKING VAN DE COMMISSIE van 9 oktober 1978 betreffende de uitvoering van de hervorming van de landbouwstructuur in 1978 in de Bondsrepubliek Duitsland overeenkomstig de Richtlijnen 72/159/EEG , 72/160/EEG en 75/268/EEG ( Slechts de tekst in de Duitse taal is authentiek ) ( 78/869/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , gewijzigd bij de Richtlijn 76/837/EEG ( 2 ) en 77/390/EEG ( 3 ) , inzonderheid op artikel 18 , lid 3 , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 4 ) , inzonderheid op artikel 13 , Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur ( 5 ) , inzonderheid op artikel 9 , lid 3 , Overwegende dat de Regering van de Bondsrepubliek Duitsland overeenkomstig artikel 17 , lid 4 , van Richtlijn 72/159/EEG en artikel 8 , lid 4 , van Richtlijn 72/160/EEG de volgende wettelijke en bestuursrechtelijke bepalingen heeft medegedeeld : - basisvoorschriften inzake de bevordering van bedrijfsinvesteringen in de landbouw en van de vestiging van landbouwbedrijven , laatstelijk gewijzigd op 5 mei 1978 , - basisvoorschriften inzake de bevordering van bedrijfsinvesteringen in gemengde land - en bosbouwbedrijven en in bosbouwbedrijven , laatstelijk gewijzigd op 5 mei 1978 , - basisvoorschriften van 5 mei 1978 inzake de verlening van steun aan landbouwbedrijven in bergstreken en in sommige probleemgebieden , - basisvoorschriften van 5 mei 1978 inzake de bevordering van verpachting op lange termijn , door middel van premies , - basisvoorschriften van 5 mei 1978 betreffende een aanpassingssteun voor bejaarde landbouwwerknemers , - basisvoorschriften van 5 mei 1978 inzake de bevordering van dorpsvernieuwing , - 20e wet ter aanpassing van de pensioenen - 3e hoofdstuk : aanpassing van de ouderdomspensioenen in het kader van de regeling inzake de ouderdomsvoorziening voor landbouwers ; Overwegende dat de Regering van de Bondsrepubliek Duitsland voorts overeenkomstig artikel 17 , lid 4 , van Richtlijn 72/159/EEG en artikel 8 , lid 4 , van Richtlijn 72/160/EEG de nieuwe versie van de volgende wettelijke en bestuursrechtelijke voorschriften van de deelstaten heeft medegedeeld of de ongewijzigde toepassing ervan gedurende het jaar 1978 heeft bevestigd : Sleeswijk-Holstein : - Voorschriften van 26 april 1974 betreffende steunverlening aan verenigingen voor rationeel gebruik van landbouwmachines ( verenigingen voor gemeenschappelijk gebruik van machines ) , - Voorschriften van 18 februari 1974 en 19 april 1974 ter bevordering van de inschakeling van bedrijfshelpers in de landbouw , - Voorschriften van 9 februari 1978 betreffende steunverlening voor de uitvoering van bouwwerkzaamheden op bedrijven gericht op de rundveehouderij en de biggenopfok , - Voorschriften van 1 april 1977 betreffende steunverlening voor de uitvoering van draineringswerkzaamheden op landbouwbedrijven . Neder-Saksen : - Voorschriften van 11 december 1974 voor de verlening van steun aan verenigingen voor gemeenschappelijk gebruik van machines , - Voorschriften van 13 december 1972 ter bevordering van de samenwerking tussen landbouwbedrijven met het oog op de inschakeling van bedrijfshelpers , - Voorschriften betreffende bijzondere maatregelen voor landbouwbedrijven in Neder-Saksen - gefaseerd investeringsplan - laatstelijk gewijzigd op 19 december 1977 , - Voorschriften van 24 april 1974 betreffende een tegemoetkoming in geval van bedrijfsbeëindiging , laatstelijk gewijzigd op 2 augustus 1976 . Noordrijn-Westfalen : - Voorschriften van 4 februari 1975 betreffende steunverlening aan verenigingen voor gemeenschappelijk gebruik van machines , - Voorschriften van 16 augustus 1976 ter bevordering van de inschakeling van bedrijfshelpers in de landbouw , - Voorschriften van 3 januari 1977 inzake de steun voor het graslandgebruik ( punt 3.1.1 . ) . Hessen : - Voorschriften van 8 maart 1975 voor de toekenning van steun door de deelstaat aan verenigingen voor de bevordering van de mechanisatie in de landbouw , - Voorschriften van 21 december 1972 betreffende steunverlening voor de uitvoering van projecten van verenigingen voor de bevordering van de mechanisatie in de landbouw . Rijnland-Palts : - Beschikking van 17 juli 1978 betreffende steunverlening aan verenigingen voor gemeenschappelijk gebruik van machines en voor bedrijfshulp . Baden-Wuerttemberg : - Voorschriften van 1 januari 1977 ter bevordering van de aanwending van machines op verschillende bedrijven door verenigingen voor gemeenschappelijk gebruik van machines , - Voorschriften van 1 januari 1975 ter bevordering van de dorps - en bedrijfshulp , met middelen van de deelstaat , - Voorschriften van 19 april 1974 inzake aanvullende steunverlening voor bouwwerkzaamheden in ontwikkelingsbedrijven , laatstelijk gewijzigd op 28 maart 1978 , - Voorschriften van 10 mei 1978 inzake landbouwkrediet in de deelstaat , - Voorschriften van 2 november 1977 inzake de steun voor landbouwmaatregelen ter bescherming van het cultuurlandschap ( steun aan schapenhouders ) , - Voorschriften van 28 maart en 11 augustus 1978 betreffende regionale programma's voor de instandhouding en ontwikkeling van bedrijven ( bedrijfsinvesteringen ) , - Voorschriften van 2 augustus 1974 betreffende steun voor de inrichting en de uitbreiding van weiden op grond die anders niet meer kan worden gebruikt . Saarland : - Beschikking van 5 juni 1973 betreffende de bevordering van de samenwerking tussen landbouwbedrijven . Beieren : - Beschikking van 20 maart 1973 betreffende bijzondere voorwaarden voor financiële steunverlening overeenkomstig artikel 6 , lid 5 , van de wet ter bevordering van de Beierse landbouw ( verenigingen voor gemeenschappelijk gebruik van machines ) , - Beschikking van 27 juli 1972 betreffende de algemene voorwaarden voor de toekenning van financiële steun aan centrale verenigingen voor dorps - en bedrijfshulp , - Voorschriften van 12 maart 1973 ter bevordering van de dorpssanering in de gewijzigde versie van 5 mei 1976 , - Voorschriften van 20 december 1977 inzake landbouwkrediet in de deelstaat , - Voorschriften betreffende het Beierse programma 1978 voor de alpengebieden en het Middelgebergte ; Overwegende dat de Beschikkingen 74/185/EEG ( 1 ) , 74/268/EEG ( 2 ) , 75/476/EEG ( 3 ) , 76/122/EEG ( 4 ) , 76/374/EEG ( 5 ) , 77/57/EEG ( 6 ) en 77/790/EEG ( 7 ) van de Commissie betrekking hebben op de van 1973 tot 1977 geldende versies van de vorengenoemde wettelijke en bestuursrechtelijke voorschriften evenals op de wet betreffende de voortdurende aanpassing van de ouderdomspensionen , in het kader van de regeling inzake de ouderdomsvoorziening voor landbouwers  ( zevende wet tot wijziging van het GAL van 19 december 1973 ) die onder andere de invoering van de uitkering van artikel 2 , lid 1 , sub a ) , van Richtlijn 72/160/EEG regelt ; Overwegende dat de Regering van de Bondsrepubliek Duitsland voorts overeenkomstig artikel 2 van Beschikking 74/185/EEG van de Commissie van 13 maart 1974 en artikel 2 van Beschikking 77/790/EEG van de Commissie van 28 november 1977 een verslag over de toepassing van de basisvoorschriften inzake de bevordering van bedrijfsinvesteringen in gemengde land - en bosbouwbedrijven en in bosbouwbedrijven heeft voorgelegd ; Overwegende dat de Commissie overeenkomstig artikel 18 , lid 3 , van Richtlijn 72/159/EEG en artikel 9 , lid 3 , van Richtlijn 72/160/EEG moet beslissen of , op grond van de verenigbaarheid van de medegedeelde wettelijke en bestuursrechtelijke voorschriften met bovengenoemde richtlijnen en met Richtlijn 75/268/EEG en met inachtneming van de daarin gestelde doeleinden , alsmede van het noodzakelijke verband tussen de verschillende maatregelen , de voorwaarden voor financiële deelneming van de Gemeenschap ook voor 1978 zijn vervuld ; Overwegende dat de genoemde wettelijke en bestuursrechtelijke bepalingen in overeenstemming zijn met de doeleinden van de Richtlijnen 72/159/EEG , 72/160/EEG en 75/268/EEG , met inachtneming van de in Beschikking 74/185/EEG van de Commissie geformuleerde beperking ten aanzien van de basisvoorschriften inzake de bevordering van bedrijfsinvesteringen in gemengde land - en bosbouwbedrijven en in bosbouwbedrijven ; Overwegende dat uit het bovengenoemde verslag van de Regering van de Bondsrepubliek Duitsland gebleken is , dat ook in 1977 minder dan 1 % van alle gesteunde bedrijven aan de hand van voornoemde basisvoorschriften steun ontvangen hebben ; dat bijgevolg deze maatregel die niet aan de voorwaarden van artikel 14 , lid 2 , van Richtlijn 72/159/EEG voldoet , in de praktijk van zeer geringe betekenis is geweest ; dat deze maatregel ook in 1977 derhalve nauwelijks van invloed is geweest voor het bereiken van de doeleinden van genoemde richtlijn ; Overwegende dat de Gemeenschap zich echter ook verder ervan moet kunnen vergewissen of deze maatregel geen bijzonder gevaar inhoudt voor het bereiken van de in de richtlijn gestelde doeleinden ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De in de considerans vermelde wettelijke en bestuursrechtelijke bepalingen ter uitvoering van de Richtlijnen 72/159/EEG en 72/160/EEG , alsmede van Richtlijn 75/268/EEG in het jaar 1978 in de Duitse Bondsrepubliek vervullen de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG , artikel 13 van Richtlijn 75/268/EEG en artikel 6 van Richtlijn 72/160/EEG genoemde gemeenschappelijke acties . Artikel 2 De Regering van de Bondsrepubliek Duitsland zal de Commissie uiterlijk op 31 maart 1979 het in artikel 2 van Beschikking 74/185/EEG van de Commissie van 13 maart 1974 genoemde verslag over 1978 voorleggen . Artikel 3 Deze beschikking is gericht tot de Bondsrepubliek Duitsland . Gedaan te Brussel , 9 oktober 1978 . Voor de Commissie De Vice-Voorzitter Finn GUNDELACH ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 302 van 4 . 11 . 1976 , blz . 19 . ( 3 ) PB nr . L 145 van 13 . 6 . 1977 , blz . 43 . ( 4 ) PB nr . L 128 van 19 . 5 . 1975 , blz . 1 . ( 5 ) PB nr . L 96 van 23 . 4 . 1972 , blz . 9 . ( 6 ) PB nr . L 94 van 4 . 4 . 1974 , blz . 22 . ( 7 ) PB nr . L 141 van 24 . 5 . 1974 , blz . 7 . ( 8 ) PB nr . L 212 van 9 . 8 . 1975 , blz . 13 . ( 9 ) PB nr . L 18 van 17 . 1 . 1976 , blz . 25 . ( 10 ) PB nr . L 102 van 15 . 4 . 1976 , blz . 21 . ( 11 ) PB nr . L 11 van 14 . 1 . 1977 , blz . 27 . ( 12 ) PB nr . L 328 van 21 . 12 . 1977 , blz . 12 .",
  "source": "EUR LEX"
}