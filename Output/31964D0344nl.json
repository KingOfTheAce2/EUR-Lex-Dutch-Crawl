{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31964D0344:NL:HTML\">",
  "content": "EUR-Lex - 31964D0344 - NL Avis juridique important | 31964D0344 64/344/EEG: Beschikking van de Commissie van 1 juni 1964 over een overeenkomstig artikel 2 van Verordening nr. 17 ingediend verzoek tot afgifte van een negatieve verklaring (IV/A-12868) (Slechts de tekst in de Franse taal is authentiek) Publicatieblad Nr. 092 van 10/06/1964 blz. 1426 - 1427 ++++ ( 1 ) PB no . 13 van 21 . 2 . 1962 , blz . 204/62 . BESCHIKKING VAN DE COMMISSIE van 1 juni 1964 over een overeenkomstig artikel 2 van Verordening no . 17 ingediend verzoek tot afgifte van een negatieve verklaring ( IV/A - 12868 ) ( Slechts de tekst in de Franse taal is authentiek ) ( 64/344/EEG ) DE COMMISSIE VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap en met name op artikel 85 , Gelet op Verordening no . 17 van 6 februari 1962 ( 1 ) en met name op artikel 2 , Gelet op het verzoek om een negatieve verklaring ingediend door de Naamloze Vennootschap naar Belgisch recht Anciens Etablissements Mertens en Straet te Brussel , België , overeenkomstig artikel 2 van Verordening no . 17 en strekkend tot de vaststelling , dat voor de Commissie geen aanleiding bestaat op grond van artikel 85 , lid 1 , van het E.E.G.-Verdrag op te treden tegen de overeenkomst die op 1 oktober 1953 is gesloten ( gewijzigd op 25 januari 1963 ) tussen verzoekster en de Bendix International Division of the Bendix Corporation , New York ( N.Y . ) , Verenigde Staten van Amerika , Na raadpleging van het Adviescomité voor mededingingsregelingen en economische machtsposities overeenkomstig artikel 10 van Verordening no . 17 , I Overwegende dat de overeenkomst voornamelijk de volgende bepalingen bevat : Bendix International Division of the Bendix Corporation ( \" Bendix \" ) belast Anciens Etablissements Mertens en Straet ( \" Mertens en Straet \" ) met de verkoop van de servo-remmen en toebehoren , die door eerstgenoemde in de handel worden gebracht . Partijen zijn geen verkoopgebied overeengekomen . Bendix behoudt zich zowel het recht voor andere dealers te benoemen in het land van vestiging van Mertens en Straet als om haar waren aan bepaalde categorieën afnemers direct te leveren , zonder dat de overeenkomst Bendix verbiedt eveneens direct te verkopen aan afnemers die niet tot deze categorieën behoren . Mertens en Straet koopt en verkoopt de door Bendix geleverde produkten als zelfstandig handelaar . Hij moet al het nodige en nuttige verrichten om de goede reputatie van Bendix en zijn goodwill bij het publiek te bevorderen en in stand te houden . Hij moet met name alle redelijke middelen gebruiken om bevredigende service aan verkrijgers en gebruikers van de produkten te verlenen en een voorraad produkten aan te houden die aan de vraag kan voldoen . De overeenkomst verbiedt Mertens en Straet niet produkten van met Bendix concurrerende ondernemingen te verkopen . Voorts laat de overeenkomst de dealer de vrijheid zelfstandig zijn prijzen en verkoopvoorwaarden vast te stellen . II Overwegende dat de negatieve verklaring waarom verzocht is , overeenkomstig artikel 2 van Verordening no . 17 kan worden afgegeven , indien voor de Commissie op grond van de haar bekende gegevens geen aanleiding bestaat tegen de tussen Bendix en Mertens en Straet gesloten overeenkomst op grond van artikel 85 , lid 1 , van het E.E.G.-Verdrag op te treden ; Overwegende dat artikel 85 , lid 1 , van het E.E.G.-Verdrag bepaalt dat onverenigbaar met de gemeenschappelijke markt en verboden zijn alle overeenkomsten tussen ondernemingen die de handel tussen Lid-Staten ongunstig kunnen beïnvloeden en ertoe strekken of tengevolge hebben dat de mededinging binnen de gemeenschappelijke markt wordt verhinderd , beperkt of vervalst ; Overwegende dat het enkele feit dat de onderneming die de produkten levert buiten de gemeenschappelijke markt is gevestigd , aan de toepassing van artikel 85 van het E.E.G.-Verdrag niet in de weg staat , daar de overeenkomst binnen de gemeenschappelijke markt uitwerkingen heeft ; Overwegende dat de overeenkomst ertoe strekt dat Mertens en Straet door Bendix belast wordt met de verkoop van de contract-artikelen ; Overwegende dat deze dealer-overeenkomst uit een oogpunt van de toepasselijkheid van artikel 85 , lid 1 , de volgende kenmerken vertoont : _ Bendix heeft zich niet verbonden de levering van de contract-artikelen binnen een bepaald gebied tot Mertens en Straet te beperken en in zijn thans geldende versie bepaalt de overeenkomst zelfs geen verkoopgebied , _ zowel Bendix als derden staat het vrij de contract-artikelen aan te bieden in het land waar Mertens en Straet is gevestigd , aan om het even welke afnemer , en voor een bepaalde categorie afnemers heeft Bendix zich dit recht zelfs uitdrukkelijk voorbehouden , _ voorts is Mertens en Straet niet verplicht zijn activiteit tot een bepaald gebied te beperken en is het hem niet verboden concurrerende produkten te verkopen ; Overwegende dat derhalve sprake is van een dealer-overeenkomst die niet exclusief is en evenmin beoogt gebiedsbescherming te verlenen ; Overwegende dat de overeenkomst geen concurrentie-beperkende clausules van andere aard bevat ; dat het met name Mertens en Straet is toegestaan vrij zijn prijzen en verkoopvoorwaarden vast te stellen en dat ook op het gebied van het gebruik van know-how of van industriële eigendomsrechten hem geen concurrentie-beperkende verplichtingen zijn opgelegd ; Overwegende dat derhalve de voorschriften van de overeenkomst waarvoor de negatieve verklaring is gevraagd kennelijk niet strekken tot verhindering , beperking of vervalsing van de mededinging ; Overwegende dat de Commissie evenmin feiten bekend zijn op grond waarvan aangenomen zou kunnen worden dat de overeenkomst tengevolge heeft dat de mededinging wordt verhinderd , beperkt of vervalst ; Overwegende dat door derden geen bezwaren zijn ingebracht naar aanleiding van de bekendmaking in het Publikatieblad van de Europese Gemeenschappen van 13 maart 1964 , op grond van artikel 19 , lid 3 , van Verordening no . 17 ; Overwegende dat onder deze omstandigheden op grond van de aan de Commissie bekende feiten thans niet kan worden aangenomen dat de onderhavige overeenkomst ertoe strekt of tengevolge heeft dat de mededinging binnen de gemeenschappelijke markt wordt verhinderd , beperkt of vervalst in de zin van artikel 85 , lid 1 , van het E.E.G.-Verdrag ; dat een van de voorwaarden voor de toepassing van artikel 85 , lid 1 , van het Verdrag dus niet vervuld is en dat de negatieve verklaring waarom verzocht is derhalve kan worden gegeven , HEEFT DE VOLGENDE BESCHIKKING VASTGESTELD : Artikel 1 Voor de Commissie bestaat op grond van de haar bekende gegevens geen aanleiding krachtens artikel 85 , lid 1 , van het E.E.G.-Verdrag op te treden tegen de overeenkomst die op 1 oktober 1953 gesloten is ( gewijzigd op 25 januari 1963 ) tussen de N.V . Mertens en Straet en Bendix International Division of the Bendix Corporation . Artikel 2 Deze beschikking is gericht tot de N.V . Mertens en Straet te Brussel . Brussel , 1 juni 1964 . Voor de Commissie De Voorzitter Walter HALLSTEIN",
  "source": "EUR LEX"
}