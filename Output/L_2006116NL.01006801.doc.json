{
  "url": "http://www.w3.org/1999/xhtml\">",
  "content": "L_2006116NL.01006801.xml 29.4.2006 NL Publicatieblad van de Europese Unie L 116/68 BESCHIKKING VAN DE COMMISSIE van 28 april 2006 inzake de subsidieerbaarheid van de uitgaven die sommige lidstaten in 2006 zullen verrichten voor het verzamelen en beheren van gegevens die essentieel zijn voor het gemeenschappelijk visserijbeleid (Kennisgeving geschied onder nummer C(2006) 1704) (Slechts de teksten in de Deense, de Duitse, de Engelse, de Estse, de Finse, de Franse, de Griekse, de Italiaanse, de Letse, de Litouwse, de Maltese, de Nederlandse, de Poolse, de Portugese, de Sloveense, de Spaanse en de Zweedse taal zijn authentiek) (2006/315/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 2000/439/EG van de Raad van 29 juni 2000 betreffende een financiële bijdrage van de Gemeenschap in de uitgaven van de lidstaten voor het verzamelen van gegevens, alsmede in de financiering van studies en modelprojecten ter ondersteuning van het gemeenschappelijk visserijbeleid ( 1 ) , en met name op artikel 4, lid 3, Overwegende hetgeen volgt: (1) Bij Beschikking 2000/439/EG is bepaald onder welke voorwaarden aan de lidstaten een bijdrage van de Gemeenschap kan worden verleend voor uitgaven die zijn gedaan in het kader van de nationale programma’s zoals bedoeld in Verordening (EG) nr. 1543/2000 van de Raad van 29 juni 2000 tot instelling van een communautair kader voor het verzamelen en beheren van gegevens die essentieel zijn voor het gemeenschappelijk visserijbeleid ( 2 ) . Krachtens die beschikking neemt de Commissie ieder jaar op basis van de door de lidstaten verstrekte gegevens een besluit over de subsidiabiliteit van de door de lidstaten geplande uitgaven en over de hoogte van de financiële bijdrage van de Gemeenschap. (2) De Commissie heeft van België, Denemarken, Duitsland, Estland, Griekenland, Spanje, Frankrijk, Ierland, Italië, Cyprus, Letland, Litouwen, Malta, Nederland, Polen, Portugal, Finland, Slovenië, Zweden en het Verenigd Koninkrijk de jaarlijks in te dienen nationale programma's ontvangen waarin is beschreven welke gegevens deze lidstaten tussen 1 januari en 31 december 2006 willen verzamelen op grond van Verordening (EG) nr. 1543/2000. Zij hebben ook aanvragen ingediend voor een financiële bijdrage in de uitgaven, zoals bedoeld in artikel 4 van Beschikking 2000/439/EG. (3) De Commissie heeft, op grond van artikel 6 van Verordening 1639/2001 van de Commissie van 25 juli 2001 tot vaststelling van het communautaire minimumprogramma en uitgebreide programma voor gegevensverzameling in de visserijsector en tot vaststelling van de uitvoeringsbepalingen voor Verordening (EG) nr. 1543/2000 van de Raad ( 3 ) , de nationale programma's van de lidstaten voor 2006 onderzocht en heeft, op basis van deze programma’s, de subsidiabiliteit van de uitgaven geëvalueerd. Overeenkomstig artikel 6, lid 1, onder a), van Beschikking 2000/439/EG moet, op basis van deze evaluatie, aan de betrokken lidstaten een eerste tranche worden betaald. (4) Een tweede tranche zal worden betaald in 2007, na de toezending aan de Commissie en de aanvaarding door deze laatste van een financieel en een technisch verslag waarin wordt aangegeven in hoeverre de doelstellingen zijn gehaald die bij de vaststelling van het minimumprogramma en het uitgebreide programma waren bepaald, overeenkomstig het bepaalde in artikel 6, lid 1, onder b), van Beschikking 2000/439/EG en artikel 6, lid 2, van Verordening (EG) nr. 1639/2001. (5) De in deze beschikking vervatte maatregelen zijn in overeenstemming met het advies van het Comité van beheer voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 Bij deze beschikking worden, voor 2006, het bedrag van de subsidiabele uitgaven van elke lidstaat voor het verzamelen en beheren van gegevens die essentieel zijn voor het gemeenschappelijk visserijbeleid, en de financiële bijdrage van de Gemeenschap vastgesteld. Artikel 2 De uitgaven voor het verzamelen en het beheren van gegevens die essentieel zijn voor het gemeenschappelijk visserijbeleid, die zijn vermeld in bijlage I, komen in aanmerking voor een financiële bijdrage van de Gemeenschap van maximaal 50 % van de subsidiabele uitgaven in het kader van het minimumprogramma zoals bedoeld in artikel 5 van Verordening (EG) nr. 1543/2000. Artikel 3 De uitgaven voor het verzamelen en het beheren van gegevens die essentieel zijn voor het gemeenschappelijk visserijbeleid, die zijn vermeld in bijlage II, komen in aanmerking voor een financiële bijdrage van de Gemeenschap van maximaal 35 % van de subsidiabele uitgaven in het kader van het uitgebreide programma zoals bedoeld in artikel 5 van Verordening (EG) nr. 1543/2000. Artikel 4 1.   De Gemeenschap zal een eerste tranche van 50 % van de in de bijlagen I en II vermelde financiële bijdrage van de Gemeenschap betalen. 2.   Een tweede tranche zal worden betaald in 2007, na ontvangst en aanvaarding van een financieel en een technisch verslag, overeenkomstig het bepaalde in artikel 6, lid 1, onder b), van Beschikking 2000/439/EG. Artikel 5 1.   De wisselkoers van de euro die wordt gebruikt voor de berekening van de bedragen die in het kader van deze beschikking subsidiabel zijn, is de in mei 2005 geldende koers. 2.   De uitgavendeclaraties en aanvragen om voorschotten in nationale valuta die worden ontvangen van de lidstaten die niet deelnemen aan de derde fase van de Economische en Monetaire Unie, worden in euro omgerekend tegen de koers die geldt voor de maand waarin de Commissie die declaraties en aanvragen ontvangt. Artikel 6 Deze beschikking is gericht tot het Koninkrijk België, het Koninkrijk Denemarken, de Bondsrepubliek Duitsland, de Republiek Estland, de Helleense Republiek, het Koninkrijk Spanje, de Franse Republiek, Ierland, de Italiaanse Republiek, de Republiek Cyprus, de Republiek Letland, de Republiek Litouwen, de Republiek Malta, het Koninkrijk der Nederlanden, de Republiek Polen, de Portugese Republiek, de Republiek Slovenië, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 28 april 2006. Voor de Commissie Joe BORG Lid van de Commissie ( 1 ) PB L 176 van 15.7.2000, blz. 42 . Beschikking gewijzigd bij Beschikking 2005/703/EG ( PB L 267 van 12.10.2005, blz. 26 ). ( 2 ) PB L 176 van 15.7.2000, blz. 1 . ( 3 ) PB L 222 van 17.8.2001, blz. 53 . Verordening gewijzigd bij Verordening (EG) nr. 1581/2004 ( PB L 289 van 10.9.2004, blz. 6 ). BIJLAGE I Minimumprogramma Lidstaat Subsidiabele uitgaven (EUR) Maximumbijdrage van de Gemeenschap (EUR) BELGIË 1 014 257 507 129 DENEMARKEN 4 299 000 2 149 500 DUITSLAND 2 444 531 1 222 265 ESTLAND 475 988 237 994 GRIEKENLAND 1 620 845 810 423 SPANJE 6 510 667 3 255 334 FRANKRIJK 6 613 877 3 306 939 IERLAND 4 524 442 2 262 221 ITALIË 3 954 825 1 977 413 CYPRUS 589 866 294 933 LETLAND 317 073 158 536 LETLAND 122 691 61 346 MALTA 551 845 275 923 NEDERLAND 3 026 346 1 513 173 POLEN 571 660 285 830 PORTUGAL 2 550 422 1 275 211 SLOVENIË 373 060 186 530 FINLAND 1 247 350 623 675 ZWEDEN 2 709 795 1 354 898 VERENIGD KONINKRIJK 6 222 481 3 111 241 Totaal 49 741 021 24 870 511 BIJLAGE II Uitgebreid programma Lidstaat Subsidiabele uitgaven (EUR) Maximumbijdrage van de Gemeenschap (EUR) BELGIË DENEMARKEN DUITSLAND 544 246 190 486 ESTLAND 26 208 9 173 GRIEKENLAND 215 350 75 373 SPANJE 1 842 106 644 737 FRANKRIJK 339 500 118 825 IERLAND 371 426 129 999 ITALIË 560 554 196 194 CYPRUS LETLAND 5 364 1 878 LITOUWEN MALTA NEDERLAND 435 762 152 517 POLEN 1 316 461 PORTUGAL 443 832 155 241 SLOVENIË FINLAND 257 434 90 102 ZWEDEN 81 518 28 531 VERENIGD KONINKRIJK 2 134 804 747 181 Totaal 7 259 420 2 540 798",
  "source": "EUR LEX"
}