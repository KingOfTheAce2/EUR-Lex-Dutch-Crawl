{
  "url": "http://www.w3.org/1999/xhtml\"><!--",
  "content": "L_2020415NL.01003901.xml 10.12.2020 NL Publicatieblad van de Europese Unie L 415/39 UITVOERINGSVERORDENING (EU) 2020/2016 VAN DE COMMISSIE van 9 december 2020 tot wijziging van bijlage II bij Uitvoeringsverordening (EU) nr. 577/2013 wat betreft de gegevens voor het Verenigd Koninkrijk, Guernsey, Man en Jersey (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 576/2013 van het Europees Parlement en de Raad van 12 juni 2013 betreffende het niet-commerciële verkeer van gezelschapsdieren en tot intrekking van Verordening (EG) nr. 998/2003 ( 1 ) , en met name artikel 13, lid 2, Overwegende hetgeen volgt: (1) Bij Verordening (EU) nr. 576/2013 zijn de veterinairrechtelijke voorschriften vastgesteld voor het niet-commerciële verkeer van gezelschapsdieren naar een lidstaat. In artikel 13 van die verordening is met name bepaald dat de Commissie twee lijsten opstelt van gebieden en derde landen waaruit de in deel A van bijlage I bij die verordening vermelde gezelschapsdieren, namelijk honden, katten en fretten, voor niet-commerciële doeleinden naar een lidstaat mogen worden vervoerd. (2) De voorwaarden voor het niet-commerciële verkeer van gezelschapsdieren naar een lidstaat verschillen naargelang van de situatie in het gebied of derde land van oorsprong. Rekening houdend met hun bijzondere situatie kunnen derde landen of gebieden op de lijst worden geplaatst overeenkomstig artikel 13, lid 1 of lid 2, van Verordening (EU) nr. 576/2013. (3) Deel 2 van bijlage II bij Uitvoeringsverordening (EU) nr. 577/2013 van de Commissie ( 2 ) bevat de lijst van gebieden en derde landen als bedoeld in artikel 13, lid 2, van Verordening (EU) nr. 576/2013. (4) Het Verenigd Koninkrijk heeft, gezien het feit dat de overgangsperiode waarin is voorzien in het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (het terugtrekkingsakkoord) op 31 december 2020 afloopt, bij de Commissie een aanvraag ingediend om samen met de van de Kroon afhankelijke gebieden Guernsey, Man en Jersey te worden opgenomen in bijlage II bij Uitvoeringsverordening (EU) nr. 577/2013. De Commissie heeft die aanvraag beoordeeld en heeft geverifieerd dat, voor zover het de in deel A van bijlage I bij Verordening (EU) nr. 576/2013 vermelde gezelschapsdieren betreft, het Verenigd Koninkrijk en de van de Kroon afhankelijke gebieden Guernsey, Man en Jersey voldoen aan de criteria van artikel 13, lid 2, van Verordening (EU) nr. 576/2013 en bijgevolg moeten worden opgenomen in de lijst in deel 2 van bijlage II bij Uitvoeringsverordening (EU) nr. 577/2013, onverminderd de toepassing van het recht van de Unie op en in het Verenigd Koninkrijk met betrekking tot Noord-Ierland overeenkomstig artikel 5, lid 4, van het Protocol inzake Ierland/Noord-Ierland bij het terugtrekkingsakkoord in samenhang met bijlage 2 bij dat protocol. (5) Deel 2 van bijlage II bij Uitvoeringsverordening (EU) nr. 577/2013 moet daarom dienovereenkomstig worden gewijzigd. (6) Aangezien de in het terugtrekkingsakkoord vastgestelde overgangsperiode op 31 december 2020 afloopt, moet deze verordening van toepassing zijn met ingang van 1 januari 2021. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel 2 van bijlage II bij Uitvoeringsverordening (EU) nr. 577/2013 wordt vervangen door de tekst in de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 december 2020. Voor de Commissie De voorzitter Ursula VON DER LEYEN ( 1 ) PB L 178 van 28.6.2013, blz. 1 . ( 2 ) Uitvoeringsverordening (EU) nr. 577/2013 van de Commissie van 28 juni 2013 inzake de modelidentificatiedocumenten voor het niet-commerciële verkeer van honden, katten en fretten, de vaststelling van de lijsten van derde landen en gebieden en de voorschriften betreffende de vorm, de opmaak en de taal van de verklaringen ten bewijze van de naleving van bepaalde voorwaarden die zijn vastgelegd in Verordening (EU) nr. 576/2013 van het Europees Parlement en de Raad ( PB L 178 van 28.6.2013, blz. 109 ). BIJLAGE “DEEL 2 Lijst van gebieden en derde landen zoals bedoeld in artikel 13, lid 2, van Verordening (EU) nr. 576/2013 ISO-code Gebied of derde land Opgenomen gebieden AC Ascension AE Verenigde Arabische Emiraten AG Antigua en Barbuda AR Argentinië AU Australië AW Aruba BA Bosnië en Herzegovina BB Barbados BH Bahrein BM Bermuda BQ Bonaire, Sint-Eustatius en Saba (de BES-eilanden) BY Belarus CA Canada CL Chili CW Curaçao FJ Fiji FK Falklandeilanden GB Groot-Britannië ( *1 ) GG Guernsey HK Hongkong IM Man JM Jamaica JP Japan JE Jersey KN Saint Kitts en Nevis KY Kaaimaneilanden LC Saint Lucia MS Montserrat MK Noord-Macedonië MU Mauritius MX Mexico MY Maleisië NC Nieuw-Caledonië NZ Nieuw-Zeeland PF Frans-Polynesië PM Saint-Pierre en Miquelon RU Rusland SG Singapore SH Sint-Helena SX Sint-Maarten TT Trinidad en Tobago TW Taiwan VS Verenigde Staten van Amerika AS — Amerikaans-Samoa GU — Guam MP — Noordelijke Marianen PR — Puerto Rico VI — Amerikaanse Maagdeneilanden VC Saint Vincent en de Grenadines VG Britse Maagdeneilanden VU Vanuatu WF Wallis en Futuna ( *1 ) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, gelden vermeldingen van het Verenigd Koninkrijk in deze bijlage niet voor Noord-Ierland.”",
  "source": "EUR LEX"
}