{
  "url": "http://www.w3.org/1999/xhtml\">",
  "content": "L_202402893NL.000101.fmx.xml Publicatieblad van de Europese Unie NL L-serie 2024/2893 15.11.2024 UITVOERINGSBESLUIT (EU) 2024/2893 VAN DE COMMISSIE van 12 november 2024 tot goedkeuring van de wijzigingen in het nationale plan van Griekenland voor de invoering van het valideringssysteem overeenkomstig Verordening (EG) nr. 1224/2009 van de Raad (Kennisgeving geschied onder nummer C(2024) 7905) (Slechts de tekst in de Griekse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een controleregeling van de Unie die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 109, lid 8, Gezien de door Griekenland ingediende wijzigingen in het nationale plan voor de invoering van het valideringssysteem, Overwegende hetgeen volgt: (1) Op grond van artikel 109, lid 8, van Verordening (EG) nr. 1224/2009 moeten de lidstaten nationale plannen opstellen voor de invoering van het valideringssysteem voor de overeenkomstig die verordening geregistreerde gegevens, die de lidstaten in staat stellen prioriteiten te stellen voor de validering en de kruiscontroles en het daaruit voortvloeiende onderzoek naar inconsistenties, op basis van risicobeheer. Wijzigingen van die plannen moeten ter goedkeuring bij de Commissie worden ingediend. (2) Op 19 juli 2024 heeft Griekenland wijzigingen in zijn bestaande nationale plan, dat was goedgekeurd bij Uitvoeringsbesluit (EU) 2015/2277 van de Commissie ( 2 ) , ter goedkeuring ingediend bij de Commissie. Die wijzigingen zijn in overeenstemming met de bepalingen van artikel 109 van Verordening (EG) nr. 1224/2009 en de artikelen 143, 144 en 145 van Uitvoeringsverordening (EU) nr. 404/2011 van de Commissie ( 3 ) . Ze moeten bijgevolg worden goedgekeurd. (3) Dit besluit moet worden beschouwd als het goedkeuringsbesluit in de zin van artikel 109, lid 8, van Verordening (EG) nr. 1224/2009. (4) De Commissie zal toezien op de toepassing van het nationale plan teneinde zich ervan te vergewissen dat het doeltreffend werkt. Indien uit de bevindingen van de door de Commissie in het kader van titel X van Verordening (EG) nr. 1224/2009 verrichte verificaties, inspecties en audits blijkt dat het plan er niet voor zorgt dat de overeenkomstig artikel 33 van Verordening (EG) nr. 1224/2009 aan de Commissie te rapporteren gegevens volledig en correct zijn en binnen de toepasselijke termijnen worden gerapporteerd, kan de Commissie de lidstaat verzoeken zijn plan dienovereenkomstig te wijzigen, HEEFT HET VOLGENDE BESLUIT VASTGESTELD: Artikel 1 De op 19 juli 2024 overeenkomstig artikel 109, lid 8, van Verordening (EG) nr. 1224/2009 door Griekenland ingediende wijzigingen van het nationale plan voor de invoering van het valideringssysteem worden goedgekeurd. Artikel 2 Indien de Commissie op basis van de bevindingen van de in het kader van titel X van Verordening (EG) nr. 1224/2009 verrichte verificaties, inspecties en audits van oordeel is dat het overeenkomstig artikel 1 goedgekeurde valideringsplan niet garandeert dat de lidstaat de verplichtingen uit hoofde van artikel 109 van Verordening (EG) nr. 1224/2009 daadwerkelijk nakomt, kan zij, na raadpleging van de lidstaat, verzoeken het plan te wijzigen. De lidstaat wijzigt zijn valideringsplan overeenkomstig een dergelijk verzoek. Artikel 3 Dit besluit is gericht tot de Helleense Republiek. Gedaan te Brussel, 12 november 2024. Voor de Commissie Maroš ŠEFČOVIČ Uitvoerend vicevoorzitter ( 1 ) PB L 343 van 22.12.2009, blz. 1 . ( 2 ) Uitvoeringsbesluit (EU) 2015/2277 van de Commissie van 2 december 2015 tot goedkeuring door de Commissie van de nationale plannen voor het invoeren van de valideringssystemen overeenkomstig artikel 109, lid 8, van Verordening (EG) nr. 1224/2009 van de Raad ( PB L 322 van 8.12.2015, blz. 53 ). ( 3 ) Uitvoeringsverordening (EU) nr. 404/2011 van de Commissie van 8 april 2011 houdende bepalingen voor de uitvoering van Verordening (EG) nr. 1224/2009 van de Raad tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen ( PB L 112 van 30.4.2011, blz. 1 ). ELI: http://data.europa.eu/eli/dec_impl/2024/2893/oj ISSN 1977-0758 (electronic edition)",
  "source": "EUR LEX"
}