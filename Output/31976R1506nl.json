{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976R1506:NL:HTML\">",
  "content": "EUR-Lex - 31976R1506 - NL Avis juridique important | 31976R1506 Verordening (EEG) nr. 1506/76 van de Raad van 21 juni 1976 betreffende de communautaire bijdrage voor het herstel van de schade aan de infrastructuren die in het gebied Friuli-Venezia Giulia door de aardbeving van mei 1976 is aangericht Publicatieblad Nr. L 168 van 28/06/1976 blz. 0011 - 0011 ++++ VERORDENING ( EEG ) Nr . 1506/76 VAN DE RAAD van 21 juni 1976 betreffende de communautaire bijdrage voor het herstel van de schade aan de infrastructuren die in het gebied Friuli-Venezia Giulia door de aardbeving van mei 1976 is aangericht DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 209 en 235 , Gezien het voorstel van de Commissie , Gezien het advies van het Europese Parlement ( 1 ) , Overwegende dat het gebied Friuli-Venezia Giulia zwaar werd getroffen door de aardbeving van mei 1976 ; Overwegende dat de schade die de bevolking heeft geleden , zo groot is dat deze niet kan worden hersteld door de eigen middelen van die bevolking en de betrokken Lid-Staat ; dat derhalve bijstand van de Gemeenschap ten behoeve van dit gebied noodzakelijk is ; Overwegende dat de beschikbare middelen dienen te worden geconcentreerd op de economische en sociale infrastructuren ; Overwegende dat het wenselijk is de bijzondere voorschriften voor de overdracht van de voor deze maatregelen uitgetrokken kredieten nader te omschrijven , HEEFT DE VOLGENDE VERORDENING VASTGESTELD : Artikel 1 Binnen de grenzen van de met dat doel op de begroting uitgetrokken kredieten neemt de Gemeenschap , onder de voorwaarden van artikel 2 en volgens de in de artikelen 3 en 4 bedoelde procedure , deel in de wederopbouw en verbetering van de economische en sociale infrastructuren . Deze wederopbouw en verbetering is in het gebied Friuli-Venezia Giulia noodzakelijk geworden door de vernielingen welke de aardbeving van mei 1976 heeft aangericht . Artikel 2 De bijdrage van de Gemeenschap bedraagt 30 % van de overheidsuitgaven voor investeringen van minder dan tien miljoen rekeneenheden en 10 tot 30 % voor investeringen van 10 miljoen rekeneenheden of meer . De bijstand van de Gemeenschap kan geheel of ten dele de vorm aannemen van een rentesubsidie van vier punten op de door de overheid voor de uitvoering van het betrokken project te sluiten leningen . Artikel 3 Bij het nemen van een besluit tot verlening van bijstand houdt de Commissie rekening met het prioritaire karakter van de investering en de bijdrage ervan tot de bespoediging van het economisch herstel van de regio . Artikel 4 1 . Op de in deze verordening bedoelde maatregelen zijn van overeenkomstige toepassing de artikelen 7 , 8 , 9 , 11 , 12 , 13 en 14 van Verordening ( EEG ) nr . 724/75 van de Raad van 18 maart 1975 houdende oprichting van een Europees Fonds voor regionale ontwikkeling ( 2 ) alsmede artikel 6 , lid 5 , van Financieel Reglement 73/91/EGKS , EEG , Euratom van 25 april 1973 van toepassing op de algemene begroting der Gemeenschappen ( 3 ) . 2 . In afwijking van artikel 7 , lid 2 , van Verordening  ( EEG ) nr . 724/75 mogen de aanvragen om bijstand te allen tijde , maar uiterlijk tot en met 31 december 1976 , bij de Commissie worden ingediend . 3 . In afwijking van artikel 12 van Verordening  ( EEG ) nr . 724/75 kan de Commissie , wanneer zij een versnelde procedure noodzakelijk acht , besluiten tot het verstrekken van bijstand van de Gemeenschap zonder raadpleging van het Comité van het fonds . In dit geval wordt het Comité zo spoedig mogelijk op de hoogte gesteld van de genomen beslissingen . Artikel 5 Deze verordening treedt in werking op de derde dag volgend op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Luxemburg , 21 juni 1976 . Voor de Raad De Voorzitter J . HAMILIUS ( 1 ) Advies uitgebracht op 18 juni 1976 ( nog niet verschenen in het PB ) . ( 2 ) PB nr . L 73 van 21 . 3 . 1975 , blz . 1 . ( 3 ) PB nr . L 116 van 1 . 5 . 1973 , blz . 1 .",
  "source": "EUR LEX"
}