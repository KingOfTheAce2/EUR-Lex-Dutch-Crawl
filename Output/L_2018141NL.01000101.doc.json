{
  "url": "http://www.w3.org/1999/xhtml\">",
  "content": "L_2018141NL.01000101.xml 7.6.2018 NL Publicatieblad van de Europese Unie L 141/1 UITVOERINGSVERORDENING (EU) 2018/837 VAN DE COMMISSIE van 31 mei 2018 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 mei 2018. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een product bestaande uit de volgende bestanddelen (in gewichtspercenten): 2106 90 98 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 2106 , 2106 90  en 2106 90 98 . Indeling onder hoofdstuk 30 als een geneesmiddel is uitgesloten omdat specifieke ziekten, aandoeningen of symptomen ervan waartegen het product moet worden gebruikt, niet zijn vermeld. Het product voldoet daarom niet aan de vereisten van aanvullende aantekening (GN) 1 op hoofdstuk 30, eerste alinea, onder a). Indeling als een drank onder hoofdstuk 22 is uitgesloten, omdat het product niet onmiddellijk drinkbaar is (zie ook de toelichtingen op de gecombineerde nomenclatuur, hoofdstuk 22, algemene opmerkingen, tweede alinea, tweede zin). Het product bevat een zoetstof, verschillende vitaminen en een grote hoeveelheid glycerine. Daarom is het product complexer van samenstelling dan een eenvoudige suikerstroop van de onderverdelingen 2106 90 30  tot en met 2106 90 59  (zie ook de GS-toelichting op post 2106 , punt 12). Het beoogde specifieke gebruik ervan blijkt ook uit de verpakking en etikettering als voedingssupplement voor de verkoop in het klein. Uit de objectieve eigenschappen en de kenmerken van het product, met name de samenstelling ervan en de vorm van de presentatie, volgt dat het product is bestemd voor een specifiek gebruik om het immuunsysteem te ondersteunen en niet voor een meer algemeen gebruik, hetgeen het geval is voor suikerstroop. Het product moet daarom worden ingedeeld onder GN-code 2106 90 98  als andere producten voor menselijke consumptie. — water 41,6, — suiker 18,1, — glycerine; 15,1, — citroenzuur 13,9, — maltodextrine 4,1, — ascorbinezuur 3,0, — steviolglycosiden 1,8, — natuurlijke aroma's 1,1, — kleine hoeveelheden vitaminen B 6 , B 12 en foliumzuur (B 9 ). Het product is een alcoholvrije, gearomatiseerde en gekleurde vloeistof die na verdunning als voedingssupplement wordt gebruikt. Het is niet onmiddellijk drinkbaar. Het product wordt aangeboden om te worden gebruikt ter ondersteuning van het immuunsysteem en om het menselijk lichaam van energie te voorzien. Het product moet zodanig worden verdund dat een dagelijkse dosis van twee milliliter voor de consumptie ontstaat. Een dergelijke dagelijkse dosis bevat 40 mg vitamine C, 1 mg vitamine B 6 , 200 μg foliumzuur en 2 μg vitamine B 12 . Het product wordt aangeboden in een fles van kunststof van 60 ml met een druppelaar voor de verkoop in het klein.",
  "source": "EUR LEX"
}