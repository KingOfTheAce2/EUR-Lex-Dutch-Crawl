{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0502:NL:HTML\">",
  "content": "EUR-Lex - 31998D0502 - NL Avis juridique important | 31998D0502 98/502/EG: Beschikking van de Commissie van 27 juli 1998 inzake het gebruik van een slachthuis door Italië overeenkomstig punt 7 van bijlage II bij Richtlijn 92/119/EEG van de Raad (kennisgeving geschied onder nummer C(1998) 2257) (Voor de EER relevante tekst) Publicatieblad Nr. L 225 van 12/08/1998 blz. 0033 - 0033 BESCHIKKING VAN DE COMMISSIE van 27 juli 1998 inzake het gebruik van een slachthuis door Italië overeenkomstig punt 7 van bijlage II bij Richtlijn 92/119/EEG van de Raad (kennisgeving geschied onder nummer C(1998) 2257) (Voor de EER relevante tekst) (98/502/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 92/119/EEG van de Raad van 17 december 1992 tot vaststelling van algemene communautaire maatregelen voor de bestrijding van bepaalde dierziekten en van specifieke maatregelen ten aanzien van de vesiculaire varkensziekte (1), laatstelijk gewijzigd bij de Akte van Toetreding van Oostenrijk, Finland en Zweden, en met name op punt 7, onder d), van bijlage II, Overwegende dat de Italiaanse veterinaire autoriteiten op 17 juni 1998 een uitbraak van vesiculaire varkensziekte in de gemeente Mezzocorona (provincie Trento) hebben gemeld; Overwegende dat op grond van artikel 10 van Richtlijn 92/119/EEG van de Raad onmiddellijk een beschermingsgebied rond de plaats van uitbraak is ingesteld; Overwegende dat verplaatsing en vervoer van varkens over openbare en particuliere wegen in het beschermingsgebied zijn verboden; Overwegende dat Italië heeft gevraagd een slachthuis in het beschermingsgebied te mogen gebruiken voor het slachten van varkens van buiten dat gebied; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. Italië wordt gemachtigd om van het slachthuis \"Hauser snc\", gelegen in het beschermingsgebied dat op 17 juni 1998 rond de uitbraak van vesiculaire varkensziekte in Mezzocorona (Trento) is ingesteld, gebruik te maken onder de volgende voorwaarden: - het slachthuis mag alleen toegankelijk zijn via één enkele corridor. Een nauwkeurige beschrijving van deze corridor moet worden vastgelegd in de Italiaanse wetgeving; - voertuigen die slachtvarkens vervoeren moeten bij het binnenkomen van de corridor door de bevoegde autoriteiten worden verzegeld. Bij de verzegeling moeten de autoriteiten het kentekennummer van het voertuig en het aantal met het voertuig vervoerde varkens registreren; - bij aankomst van het voertuig in het slachthuis moeten de bevoegde autoriteiten: i) het zegel van het voertuig controleren en verwijderen, ii) het kentekennummer van het voertuig en het aantal met het voertuig vervoerde varkens registreren. 2. Elk voertuig waarmee varkens naar het in lid 1 genoemde slachthuis zijn vervoerd, moet onmiddellijk na het lossen worden gereinigd en ontsmet. Artikel 2 De lidstaten brengen de door hen op de handel toegepaste maatregelen in overeenstemming met deze beschikking. Zij stellen de Commissie daarvan onverwijld in kennis. Artikel 3 Deze beschikking is gericht tot de lidstaten. Gedaan te Brussel, 27 juli 1998. Voor de Commissie Franz FISCHLER Lid van de Commissie (1) PB L 62 van 15. 3. 1993, blz. 69.",
  "source": "EUR LEX"
}