{
  "url": "http://www.w3.org/1999/xhtml\"><!--",
  "content": "L_2019179NL.01000101.xml 3.7.2019 NL Publicatieblad van de Europese Unie L 179/1 UITVOERINGSVERORDENING (EU) 2019/1129 VAN DE COMMISSIE van 2 juli 2019 tot wijziging van Uitvoeringsverordening (EU) nr. 79/2012 tot vaststelling van nadere uitvoeringsvoorschriften voor enkele bepalingen van Verordening (EU) nr. 904/2010 van de Raad betreffende de administratieve samenwerking en de bestrijding van fraude op het gebied van de belasting over de toegevoegde waarde DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 904/2010 van de Raad van 7 oktober 2010 betreffende de administratieve samenwerking en de bestrijding van fraude op het gebied van de belasting over de toegevoegde waarde ( 1 ) , en met name artikel 17, leden 2 en 3, artikel 21, lid 3, en artikel 21 bis, lid 3, Overwegende hetgeen volgt: (1) Overeenkomstig artikel 17, lid 1, onder f), en artikel 21, lid 2 bis, van Verordening (EU) nr. 904/2010 zijn de lidstaten verplicht om inlichtingen op te slaan over van btw vrijgestelde invoer die zij in overeenstemming met artikel 143, lid 2, van Richtlijn 2006/112/EG van de Raad ( 2 ) hebben vergaard, en om andere lidstaten geautomatiseerde toegang tot deze inlichtingen te verlenen; zo kunnen zij elkaar helpen om onregelmatigheden in btw-aangiften en mogelijke btw-fraude vast te stellen. (2) De inlichtingen over deze van btw vrijgestelde invoer worden reeds op grond van Verordening (EU) nr. 952/2013 van het Europees Parlement en van de Raad ( 3 ) door de nationale douaneautoriteiten verzameld en met behulp van het in artikel 56, lid 1, van Uitvoeringsverordening (EU) 2015/2447 van de Commissie ( 4 ) bedoelde elektronische systeem naar de Commissie doorgestuurd. De bij artikel 17, lid 1, onder f), en artikel 21, lid 2 bis, van Verordening (EU) nr. 904/2010 voorgeschreven opslag van en geautomatiseerde toegang tot inlichtingen over van btw vrijgestelde invoer moeten om efficiëntieredenen via datzelfde elektronische systeem plaatsvinden. Om ervoor te zorgen dat deze artikelen van Verordening (EU) nr. 904/2010 uniform worden toegepast, moeten de gegevenselementen van de krachtens Verordening (EU) nr. 952/2013 verzamelde douane-informatie die overeenkomen met de in artikel 17, lid 1, onder f), van Verordening (EU) nr. 904/2010 bedoelde inlichtingen, worden gespecificeerd. (3) Aan de hand van de technische details over de geautomatiseerde opvraging van de in artikel 17, lid 1, onder f), van Verordening (EU) nr. 904/2010 bedoelde inlichtingen moeten de nationale belastingautoriteiten en Eurofisc-verbindingsambtenaren geautomatiseerde toegang tot het in artikel 56, lid 1, van Uitvoeringsverordening (EU) 2015/2447 bedoelde elektronische systeem kunnen krijgen. (4) Op grond van artikel 21 bis van Verordening (EU) nr. 904/2010 wordt aan Eurofisc-verbindingsambtenaren geautomatiseerde toegang tot bepaalde voertuigregistratiegegevens verleend. De geautomatiseerde opvraging van die gegevens dient te geschieden via een versie van het Europees voertuig- en rijbewijsinformatiesysteem (Eucaris) die speciaal voor de doeleinden van artikel 21 bis van die verordening is ontworpen. In het kader van de btw moeten Eurofisc-verbindingsambtenaren precieze identificatiegegevens over voertuigen en de eigenaren en houders ervan kunnen opvragen. Daartoe moeten de gegevens, evenals de te gebruiken middelen om die gegevens in het systeem op te vragen, worden gespecificeerd. Daarnaast is het nodig nadere regels vast te stellen voor de beschikbaarheid en betrouwbaarheid van het systeem en vast te leggen hoe de uitwisselingen worden beveiligd en welk communicatienetwerk zal worden gebruikt. (5) Op nationaal niveau worden de inkomende verzoeken om voor btw-doeleinden toegang tot voertuigregistratiegegevens te krijgen, doorgaans verwerkt door de nationale voertuigregistratieautoriteiten van een lidstaat. Niettemin zou het de lidstaten vrij moeten staan om desgewenst een andere autoriteit met deze taak te belasten. Ook ten aanzien van uitgaande verzoeken zou het de lidstaten vrij moeten staan om het verwerken van dergelijke verzoeken niet aan de nationale voertuigregistratieautoriteiten, maar aan een andere autoriteit, bijvoorbeeld aan de belastingautoriteiten toe te vertrouwen. (6) Artikel 21, lid 2, onder e), artikel 21, lid 2 bis, onder d), en artikel 21 bis, lid 2, van Verordening (EU) nr. 904/2010 bevatten de voorwaarden waaronder toegang tot bepaalde inlichtingen moet worden verleend. In het kader van deze voorwaarden moeten de lidstaten worden verplicht aan al hun Eurofisc-verbindingsambtenaren een unieke persoonlijke gebruikersidentificatie toe te wijzen en aan de andere lidstaten en de Commissie een lijst van deze persoonlijke gebruikersidentificaties beschikbaar te stellen. Zij moeten er verder voor zorgen dat elk geautomatiseerd uitgaand verzoek om inlichtingen dat door hun Eurofisc-verbindingsambtenaar wordt verzonden, de persoonlijke gebruikersidentificatie van deze Eurofisc-verbindingsambtenaar bevat. (7) Overeenkomstig artikel 3 van Verordening (EU) 2018/1541 van de Raad ( 5 ) moeten artikel 17, lid 1, onder f), artikel 21, lid 2 bis, en artikel 21 bis van Verordening (EU) nr. 904/2010 van toepassing zijn met ingang van 1 januari 2020. De in de onderhavige verordening vervatte maatregelen moeten daarom ook met ingang van 1 januari 2020 worden toegepast. (8) De in deze verordening vervatte maatregelen zijn in overeenstemming met het advies van het Permanent Comité inzake administratieve samenwerking, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 79/2012 van de Commissie ( 6 ) wordt als volgt gewijzigd: 1) Artikel 1 wordt vervangen door: “Artikel 1 Onderwerp In deze verordening worden de nadere voorschriften voor de uitvoering van artikel 14, artikel 17, lid 1, onder f), artikel 21, lid 2, onder e), artikel 21, lid 2 bis, onder d), artikel 21 bis, leden 1 en 2, de artikelen 32, 48 en 49 en artikel 51, lid 1, van Verordening (EU) nr. 904/2010 vastgesteld.”. 2) De volgende artikelen worden ingevoegd: “Artikel 5 bis Uitwisseling van douane-informatie 1.   De opslag door en geautomatiseerde toegang van de bevoegde autoriteiten tot de inlichtingen als bedoeld in artikel 17, lid 1, onder f), van Verordening (EU) nr. 904/2010, vindt plaats met behulp van het in artikel 56, lid 1, van Uitvoeringsverordening (EU) 2015/2447 van de Commissie ( *1 ) bedoelde elektronisch systeem. 2.   De geautomatiseerde toegang overeenkomstig artikel 21, lid 2 bis, van Verordening (EU) nr. 904/2010 wordt verleend op het niveau van een goederenitem van een douaneaangifte overeenkomstig bijlage B, titel I, hoofdstuk 2, deel 3, en hoofdstuk 3, deel 1, kolom H1 van Gedelegeerde Verordening (EU) 2015/2446 van de Commissie ( *2 ) . 3.   Zoals vereist overeenkomstig artikel 226 van Uitvoeringsverordening (EU) 2015/2447, wordt elk goederenitem geïdentificeerd aan de hand van de volgende informatie: a) het masterreferentienummer (MRN), en b) de datum van aanvaarding van de douaneaangifte. 4.   In bijlage VII bij deze verordening is vastgelegd welke van de in artikel 17, lid 1, onder f), van Verordening (EU) nr. 904/2010 bedoelde inlichting overeenkomt met welk in bijlage B bij Uitvoeringsverordening (EU) 2015/2447 bedoeld gegevenselement van het douanesysteem. Artikel 5 ter Uitwisseling van voertuigregistratiegegevens 1.   Voor de geautomatiseerde opvraging van de in artikel 21 bis, lid 1, van Verordening (EU) nr. 904/2010 bedoelde inlichtingen (“voertuigregistratiegegevens”) wordt gebruikgemaakt van een versie van de softwaretoepassing Eucaris (Europees voertuig- en rijbewijsinformatiesysteem) die speciaal voor de doeleinden van artikel 21 bis van die verordening is ontworpen, en van de gewijzigde versies van die software. De geautomatiseerde opvraging van voertuigregistratiegegevens vindt plaats in een decentrale structuur. De via het Eucaris-systeem uitgewisselde voertuigregistratiegegevens worden in versleutelde vorm doorgegeven. De speciale versie van de softwaretoepassing die voor de geautomatiseerde opvraging van voertuigregistratiegegevens voor de doeleinden van artikel 21 bis van Verordening (EU) nr. 904/2010 is ontwikkeld door de partij die voor Eucaris is benoemd om dit systeem te laten functioneren, staat los van andere versies van die softwaretoepassing in Eucaris. Geautomatiseerde opvragingen worden uitgevoerd in overeenstemming met de vereisten voor gegevensbeveiliging en de technische voorwaarden voor de uitwisseling van gegevens als bedoeld in de punten 2 en 3 van hoofdstuk 3 van de bijlage bij Besluit 2008/616/JBZ van de Raad ( *3 ) . De gegevenselementen van de uit te wisselen voertuigregistratiegegevens en de soorten opvragingen die zijn toegestaan, zijn in bijlage VIII bij deze verordening gespecificeerd. 2.   De geautomatiseerde toegang tot voertuigregistratiegegevens geschiedt via het Testa-communicatienetwerk (Trans European Services for Telematics between Administrations) en verder ontwikkelde versies van dat netwerk. 3.   De lidstaten nemen alle nodige maatregelen om ervoor te zorgen dat de geautomatiseerde opvraging van en geautomatiseerde toegang tot voertuigregistratiegegevens 24 uur per dag en zeven dagen per week mogelijk is. In het geval van een technisch mankement stellen de nationale contactpunten van de lidstaten elkaar daarvan onmiddellijk in kennis, zo nodig met behulp van de partij die voor Eucaris is benoemd om dit systeem te laten functioneren. De geautomatiseerde gegevensuitwisseling wordt zo spoedig mogelijk hervat. 4.   Elke lidstaat wijst één nationale autoriteit aan die binnen die lidstaat fungeert als nationaal contactpunt voor het verwerken van inkomende verzoeken om voertuigregistratiegegevens voor btw-doeleinden, overeenkomstig artikel 21 bis van Verordening (EU) nr. 904/2010, en één voor het verwerken van uitgaande verzoeken. Beide verzoeken kunnen door dezelfde autoriteit worden verwerkt. Deze autoriteit stelt de andere lidstaten en de Commissie daarvan in kennis. Artikel 5 quater Identificatie van Eurofisc-verbindingsambtenaren die toegang hebben tot de door de douaneautoriteiten verzamelde informatie, de lijsten overeenkomstig titel XI, hoofdstuk 6, van Richtlijn 2006/112/EG en voertuigregistratiegegevens Om een lidstaat in staat te stellen een Eurofisc-verbindingsambtenaar te identificeren die toegang heeft tot de door die lidstaat te verstrekken inlichtingen onder de voorwaarden van artikel 21, lid 2, onder e), of artikel 21, lid 2 bis, onder d), of artikel 21 bis, lid 2, van Verordening (EU) nr. 904/2010, worden de volgende regelingen ingevoerd: a) elke lidstaat wijst aan al zijn Eurofisc-verbindingsambtenaren een unieke persoonlijke gebruikersidentificatie toe; b) elke lidstaat houdt een voortdurend geactualiseerde lijst bij van de namen en unieke persoonlijke gebruikersidentificaties van al zijn Eurofisc-verbindingsambtenaren en stelt deze geactualiseerde lijst beschikbaar aan de andere lidstaten en de Commissie; c) elke lidstaat zorgt ervoor dat een geautomatiseerde opvraging van de in artikel 21, lid 2, onder e), of artikel 21, lid 2 bis, onder d), of artikel 21 bis, lid 1, van Verordening (EU) nr. 904/2010 bedoelde inlichtingen de unieke persoonlijke gebruikersidentificatie bevat van de Eurofisc-verbindingsambtenaar die toegang tot de inlichtingen heeft. ( *1 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ).\" ( *2 ) Gedelegeerde Verordening (EU) 2015/2446 van de Commissie van 28 juli 2015 tot aanvulling van Verordening (EU) nr. 952/2013 van het Europees Parlement en de Raad met nadere regels betreffende een aantal bepalingen van het douanewetboek van de Unie ( PB L 343 van 29.12.2015, blz. 1 ).\" ( *3 ) Besluit 2008/616/JBZ van de Raad van 23 juni 2008 betreffende de uitvoering van Besluit 2008/615/JBZ inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit ( PB L 210 van 6.8.2008, blz. 12 ).”.\" 3) Aan de bijlagen worden de bijlagen in de bijlage bij deze verordening toegevoegd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2020. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 juli 2019. Voor de Commissie De voorzitter Jean-Claude JUNCKER ( 1 ) PB L 268 van 12.10.2010, blz. 1 . ( 2 ) Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( PB L 347 van 11.12.2006, blz. 1 ). ( 3 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ). ( 4 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). ( 5 ) Verordening (EU) 2018/1541 van de Raad van 2 oktober 2018 tot wijziging van de Verordeningen (EU) nr. 904/2010 en (EU) 2017/2454 wat betreft maatregelen ter versterking van de administratieve samenwerking op het gebied van de belasting over de toegevoegde waarde ( PB L 259 van 16.10.2018, blz. 1 ). ( 6 ) Uitvoeringsverordening (EU) nr. 79/2012 van de Commissie van 31 januari 2012 tot vaststelling van nadere uitvoeringsvoorschriften voor enkele bepalingen van Verordening (EU) nr. 904/2010 van de Raad betreffende de administratieve samenwerking en de bestrijding van fraude op het gebied van de belasting over de toegevoegde waarde ( PB L 29 van 1.2.2012, blz. 13 ). BIJLAGE “BIJLAGE VII Gemeenschappelijke gegevensreeks en technische details voor de opslag van en geautomatiseerde toegang tot douane-informatie De onderstaande tabel vermeldt welke in artikel 17, lid 1, onder f), van Verordening (EU) nr. 904/2010 bedoelde inlichtingen overeenkomen met welk gegevenselement dat wordt uitgewisseld via het in artikel 56, lid 1, van Uitvoeringsverordening (EU) 2015/2447 bedoelde elektronische systeem. Inlichting als bedoeld in artikel 17, lid 1, onder f), van Verordening (EU) nr. 904/2010 Volgnummer gegevenselement in Uitvoeringsverordening (EU) 2015/2447 Naam gegevenselement en aanvullende informatie in Uitvoeringsverordening (EU) 2015/2447 Btw-identificatienummer van de importeur in het land van invoer 3/40 FR1 Identificatienummer aanvullende fiscale referenties (partij: importeur) Btw-identificatienummer van de fiscaal vertegenwoordiger van de importeur in het land van invoer 3/40 FR3 Identificatienummer aanvullende fiscale referenties (partij: fiscaal vertegenwoordiger) Btw-identificatienummer van de afnemer in een andere lidstaat 3/40 FR2 Identificatienummer aanvullende fiscale referenties (partij: afnemer) Land van oorsprong 5/15 of 5/16 Land van oorsprong of land van preferentiële oorsprong Land van bestemming 5/8 Land van bestemming Goederencode 6/14 Goederencode — Code gecombineerde nomenclatuur Totaalbedrag 4/4 B00 Heffingsgrondslag ( *1 ) Prijs per artikel 8/6 Statistische waarde Nettogewicht 6/1 Nettomassa (kg) De munteenheid van de informatie die in het in artikel 56, lid 1, van Uitvoeringsverordening (EU) 2015/2447 bedoelde elektronische systeem is opgeslagen, is de euro. Het systeem geeft automatisch de wisselkoers tussen de munteenheid van de lidstaat van invoer en de euro. BIJLAGE VIII Gemeenschappelijke gegevensreeks en technische details voor de geautomatiseerde opvraging van voertuigregistratiegegevens 1.   VERPLICHTING Elk gegevenselement dat in punt 4 van deze bijlage wordt genoemd, moet worden verstrekt indien de informatie beschikbaar is in een nationaal voertuigregister van de lidstaat. 2.   ZOEKEN OP VOERTUIG/EIGENAAR/HOUDER De voertuigregistratiegegevens kunnen op vijf verschillende manieren worden opgezocht: 1) op chassisnummer (VIN), referentiedatum en tijdstip (facultatief); 2) op kentekennummer, chassisnummer (VIN) (facultatief), referentiedatum en tijdstip (facultatief); 3) op houder van het voertuig, geboortedatum (facultatief), referentiedatum en tijdstip (facultatief); 4) op eigenaar van het voertuig, geboortedatum (facultatief), referentiedatum en tijdstip (facultatief); 5) op btw-nummer van de houder/eigenaar van het voertuig, referentiedatum en tijdstip (facultatief). Onverminderd de verplichting van punt 1 van deze bijlage kunnen de lidstaten besluiten niet al deze zoekmogelijkheden beschikbaar te stellen indien zij bij uitgaande verzoeken menen dat een of meer van deze mogelijkheden niet aansluiten bij hetgeen hun Eurofisc-verbindingsambtenaren nodig hebben, of, in het geval van inkomende verzoeken, indien de gevraagde informatie niet beschikbaar is in het nationale voertuigregister van de lidstaat. 3.   SOORTEN AANVRAGEN Op basis van de gegevensreeks in punt 4 van deze bijlage en op basis van de zoekmogelijkheid waarin punt 2 voorziet, kunnen zeven verschillende aanvragen worden ingediend: 1) Opvraging eigenaar/houder voertuig: Verzoek om een beperkte reeks voertuiginformatie plus de eigenaar en/of houder van het voertuig op basis van de landcode en het kentekennummer of het chassisnummer (VIN) en de referentiedatum/het tijdstip. Bij een opvraging aan de hand van het chassisnummer kan het verzoek bij meerdere of alle aangesloten landen worden ingediend. 2) Uitgebreidere opvraging eigenaar/houder voertuig: Verzoek om een uitgebreidere reeks technische voertuiggegevens, registratiegegevens en de eigenaar en houder van het voertuig op basis van de landcode en het kentekennummer of het chassisnummer (VIN) en de referentiedatum/het tijdstip. Bij een opvraging aan de hand van het VIN kan het verzoek bij meerdere of alle aangesloten landen worden ingediend. 3) Opvraging eerdere eigenaren/houders voertuig: Verzoek om een overzicht van alle eerdere eigenaren/houders van een voertuig voor alle landen waarin het voertuig eerder is geregistreerd, door een chassisnummer (VIN) op te geven, zonder referentiedatum/tijdstip. Het verzoek kan bij meerdere of alle aangesloten landen worden ingediend. 4) Opvraging voertuigen op basis van eigenaar/houder: Verzoek om alle voertuigen, met een beperkte reeks identificatiegegevens, die geregistreerd staan op de naam van een bepaalde natuurlijke persoon op basis van de voornaam, achternaam, geboortedatum (facultatief) of ID (facultatief) van de eigenaar/houder of van een bepaalde rechtspersoon op basis van de registratienaam van het bedrijf. 5) Opvraging voertuig op basis van btw-nummer: Verzoek om alle voertuigen, met een beperkte reeks identificatiegegevens, die geregistreerd staan op naam van een bepaalde natuurlijke persoon of rechtspersoon op basis van het btw-nummer. 6) Een batchversie van de bovengenoemde aanvragen 1, 2, 3, 4 en 5 met meerdere gevallen. Een batch wordt altijd naar één bepaald land gezonden. (7) Een hit/geen hit-opvraging met diverse chassisnummers (VIN's) die naar meerdere landen wordt gezonden. Als antwoord ontvangt de verzoekende lidstaat een reeks tabellen (een tabel per antwoordende lidstaat) waarin staat vermeld welke VIN's zijn gevonden/niet gevonden. Deze functie is alleen beschikbaar in de batchmodus. Normaliter heeft de aanvraag betrekking op de actuele datum en het actuele tijdstip, maar er kan ook op een eerdere referentiedatum en een eerder tijdstip worden gezocht. Indien een aanvraag met een eerdere referentiedatum en een eerder tijdstip wordt gedaan en in het register van de lidstaat in kwestie geen historische informatie beschikbaar is omdat dergelijke informatie helemaal niet wordt geregistreerd, kan in het antwoord worden aangegeven dat deze alleen actuele informatie bevat. Onverminderd de verplichting van punt 1 van deze bijlage kunnen de lidstaten besluiten niet al deze aanvraagmogelijkheden beschikbaar te stellen indien zij bij uitgaande verzoeken menen dat een of meer van deze mogelijkheden niet aansluiten bij hetgeen hun Eurofisc-verbindingsambtenaren nodig hebben, of, in het geval van inkomende verzoeken, indien de gevraagde informatie niet beschikbaar is in het nationale voertuigregister van de lidstaat. 4.   GEGEVENSREEKS Gegevens over de houder van het voertuig Naam van (het bedrijf van) de registratiehouder Er worden aparte velden gebruikt voor de achternaam, tussenvoegsels, titels enz., en de naam wordt meegedeeld in een formaat dat geschikt is om gedrukt te worden. Voornaam Er worden aparte velden gebruikt voor de voornaam/voornamen en initialen, en de naam wordt meegedeeld in een formaat dat geschikt is om gedrukt te worden. Adres Er worden aparte velden gebruikt voor de straat, het huisnummer en de toevoeging, de postcode, de verblijfplaats, het land van verblijf enz., en het adres wordt meegedeeld in een formaat dat geschikt is om gedrukt te worden. Geboortedatum Juridische entiteit Particulier, vereniging, bedrijf, firma enz. ID-nummer Een uniek identificatienummer dat de persoon of het bedrijf identificeert. Soort ID-nummer Het soort ID-nummer (bijv. paspoortnummer) Btw-nummer Begindatum houderschap Begindatum van het houderschap van de auto. Deze datum is vaak dezelfde als die welke op het registratiebewijs van het voertuig staat vermeld onder I. Einddatum houderschap Einddatum van het houderschap van de auto Gegevens over de eigenaar van het voertuig Naam van de eigenaar (bedrijf) Er worden aparte velden gebruikt voor de achternaam, tussenvoegsels, titels enz., en de naam wordt meegedeeld in een formaat dat geschikt is om gedrukt te worden. Voornaam Er worden aparte velden gebruikt voor de voornaam/voornamen en initialen, en de naam wordt meegedeeld in een formaat dat geschikt is om gedrukt te worden. Adres Er worden aparte velden gebruikt voor de straat, het huisnummer en de toevoeging, de postcode, de verblijfplaats, het land van verblijf enz., en het adres wordt meegedeeld in een formaat dat geschikt is om gedrukt te worden. Geboortedatum Juridische entiteit Particulier, vereniging, bedrijf, firma enz. ID-nummer Een uniek identificatienummer dat de persoon of het bedrijf identificeert. Soort ID-nummer Het soort ID-nummer (bijv. paspoortnummer) Btw-nummer Begindatum eigenaarschap Begindatum van het eigenaarschap van de auto. Deze datum is vaak dezelfde als die welke op het registratiebewijs van het voertuig staat vermeld in onder I. Einddatum eigenaarschap Einddatum van het eigenaarschap van de auto Gegevens over voertuigen Kentekennummer Chassisnummer/VIN Land van registratie Merk (D.1) bijv. Ford, Opel, Renault enz. Commercieel model (D.3) bijv. Focus, Astra, Megane Aard van het voertuig/EU-categoriecode Bijv. bromfiets, motorfiets, auto enz. Kleur Kilometerstand Massa Massa van het voertuig in bedrijf Datum van eerste registratie Datum waarop het voertuig ergens in de wereld voor het eerst is geregistreerd. Begindatum (actuele) registratie Datum van de registratie die is vermeld op het desbetreffende voertuigbewijs. Einddatum registratie Einddatum van de registratie die is vermeld op het desbetreffende voertuigbewijs. Deze datum kan de geldigheidsduur van het document aangeven indien het document niet onbeperkt geldig is (afkorting in document = H). Status Buiten gebruik, gestolen, uitgevoerd enz. Begindatum status Einddatum status ” ( *1 ) Wanneer bij gegevenselement nr. 4/3 (Berekening van de belastingen — Soort belasting) B00 is vermeld als Uniecode.",
  "source": "EUR LEX"
}