{
  "url": "http://www.w3.org/1999/xhtml\">",
  "content": "L_2019105NL.01000101.xml 16.4.2019 NL Publicatieblad van de Europese Unie L 105/1 BESLUIT (EU) 2019/610 VAN DE RAAD van 8 april 2019 betreffende de sluiting, namens de Europese Unie en haar lidstaten, van een protocol bij de Euromediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds, in verband met de toetreding van de Republiek Kroatië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 6, onder a), Gezien de Akte van toetreding van de Republiek Kroatië, en met name artikel 6, lid 2, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) De Europees-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds ( 2 ) (\"de overeenkomst\"), werd op 20 november 1995 ondertekend. De overeenkomst trad op 1 juni 2000 in werking. (2) De Republiek Kroatië is op 1 juli 2013 toegetreden tot de Europese Unie. (3) Overeenkomstig artikel 6, lid 2, van de Akte van toetreding van de Republiek Kroatië, dient de toetreding van de Republiek Kroatië tot de overeenkomst te worden geregeld door middel van een protocol bij de overeenkomst gesloten door de Raad, handelend met eenparigheid van stemmen namens de lidstaten, en de Staat Israël. (4) Op 14 september 2012 heeft de Raad de Commissie gemachtigd onderhandelingen te openen met de Staat Israël. De onderhandelingen zijn succesvol afgesloten. (5) Overeenkomstig Besluit (EU) 2019/102 van de Raad ( 3 ) is het protocol bij de Euromediterrane overeenkomst tussen de Europese Gemeenschappen en hun lidstaten, enerzijds, en de Staat Israël, anderzijds, in verband met de toetreding van de Republiek Kroatië tot de Europese Unie, namens de Europese Unie en haar lidstaten ondertekend in Brussel op 20 december 2018. (6) Het protocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het protocol bij de Euromediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de staat Israël, anderzijds, in verband met de toetreding van de Republiek Kroatië tot de Europese Unie, wordt goedgekeurd namens de Europese Unie en haar lidstaten ( 4 ) . Artikel 2 De voorzitter van de Raad verricht namens de Unie en haar lidstaten de in artikel 7, lid 1, van het protocol bedoelde kennisgeving, waarmee de instemming van de Europese Unie en haar lidstaten om door het protocol gebonden te zijn, tot uitdrukking wordt gebracht ( 5 ) . Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 8 april 2019. Voor de Raad De voorzitter F. MOGHERINI ( 1 ) Goedkeuring van 26 maart 2019 (nog niet bekendgemaakt in het Publicatieblad). ( 2 ) PB L 147 van 21.6.2000, blz. 3 . ( 3 ) PB L 21 van 24.1.2019, blz. 1 . ( 4 ) De tekst van het protocol is samen met het ondertekeningsbesluit bekendgemaakt in PB L 21 van 24.1.2019 . ( 5 ) De datum van inwerkingtreding van het protocol zal door het secretariaat-generaal van de Raad worden bekendgemaakt in het Publicatieblad van de Europese Unie .",
  "source": "EUR LEX"
}