{
  "url": "http://www.w3.org/1999/xhtml\">",
  "content": "L_202302620NL.000101.fmx.xml Publicatieblad van de Europese Unie NL Serie L 2023/2620 27.11.2023 UITVOERINGSVERORDENING (EU) 2023/2620 VAN DE COMMISSIE van 24 november 2023 tot goedkeuring van zwaveldioxide, door middel van verbranding verkregen uit zwavel, als werkzame stof voor gebruik in biociden van productsoort 4 overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) Bij Gedelegeerde Verordening (EU) nr. 1062/2014 van de Commissie ( 2 ) is een lijst vastgesteld van bestaande werkzame stoffen die moeten worden beoordeeld met het oog op de mogelijke goedkeuring ervan voor gebruik in biociden. Zwaveldioxide, door middel van verbranding verkregen uit zwavel, is in die lijst opgenomen voor productsoort 4. (2) Zwaveldioxide, door middel van verbranding verkregen uit zwavel, is beoordeeld voor gebruik in biociden van productsoort 4 (voeding en diervoeders), zoals beschreven in bijlage V bij Verordening (EU) nr. 528/2012. (3) Duitsland is als lidstaat-rapporteur aangewezen en de beoordelende bevoegde autoriteit van Duitsland heeft het beoordelingsverslag en de conclusies van haar beoordeling bij het Europees Agentschap voor chemische stoffen (ECHA) ingediend. De besprekingen vonden plaats tijdens technische vergaderingen die door het ECHA waren georganiseerd. (4) Overeenkomstig artikel 75, lid 1, tweede alinea, punt a), van Verordening (EU) nr. 528/2012 stelt het Comité voor biociden het advies van het ECHA inzake de aanvragen tot goedkeuring van een werkzame stof op. Overeenkomstig artikel 7, lid 2, van Gedelegeerde Verordening (EU) nr. 1062/2014 in samenhang met artikel 75, leden 1 en 4, van Verordening (EU) nr. 528/2012 heeft het Comité voor biociden op 26 september 2022 het advies van het ECHA ( 3 ) aangenomen, waarin rekening is gehouden met de conclusies van de beoordelende bevoegde autoriteit. (5) Volgens dat advies kan van biociden van productsoort 4 die zwaveldioxide bevatten dat door middel van verbranding is verkregen uit zwavel, worden verwacht dat zij aan de criteria van artikel 19, lid 1, punt b), van Verordening (EU) nr. 528/2012 voldoen, mits bepaalde voorwaarden voor het gebruik ervan in acht worden genomen. (6) Rekening houdend met het advies van het ECHA moet zwaveldioxide, door middel van verbranding verkregen uit zwavel, worden goedgekeurd als werkzame stof voor gebruik in biociden van productsoort 4, mits bepaalde voorwaarden worden nageleefd. (7) Er moet in een redelijke termijn worden voorzien voordat een bestaande werkzame stof wordt goedgekeurd, zodat de betrokken partijen de nodige voorbereidende maatregelen kunnen nemen om aan de nieuwe eisen te voldoen. (8) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Zwaveldioxide, door middel van verbranding verkregen uit zwavel, wordt goedgekeurd als werkzame stof voor gebruik in biociden van productsoort 4, mits de in de bijlage vastgestelde voorwaarden worden nageleefd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 november 2023. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Gedelegeerde Verordening (EU) nr. 1062/2014 van de Commissie van 4 augustus 2014 over het in Verordening (EU) nr. 528/2012 van het Europees Parlement en de Raad bedoelde werkprogramma voor het systematische onderzoek van alle bestaande werkzame stoffen van biociden ( PB L 294 van 10.10.2014, blz. 1 ). ( 3 ) Advies van het Comité voor biociden over de aanvraag tot goedkeuring van de werkzame stof zwaveldioxide, door middel van verbranding verkregen uit zwavel; productsoort 4; ECHA/BPC/354/2022. BIJLAGE Benaming IUPAC-benaming Identificatienummers Minimale zuiverheidsgraad van de werkzame stof ( 1 ) Datum van goedkeuring Datum van het verstrijken van de goedkeuring Productsoort Bijzondere voorwaarden Zwaveldioxide, door middel van verbranding verkregen uit zwavel Precursor: zwavel Werkzame stof: zwaveldioxide EG-nr.: precursor: 231-722-6 EG-nr.: werkzame stof: 231-195-2 CAS-nr.: precursor: 7704-34-9 CAS-nr.: werkzame stof: 7446-09-5 99,5 % (m/m) 1 oktober 2024 30 september 2034 4 Voor de toelating van biociden die als werkzame stof zwaveldioxide gebruiken dat door middel van verbranding is verkregen uit zwavel, gelden de volgende voorwaarden: a) bij de beoordeling van het product wordt bijzondere aandacht besteed aan de blootstelling, de risico’s en de werkzaamheid voor elk gebruik waarvoor toelating werd aangevraagd, maar dat geen onderwerp was van de risicobeoordeling van de werkzame stof op het niveau van de Unie; b) bij de beoordeling van het product wordt bijzondere aandacht besteed aan: i) professionele gebruikers; ii) het grote publiek na secundaire blootstelling; c) voor producten waarvan residuen in levensmiddelen of diervoeders kunnen achterblijven, moet worden beoordeeld of nieuwe, dan wel gewijzigde maximumgehalten aan residuen (MRL’s) moeten worden vastgesteld overeenkomstig Verordening (EG) nr. 470/2009 van het Europees Parlement en de Raad ( 2 ) of Verordening (EG) nr. 396/2005 van het Europees Parlement en de Raad ( 3 ) , en moeten passende risicobeperkende maatregelen worden genomen om te garanderen dat die MRL’s niet worden overschreden. ( 1 ) De in deze kolom vermelde zuiverheid is de minimale zuiverheidsgraad van de beoordeelde werkzame stof. De werkzame stof in het in de handel gebrachte product kan dezelfde of een andere zuiverheid hebben, mits bewezen is dat de werkzame stof technisch gelijkwaardig is aan de beoordeelde werkzame stof. ( 2 ) Verordening (EG) nr. 470/2009 van het Europees Parlement en de Raad van 6 mei 2009 tot vaststelling van communautaire procedures voor het vaststellen van grenswaarden voor residuen van farmacologisch werkzame stoffen in levensmiddelen van dierlijke oorsprong, tot intrekking van Verordening (EEG) nr. 2377/90 van de Raad en tot wijziging van Richtlijn 2001/82/EG van het Europees Parlement en de Raad en van Verordening (EG) nr. 726/2004 van het Europees Parlement en de Raad ( PB L 152 van 16.6.2009, blz. 11 ). ( 3 ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 ). ELI: http://data.europa.eu/eli/reg_impl/2023/2620/oj ISSN 1977-0758 (electronic edition)",
  "source": "EUR LEX"
}