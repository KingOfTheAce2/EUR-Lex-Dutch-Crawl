{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976S0755:NL:HTML\">",
  "content": "EUR-Lex - 31976S0755 - NL Avis juridique important | 31976S0755 Beschikking nr. 755/76/EGKS van de Commissie van 31 maart 1976 betreffende de tijdelijke verschuiving naar een latere datum van de opeisbaarheid van de heffing op de staalproduktie Publicatieblad Nr. L 089 van 02/04/1976 blz. 0006 - 0006 Bijzondere uitgave in het Grieks: Hoofdstuk 01 Deel 2 blz. 0012 ++++ BESCHIKKING Nr . 755/76/EGKS VAN DE COMMISSIE van 31 maart 1976 betreffende de tijdelijke verschuiving naar een latere datum van de opeisbaarheid van de heffing op de staalproduktie DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Kolen en Staal , inzonderheid op de artikelen 49 en 50 , Na raadpleging van de Raad , Overwegende dat volgens Beschikking 2/52 ( 1 ) , artikel 4 , de betaling van de heffing opvorderbaar is op de 25e van de maand die volgt op de maand van produktie ; Overwegende dat de ontvangsten van de ondernemingen als gevolg van de uitzonderlijk sterke prijsdalingen en de verslechtering van de verkoopvoorwaarden op de staalmarkt ontoereikend zijn , waardoor tijdelijke kasmoeilijkheden ontstaan , HEEFT DE VOLGENDE BESCHIKKING GEGEVEN : Enig artikel In afwijking van artikel 4 , lid 2 , van Beschikking 2/52 van de Hoge Autoriteit van de E.G.K.S . , wordt de over de staalproduktie van de maanden maart 1976 tot en met december 1976 verschuldigde heffing opvorderbaar op de 25e van de derde maand volgende op de maand van produktie . De over de produktie van de maanden november en december 1976 verschuldigde heffing wordt opvorderbaar op dezelfde data als de over de produktie van de maanden januari en februari 1977 verschuldigde heffing , dat wil zeggen op respectievelijk 25 februari en 25 maart 1977 . Deze beschikking is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 31 maart 1976 . Voor de Commissie De Voorzitter Fran√ßois-Xavier ORTOLI ( 1 ) PB nr . 1 van 30 . 12 . 1952 , blz . 3 .",
  "source": "EUR LEX"
}