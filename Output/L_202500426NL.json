{
  "url": "http://www.w3.org/1999/xhtml\">",
  "content": "L_202500426NL.000101.fmx.xml Publicatieblad van de Europese Unie NL L-serie 2025/426 28.2.2025 BESLUIT (EU) 2025/426 VAN DE RAAD van 24 februari 2025 betreffende de ondertekening, namens de Europese Unie, van de Overeenkomst tussen de Europese Unie en de Federale Republiek Brazilië inzake samenwerking met en via het Agentschap van de Europese Unie voor samenwerking op het gebied van rechtshandhaving (Europol) en de federale politie van Brazilië DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 16, lid 2, en artikel 88, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) In Verordening (EU) 2016/794 van het Europees Parlement en de Raad ( 1 ) is bepaald dat het Agentschap van de Europese Unie voor samenwerking op het gebied van rechtshandhaving (Europol) persoonsgegevens aan een autoriteit van een derde land kan overdragen op basis van, onder andere, een ingevolge artikel 218 van het Verdrag betreffende de werking van de Europese Unie (VWEU) gesloten internationale overeenkomst tussen de Unie en het derde land, waarin passende waarborgen zijn opgenomen betreffende de bescherming van de privacy en de grondrechten en fundamentele vrijheden van burgers. (2) Op 15 mei 2023 heeft de Raad de Commissie machtiging verleend voor het openen van onderhandelingen met de Federale Republiek Brazilië over een overeenkomst op het gebied van de uitwisseling van persoonsgegevens tussen Europol en de Braziliaanse autoriteiten die bevoegd zijn voor de bestrijding van zware criminaliteit en terrorisme. (3) De onderhandelingen voor de Overeenkomst tussen de Europese Unie en de Federale Republiek Brazilië inzake samenwerking met en via het Agentschap van de Europese Unie voor samenwerking op het gebied van rechtshandhaving (Europol) en de federale politie van Brazilië (de “overeenkomst”) zijn met succes afgerond en de tekst van de overeenkomst is op 18 oktober 2024 geparafeerd. (4) De overeenkomst brengt samenwerkingsverbanden tot stand tussen Europol en de bevoegde autoriteiten van Brazilië en maakt de onderlinge overdracht van persoonsgegevens en niet-persoonsgebonden gegevens mogelijk voor de bestrijding van zware criminaliteit en terrorisme en de bescherming van de veiligheid van de Unie en haar burgers. (5) De overeenkomst waarborgt de volledige eerbiediging van het Handvest van de grondrechten van de Europese Unie (het “Handvest”), met inbegrip van het recht op eerbiediging van het privéleven en van het familie- en gezinsleven, zoals erkend in artikel 7 van het Handvest, het recht op bescherming van persoonsgegevens, zoals erkend in artikel 8 van het Handvest, en het recht op een doeltreffende voorziening in rechte en op een onpartijdig gerecht, zoals erkend in artikel 47 van het Handvest. De overeenkomst bevat passende waarborgen voor de bescherming van persoonsgegevens die door Europol in het kader van de overeenkomst worden doorgegeven. (6) De overeenkomst is niet van invloed op en doet geen afbreuk aan de doorgifte van persoonsgegevens of andere vormen van samenwerking tussen de autoriteiten die verantwoordelijk zijn voor de bescherming van de nationale veiligheid. (7) Ierland is gebonden door Verordening (EU) 2016/794 en neemt derhalve deel aan de vaststelling van dit besluit. (8) Overeenkomstig de artikelen 1 en 2 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het VWEU, neemt Denemarken niet deel aan de vaststelling van dit besluit en is dit niet bindend voor, noch van toepassing op Denemarken. (9) De Europese Toezichthouder voor gegevensbescherming heeft op 10 februari 2025 Advies 2/2025 uitgebracht. (10) De overeenkomst moet derhalve worden ondertekend, HEEFT HET VOLGENDE BESLUIT VASTGESTELD: Artikel 1 Er wordt, namens de Unie, machtiging verleend voor de ondertekeningvan de Overeenkomst tussen de Europese Unie en de Federale Republiek Brazilië inzake samenwerking met en via het Agentschap van de Europese Unie voor samenwerking op het gebied van rechtshandhaving (Europol) en de federale politie van Brazilië, onder voorbehoud van de sluiting van de overeenkomst ( 2 ) . Artikel 2 Dit besluit treedt in werking op de datum van de vaststelling ervan. Gedaan te Brussel, 24 februari 2025. Voor de Raad De voorzitter C. SIEKIERSKI ( 1 ) Verordening (EU) 2016/794 van het Europees Parlement en de Raad van 11 mei 2016 betreffende het Agentschap van de Europese Unie voor samenwerking op het gebied van rechtshandhaving (Europol) en tot vervanging en intrekking van de Besluiten 2009/371/JBZ, 2009/934/JBZ, 2009/935/JBZ, 2009/936/JBZ en 2009/968/JBZ van de Raad ( PB L 135 van 24.5.2016, blz. 53 , ELI: http://data.europa.eu/eli/reg/2016/794/oj). ( 2 ) De tekst van de overeenkomst zal samen met het besluit betreffende de sluiting ervan worden bekendgemaakt. ELI: http://data.europa.eu/eli/dec/2025/426/oj ISSN 1977-0758 (electronic edition)",
  "source": "EUR LEX"
}