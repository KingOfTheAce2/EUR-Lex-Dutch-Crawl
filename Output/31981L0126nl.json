{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981L0126:NL:HTML\">",
  "content": "EUR-Lex - 31981L0126 - NL Avis juridique important | 31981L0126 Richtlijn 81/126/EEG van de Commissie van 16 februari 1981 tot wijziging van de bijlagen van de Richtlijnen 66/401/EEG, 66/402/EEG en 69/208/EEG van de Raad betreffende het in de handel brengen van zaaizaad respectievelijk groenvoedergewassen, zaaigranen en zaaizaad van oliehoudende planten en vezelgewassen, alsmede tot wijziging van de Richtlijnen 78/386/EEG en 78/388/EEG Publicatieblad Nr. L 067 van 12/03/1981 blz. 0036 - 0037 Bijzondere uitgave in het Spaans: Hoofdstuk 03 Deel 21 blz. 0051 Bijzondere uitgave in het Portugees: Hoofdstuk 03 Deel 21 blz. 0051 Bijzondere uitgave in het Fins: Hoofdstuk 3 Deel 13 blz. 0023 Bijzondere uitgave in het Zweeds: Hoofdstuk 3 Deel 13 blz. 0023 RICHTLIJN VAN DE COMMISSIE van 16 februari 1981 tot wijziging van de bijlagen van de Richtlijnen   66/401/EEG , 66/402/EEG en 69/208/EEG van de Raad betreffende   het in de handel brengen van zaaizaad respectievelijk   groenvoedergewassen , zaaigranen en zaaizaad van   oliehoudende planten en vezelgewassen , alsmede tot   wijziging van de Richtlijnen 78/386/EEG en 78/388/EEG ( 81/126/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese   Economische Gemeenschap , Gelet op Richtlijn 66/401/EEG van de Raad van 14 juni 1966   betreffende het in de handel brengen van zaaizaad van   groenvoedergewassen ( 1 ) , laatstelijk gewijzigd bij   Richtlijn 80/754/EEG ( 2 ) , inzonderheid op artikel 21 bis , Gelet op Richtlijn 66/402/EEG van de Raad van 14 juni 1966   betreffende het in de handel brengen van zaaigranen ( 3 ) ,   laatstelijk gewijzigd bij Richtlijn 79/692/EEG ( 4 ) ,   inzonderheid op artikel 21 bis , Gelet op Richtlijn 69/208/EEG van de Raad van 30 juni 1969   betreffende het in de handel brengen van zaaizaad van   oliehoudende planten en vezelgewassen ( 5 ) , laatstelijk   gewijzigd bij Richtlijn 80/304/EEG ( 6 ) , inzonderheid op   artikel 20 bis , Overwegende dat in verband met de ontwikkeling van de   wetenschappelijke en technische kennis om de navolgende   redenen wijzigingen moeten worden aangebracht in de bijlagen   I en II van Richtlijn 66/401/EEG , in bijlage III van   Richtlijn 66/402/EEG en in bijlage II van Richtlijn   69/208/EEG ; Overwegende dat de voorwaarden waaraan gewas en zaaizaad   moeten voldoen , de normen inzake raszuiverheid daaronder   begrepen , in overeenstemming moeten worden gebracht met de   regelingen van de Organisatie voor economische samenwerking   en ontwikkeling ( OESO ) inzake de keuring op ras van het   voor de internationale handel bestemde zaad ; dat derhalve de   data , genoemd in respectievelijk het eerste   gedachtenstreepje van artikel 2 , lid 1 , van Richtlijn   78/386/EEG van de Commissie van 18 april 1978 tot wijziging   van de bijlagen van Richtlijn 66/401/EEG van de Raad   betreffende het in de handel brengen van zaaizaad van   groenvoedergewassen ( 7 ) , en in het eerste   gedachtenstreepje van artikel 2 , lid 1 , van Richtlijn   78/388/EEG van de Commissie van 18 april 1978 tot wijziging   van de bijlagen van Richtlijn 69/208/EEG van de Raad   betreffende het in de handel brengen van zaaizaad van   oliehoudende planten en vezelgewassen ( 8 ) moeten worden   gewijzigd ; Overwegende dat de normen inzake de bepaling van het aantal   Rumexzaden bij gecertificeerd zaad van andere soorten   voedergewassen versoepeld moeten worden , tenzij er twijfel   over bestaat of aan de in Richtlijn 66/401/EEG gestelde eisen   is voldaan ; Overwegende dat de in Richtlijn 66/402/EEG bedoelde   bepalingen inzake het maximumgewicht van een partij zaaizaad   van Zea mays in overeenstemming moeten worden gebracht met de   eisen voor officiële keuring van het zaad volgens de   internationaal gebruikelijke methoden ; Overwegende dat de normen inzake het maximumaantal zaden   van andere plantesoorten in het zaad van Cannabis sativa   moeten worden aangepast aan de kwaliteit die normaal wordt   bereikt ; Overwegende dat de in deze richtlijn vervatte maatregelen   in overeenstemming zijn met het advies van het Permanent   Comité voor teeltmateriaal voor land- , tuin- en   bosbouw , HEEFT DE VOLGENDE RICHTLIJN VASTGESTELD : Artikel 1 Bijlage I van Richtlijn 66/401/EEG wordt als volgt   gewijzigd : 1 . In punt 4 worden de woorden \" van andere soorten of   rassen dan Pisum sativum of van één kloon afkomstige   apomictische rassen van Poasoorten \" vervangen door \" van   andere soorten dan Pisum sativum , Brassica napus var.   napobrassica , Brassica oleracea convar. acephala , Raphanus   sativus ssp. oleifera of van één kloon afkomstige   apomictische rassen van Poasoorten \" ; 2 . Aan punt 4 wordt de volgende zin toegevoegd : \" Voor   de soorten Pisum sativum , Brassica napus var. napobrassica ,   Brassica oleracea convar. acephala , Raphanus sativus ssp.   oleifera en de van één kloon afkomstige apomictische rassen   van Poasoorten geldt slechts de eerste zin . \" . Artikel 2 Bijlage II van Richtlijn 66/401/EEG wordt als volgt   gewijzigd : In hoofdstuk I , punt 2 A kolom 14 , wordt bij GRAMINEAE de   letter ( n ) ingevoegd , behalve voor Phleum bertolinii en   Phleum pratense . Artikel 3 Bijlage III van Richtlijn 66/402/EEG wordt als volgt   gewijzigd : In kolom 2 van de tabel wordt bij Zea mays het getal \" 20 \"   vervangen door \" 40 \" . Artikel 4 Bijlage II van Richtlijn 69/208/EEG wordt als volgt   gewijzigd : In hoofdstuk 1 , punt 2 A kilom 5 , wordt bij Cannabis   sativa het geval \" 10 \" vervangen door \" 30 \" . Artikel 5 Artikel 2 , lid 1 , eerste streepje , van Richtlijn   78/386/EEG wordt vervangen door de volgende tekst : \" - op 1 januari 1981 te voldoen aan de bepalingen van   artikel 1 , lid 1 , van deze richtlijn met betrekking tot   bijlage I , punten 3 en 4 , - op 1 januari 1982 te voldoen aan de bepalingen van   artikel 1 , lid 2 , van deze richtlijn met betrekking tot   bijlage II , hoofdstuk I , punt 1 , en bijlage II , hoofdstuk   II , punt 1 . \" . Artikel 6 Artikel 2 , lid 1 , eerste streepje , van Richtlijn   78/388/EEG wordt gelezen : \" - op 1 januari 1982 te voldoen aan de bepalingen van   artikel 1 , lid 1 , van deze richtlijn met betrekking tot   bijlage I , punt 3 , en van artikel 1 , lid 2 , van deze   richtlijn met betrekking tot bijlage II , hoofdstuk I , punt   1 . \" . Artikel 7 1 . De Lid-Staten doen de nodige wettelijke en   bestuursrechtelijke bepalingen in werking treden om : - per 1 januari 1981 te voldoen aan de bepalingen van de   artikelen 1 , 5 en 6 , - uiterlijk op 1 juli 1982 te voldoen aan de overige   bepalingen van deze richtlijn . 2 . De Lid-Staten zien erop toe dat het handelsverkeer in   zaaizaad in generlei opzicht wordt beperkt als gevolg van het   feit dat deze richtlijn overeenkomstig het tweede streepje   van lid 1 op verschillende data van toepassing wordt . Artikel 8 Deze richtlijn is gericht tot de Lid-Staten . Gedaan te Brussel , 16 februari 1981 . Voor de Commissie Poul DALSAGER Lid van de Commissie ( 1 ) PB nr. 125 van 11 . 7 . 1966 , blz. 2298/66 . ( 2 ) PB nr. L 207 van 9 . 8 . 1980 , blz. 36 . ( 3 ) PB nr. 125 van 11 . 7 . 1966 , blz. 2309/66 . ( 4 ) PB nr. L 205 van 13 . 8 . 1979 , blz. 1 . ( 5 ) PB nr. L 169 van 10 . 7 . 1969 , blz. 3 . ( 6 ) PB nr. L 68 van 14 . 3 . 1980 , blz. 33 . ( 7 ) PB nr. L 113 van 25 . 4 . 1978 , blz. 1 . ( 8 ) PB nr. L 113 van 25 . 4 . 1978 , blz. 20 .",
  "source": "EUR LEX"
}