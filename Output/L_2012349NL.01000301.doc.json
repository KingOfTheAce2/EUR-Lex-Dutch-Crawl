{
  "url": "http://www.w3.org/1999/xhtml\">",
  "content": "L_2012349NL.01000301.xml 19.12.2012 NL Publicatieblad van de Europese Unie L 349/3 BESLUIT VAN DE RAAD van 11 december 2012 betreffende de sluiting van de Overeenkomst in de vorm van een briefwisseling tussen de Europese Unie en de Russische Federatie met betrekking tot het beheer van tariefcontingenten voor de uitvoer van hout uit de Russische Federatie naar de Europese Unie, en het Protocol tussen de Europese Unie en de regering van de Russische Federatie over technische regels uit hoofde van die overeenkomst (2012/793/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name artikel 207, lid 4, eerste alinea, in samenhang met artikel 218, lid 6, onder a), Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Ingevolge Besluit 2012/105/EU van de Raad ( 1 ) werden de Overeenkomst in de vorm van een briefwisseling tussen de Europese Unie en de Russische Federatie met betrekking tot het beheer van tariefcontingenten voor de uitvoer van hout uit de Russische Federatie naar de Europese Unie (hierna de „overeenkomst” genoemd) en het Protocol tussen de Europese Unie en de regering van de Russische Federatie over technische regels uit hoofde van die overeenkomst (hierna het „protocol” genoemd) op 16 december 2011 ondertekend, onder voorbehoud van de sluiting ervan op een later tijdstip. (2) De overeenkomst en het protocol moeten worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst in de vorm van een briefwisseling tussen de Europese Unie en de Russische Federatie met betrekking tot het beheer van tariefcontingenten voor de uitvoer van hout uit de Russische Federatie naar de Europese Unie en het Protocol tussen de Europese Unie en de regering van de Russische Federatie over technische regels uit hoofde van die overeenkomst worden namens de Unie goedgekeurd ( 2 ) . Artikel 2 De voorzitter van de Raad wijst de persoon (personen) aan die bevoegd is (zijn) om namens de Unie de respectievelijk in de overeenkomst en in artikel 26, lid 2, van het protocol bedoelde kennisgevingen te doen, waarmee de instemming van de Unie om door de overeenkomst en het protocol gebonden te zijn tot uiting wordt gebracht ( 3 ) . Artikel 3 Dit besluit treedt in werking op de dag waarop het wordt vastgesteld. Gedaan te Brussel, 11 december 2012. Voor de Raad De voorzitter A. D. MAVROYIANNIS ( 1 ) PB L 57 van 29.2.2012, blz. 1 . ( 2 ) De overeenkomst en het protocol zijn samen met het ondertekeningsbesluit bekendgemaakt in PB L 57 van 29.2.2012 . ( 3 ) De datum van inwerkingtreding van de overeenkomst en het protocol wordt door het secretariaat-generaal bekendgemaakt in het Publicatieblad van de Europese Unie .",
  "source": "EUR LEX"
}