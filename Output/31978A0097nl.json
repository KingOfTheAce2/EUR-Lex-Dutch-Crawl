{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978A0097:NL:HTML\">",
  "content": "EUR-Lex - 31978A0097 - NL Avis juridique important | 31978A0097 78/97/EEG: Advies van de Commissie van 23 december 1977 aan de Regering van de Italiaanse Republiek betreffende het ontwerp van wet over de tenuitvoerlegging van Richtlijn 74/561/EEG inzake de toegang tot het beroep van ondernemer van nationaal en internationaal goederenvervoer over de weg Publicatieblad Nr. L 038 van 08/02/1978 blz. 0012 - 0013 ++++ ADVIES VAN DE COMMISSIE van 23 december 1977 aan de Regering van de Italiaanse Republiek betreffende het ontwerp van wet over de tenuitvoerlegging van Richtlijn 74/561/EEG inzake de toegang tot het beroep van ondernemer van nationaal en internationaal goederenvervoer over de weg ( 78/97/EEG ) De Permanente Vertegenwoordiging van Italië bij de Europese Gemeenschappen heeft in een brief van 9 september 1977 in het kader van artikel 7 , lid 1 , van Richtlijn 74/561/EEG van de Raad van 12 november 1974 inzake de toegang tot het beroep van ondernemer van nationaal en internationaal goederenvervoer over de weg ( 1 ) , aan de Commissie voor advies de tekst voorgelegd van een wetsontwerp betreffende de tenuitvoerlegging van voornoemde richtlijn . Ten aanzien van het voornoemde wetsontwerp brengt de Commissie het volgende advies uit : 1 . De Commissie betreurt dat de Italiaanse Regering de uitvoeringsmaatregelen te laat ter kennis heeft gebracht en aldus niet op tijd aan de verplichtingen heeft voldaan die op haar rusten volgens het bepaalde in artikel 7 van de richtlijn , zodat het de Commissie evenmin mogelijk was het onderhavige advies tijdig uit te brengen . 2 . De Commissie stelt vast dat het wetsontwerp tot wijziging van wet nr . 298 van 6 juni 1974 , gewijzigd bij wet nr . 145 van 28 april 1975 , voldoet aan de bepalingen van voornoemde richtlijn voor de toegang tot het beroep van ondernemer van goederenvervoer over de weg , ten aanzien van het principe , de definitie en de wijze van toepassing van de voorwaarden van betrouwbaarheid , financiële draagkracht en vakbekwaamheid  ( artikel 3 van de richtlijn ) . 3 . Met betrekking tot artikel 13 van het ontwerp , waarin de voorwaarden worden genoemd voor de inschrijving in het register van de ondernemers van beroepsgoederenvervoer over de weg , merkt de Commissie in het algemeen op dat het voor de juiste toepassing van de communautaire richtlijn noodzakelijk is uitdrukkelijk te verklaren dat de genoemde voorwaarden gesteld worden met het oog op de regeling van de toegang tot het beroep van ondernemer van wegvervoer en dat de inschrijving in het register niet meer is dan een formaliteit ter bevestiging van de desbetreffende beslissingen van de bevoegde autoriteiten . Met het oog op de rechtszekerheid acht de Commissie het bovendien noodzakelijk om de aandacht van de Italiaanse Regering te vestigen op de wenselijkheid om de in artikel 13 van het ontwerp genoemde voorwaarden zo te groeperen dat duidelijk wordt in hoeverre zij overeenkomen met de voorwaarden van de communautaire richtlijn ten aanzien van de toegang tot het beroep . 4 . Daarnaast merkt de Commissie op dat de in artikel 13 , lid 1 , derde alinea , van het ontwerp bedoelde voorwaarde van inschrijving in het register van ambachtelijke ondernemingen bij de Kamer van Koophandel , gehanteerd kan worden als bewijs van financiële draagkracht , mits voor deze inschrijving niet weer andere voorwaarden worden gesteld die niet in de communautaire richtlijn voorkomen . 5 . Ten aanzien van de in artikel 13 , lid 1 , van het ontwerp in de tweede , vierde , vijfde en zesde alinea genoemde voorwaarden , te weten : - beschikken over voldoende technische en economische middelen , - in het bezit zijn van een verzekeringspolis voor wettelijke aansprakelijkheid met betrekking tot het gebruik van de voertuigen , - voldoen aan de wettelijke verplichtingen op het gebied van de sociale verzekeringen voor het personeel van de onderneming , - ingeschreven staan op de lijsten van de inkomstenbelasting , is de Commissie van mening dat zij betrekking hebben op de uitoefening van het beroep en niet op de toegang tot het beroep , en dat zij daarom zouden moeten worden gesteld voor de afgifte van de vervoervergunningen . 6 . De Commissie stelt vast dat artikel 13 , lid 8 , van het ontwerp voorziet in de mogelijkheid van een voorlopige inschrijving in een afzonderlijk register , zolang de aanvrager de door de wet voorgeschreven machtiging niet heeft verkregen of niet het bewijs kan leveren dat hij aan alle gestelde voorwaarden voldoet . De Commissie is van mening dat deze voorlopige inschrijving , indien zij de kandidaat-vervoerondernemer in staat stelt het beroep uit te oefenen , niet verenigbaar is met de communautaire richtlijn , waarin niet in deze mogelijkheid is voorzien . 7 . Tevens vestigt de Commissie de aandacht van de Italiaanse Regering op de bepalingen van artikel 2 van de richtlijn . Volgens dit artikel is de richtlijn namelijk niet van toepassing op natuurlijke personen of ondernemingen die het beroep uitoefenen van ondernemer van goederenvervoer met voertuigen waarvan het toegestane laadvermogen niet groter is dan 3,5 ton of waarvan het toegestane totaalgewicht niet meer dan 6 ton bedraagt . Welnu , volgens artikel 13 bis , lid 7 , van het ontwerp wordt de eis van vakbekwaamheid niet gesteld voor natuurlijke en rechtspersonen die het beroep van ondernemer van goederenvervoer over de weg uitoefenen met voertuigen waarvan het toegestane totaalgewicht niet meer dan 6 ton bedraagt . Volgens de algemene strekking van artikel 2 wordt het dus noodzakelijk geacht om deze categorie ook te ontheffen van de voorwaarden van betrouwbaarheid en financiële draagkracht . Gedaan te Brussel , 23 december 1977 . Voor de Commissie Richard BURKE Lid van de Commissie ( 1 ) PB nr . L 308 van 19 . 11 . 1974 , blz . 18 .",
  "source": "EUR LEX"
}