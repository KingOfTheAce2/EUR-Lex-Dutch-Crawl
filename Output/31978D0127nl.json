{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0127:NL:HTML\">",
  "content": "EUR-Lex - 31978D0127 - NL Avis juridique important | 31978D0127 78/127/EEG: Beschikking van de Commissie van 28 december 1977 tot machtiging van de Franse Republiek om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) Publicatieblad Nr. L 041 van 11/02/1978 blz. 0043 - 0043 ++++ BESCHIKKING VAN DE COMMISSIE van 28 december 1977 tot machtiging van de Franse Republiek om de handel in zaaizaad van bepaalde rassen van landbouwgewassen te beperken ( Slechts de tekst in de Franse taal is authentiek ) ( 78/127/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende een gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG van de Raad van 19 december 1977 ( 2 ) , en met name op artikel 15 , lid 2 en lid 3 , Gezien het door de Franse Republiek gedane verzoek , Overwegende dat overeenkomstig artikel 15 , lid 1 , van voornoemde richtlijn zaaizaad en pootgoed van rassen en landbouwgewassen die in de loop van 1975 in ten minste één Lid-Staat officieel zijn toegelaten en tevens aan de in dezelfde richtlijn vastgestelde voorwaarden voldoen , vanaf 31 december 1977 binnen de Gemeenschap aan geen enkele handelsbeperking ten aanzien van het ras meer zijn onderworpen ; Overwegende dat artikel 15 , lid 2 , van voornoemde richtlijn echter inhoudt dat een Lid-Staat op zijn verzoek kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Franse Republiek voor een aantal maïsrassen om een dergelijke machtiging heeft verzocht ; Overwegende dat de betrokken maïsrassen een FAO-rijpheidsklasse-index van 700 of meer hebben ; dat algemeen bekend is dat de maïsrassen met een FAO-rijpheidsklasse-index van 700 of meer momenteel nog niet geschikt zijn om in de Franse Republiek te worden verbouwd ( artikel 15 , lid 3 , sub c ) , tweede geval , van voornoemde richtlijn ) ; Overwegende dat derhalve volkomen moet worden voldaan aan het verzoek van de Franse Republiek betreffende al deze rassen ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw , HEEFT DE VOLGENDE BESCHIKKING GEGEVEN : Artikel 1 De Franse Republiek wordt gemachtigd om op haar gehele grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1978 vermelde rassen : Granen Zea mais L . Alfa Banat Beograd Flare Jadran Kombinat Light Luck Petrovaradin Quadrant Zemun . Artikel 2 De in artikel 1 verleende machtiging zal worden geannuleerd zodra wordt geconstateerd dat aan de voorwaarden voor de verlening ervan niet meer is voldaan . Artikel 3 De Franse Republiek deelt de Commissie mede met ingang van welke datum en op welke wijze zij van de in artikel 1 verleende machtiging gebruik maakt . De Commissie stelt de andere Lid-Staten hiervan in kennis . Artikel 4 Deze beschikking is gericht tot de Franse Republiek . Gedaan te Brussel , 28 december 1977 . Voor de Commissie De Vice-Voorzitter Finn GUNDELACH ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 .",
  "source": "EUR LEX"
}