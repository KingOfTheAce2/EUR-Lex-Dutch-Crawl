{
  "url": "http://www.w3.org/1999/xhtml\">",
  "content": "L_2011283NL.01002501.xml 29.10.2011 NL Publicatieblad van de Europese Unie L 283/25 BESLUIT VAN DE RAAD van 20 oktober 2011 betreffende de sluiting van de Overeenkomst inzake bepaalde aspecten van luchtdiensten tussen de Europese Unie en de Verenigde Mexicaanse Staten (2011/709/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, juncto artikel 218, lid 6, onder a), en lid 8, eerste alinea, Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) De Raad heeft bij besluit van 5 juni 2003 de Commissie gemachtigd met derde landen onderhandelingen te beginnen over de vervanging van sommige bepalingen in bestaande bilaterale overeenkomsten door een overeenkomst op uniaal niveau. (2) Overeenkomstig de mechanismen en richtsnoeren in de bijlage bij het besluit van de Raad van 5 juni 2003, heeft de Commissie namens de Unie met de Verenigde Mexicaanse Staten onderhandeld over een overeenkomst inzake bepaalde aspecten van luchtdiensten (hierna „de overeenkomst”). (3) De overeenkomst is namens de Unie ondertekend op 15 december 2010 onder voorbehoud van sluiting ervan op een latere datum, overeenkomstig Besluit 2011/94/EU van de Raad ( 1 ) . (4) Deze overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst inzake bepaalde aspecten van luchtdiensten tussen de Europese Unie en de Verenigde Mexicaanse Staten („de overeenkomst”) wordt goedgekeurd namens de Unie ( 2 ) . Artikel 2 De voorzitter van de Raad wordt gemachtigd om de persoon(personen) aan te wijzen die bevoegd is(zijn) om de in artikel 7, lid 1, van de overeenkomst bedoelde kennisgeving te verrichten. Artikel 3 Dit besluit treedt in werking op de dag waarop het wordt vastgesteld. Gedaan te Luxemburg, 20 oktober 2011. Voor de Raad De voorzitter M. SAWICKI ( 1 ) PB L 38 van 12.2.2011, blz. 33 . ( 2 ) De overeenkomst is in PB L 38 van 12.2.2011, blz. 34 samen met het besluit betreffende de ondertekening bekendgemaakt.",
  "source": "EUR LEX"
}