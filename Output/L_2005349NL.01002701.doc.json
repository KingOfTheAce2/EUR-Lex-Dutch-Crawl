{
  "url": "http://www.w3.org/1999/xhtml\"><!--",
  "content": "L_2005349NL.01002701.xml 31.12.2005 NL Publicatieblad van de Europese Unie L 349/27 BESLUIT Nr. 203 van 26 mei 2005 tot wijziging van Besluit nr. 170 betreffende het opstellen van de inventarissen bedoeld in artikel 94, lid 4, en artikel 95, lid 4, van Verordening (EEG) nr. 574/72 van de Raad (Voor de EER en voor de overeenkomst EU/Zwitserland relevante tekst) (2005/965/EG) DE ADMINISTRATIEVE COMMISSIE VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen ( 1 ) , op grond waarvan de Administratieve Commissie tot taak heeft alle vraagstukken van administratieve aard, voortvloeiende uit Verordening (EEG) nr. 1408/71 en latere verordeningen, te behandelen, Gelet op artikel 36, lid 2, van Verordening (EEG) nr. 1408/71, Gelet op artikel 17, leden 1 tot en met 4, artikel 29, leden 1, 2 en 3, artikel 30, leden 1 en 3, artikel 94, leden 4 en 5, artikel 95, leden 4 en 5, en artikel 102, lid 2, van Verordening (EEG) nr. 574/72 van de Raad ( 2 ) , Gelet op Besluit nr. 170 ( 3 ) , gewijzigd bij Besluit nr. 185 ( 4 ) , Overwegende hetgeen volgt: (1) De invoering van de Europese ziekteverzekeringskaart, waarvan de geldigheidsduur die van het vroegere formulier E 111 ruim kan overschrijden, leidt tot problemen bij het opstellen van de in artikel 94, lid 4, en artikel 95, lid 4, van Verordening (EEG) nr. 574/72 bedoelde inventarissen volgens de regels van Besluit nr. 170. (2) Om te garanderen dat de gezinsleden van een werknemer of gepensioneerden en/of hun gezinsleden ten volle de rechten kunnen genieten die hun bij overbrenging van hun woonplaats naar een andere dan de bevoegde staat bij Verordening (EEG) nr. 1408/71 worden verleend, moet de op de formulieren E 109 en E 121 vermelde datum automatisch voorrang hebben op de vervaldatum van rechten die staat vermeld op de formulieren E 106, E 112, de Europese ziekteverzekeringskaart of het formulier E 111 volgens het nieuwe model en het formulier E 128 die aan deze personen waren verstrekt. (3) Om dubbele betalingen door het bevoegde orgaan (vaste bedragen en werkelijke kosten) te vermijden, dient voorzien te worden in procedures die het de gezinsleden van een werknemer of zelfstandige of gepensioneerden en/of hun gezinsleden die hun woonplaats naar een andere lidstaat hebben overgebracht, onmogelijk maken na de ingangsdatum voor de berekening van de vaste bedragen nog gebruik te blijven maken van de door het bevoegde orgaan afgegeven ziekteverzekeringskaart. (4) Ook dient voorzien te worden in procedures om te voorkomen dat, wanneer gezinsleden van een werknemer of zelfstandige of gepensioneerden en/of hun gezinsleden hun woonplaats overbrengen naar de bevoegde staat of naar een ander land dan het woonland, zij de door het orgaan van de woonplaats afgegeven ziekteverzekeringskaart na de einddatum voor de berekening van de vaste bedragen blijven gebruiken, BESLUIT: Artikel 1 Artikel 1 van Besluit nr. 170 wordt als volgt gewijzigd: a) in hoofdstuk I, punt 2, wordt alinea c) geschrapt; b) in hoofdstuk I, punt 2, wordt alinea d) vervangen door de volgende tekst: „de datum waarop het orgaan van de woonplaats formulier E 109 heeft ontvangen, wanneer noch de onder a) bedoelde datum waarop recht op verstrekkingen krachtens de wettelijke regeling van de bevoegde staat ontstaat, noch de onder b) bedoelde datum van het overbrengen van de woonplaats op het formulier in kwestie staan vermeld.”; c) in hoofdstuk I, wordt het volgende punt 2 bis ingevoegd: „Het orgaan van de woonplaats brengt het bevoegde orgaan op de hoogte van de inschrijving van de betrokkene opdat dit laatste het eerste orgaan meedeelt welke maatregelen voor zijn rekening genomen moeten worden om te voorkomen dat de betrokkene de door het bevoegde orgaan afgegeven ziekteverzekeringskaart nog blijft gebruiken. Het orgaan van de woonplaats deelt de betrokkene mee dat vanaf de datum van zijn inschrijving bij dit orgaan de door het bevoegde orgaan afgegeven Europese ziekteverzekeringskaart niet langer geldig is. Het verstrekt de betrokkene eventueel een nieuwe Europese ziekteverzekeringskaart.”; d) in hoofdstuk I, wordt het volgende punt 4 bis ingevoegd: „Het orgaan van de oude woonplaats deelt het bevoegde orgaan en/of het orgaan van de nieuwe woonplaats mee welke maatregelen genomen moeten worden om te voorkomen dat de verzekerde na de datum waarop zijn inschrijving afloopt, gebruik blijft maken van de Europese ziekteverzekeringskaart die het heeft verstrekt. Het bevoegde orgaan en/of het orgaan van de nieuwe woonplaats deelt de betrokkene mee dat de door het orgaan van de oude woonplaats afgegeven Europese ziekteverzekeringskaart na de einddatum voor de berekening van de vaste bedragen niet langer geldig is. Het verstrekt de betrokkene eventueel een nieuwe Europese ziekteverzekeringskaart.”; e) in hoofdstuk II, punt 2, wordt alinea c) geschrapt; f) in hoofdstuk II, punt 2, wordt alinea d) vervangen door de volgende tekst: „de datum waarop het orgaan van de woonplaats formulier E 121 heeft ontvangen, wanneer noch de onder a) bedoelde datum waarop recht op verstrekkingen krachtens de wettelijke regeling van de bevoegde staat ontstaat, noch de onder b) bedoelde datum van het overbrengen van de woonplaats op het formulier in kwestie staan vermeld.”; g) in hoofdstuk II, wordt het volgende punt 2 bis ingevoegd: „Het orgaan van de woonplaats brengt het bevoegde orgaan op de hoogte van de inschrijving van de betrokkene opdat dit laatste het eerste orgaan meedeelt welke maatregelen genomen moeten worden om te voorkomen dat de verzekerde de door het bevoegde orgaan afgegeven ziekteverzekeringskaart nog blijft gebruiken. Het orgaan van de woonplaats deelt de betrokkene mee dat vanaf de datum van zijn inschrijving bij dit orgaan de door het bevoegde orgaan afgegeven Europese ziekteverzekeringskaart niet langer geldig is. Het verstrekt de betrokkene eventueel een nieuwe Europese ziekteverzekeringskaart.”; h) in hoofdstuk II, wordt het volgende punt 4 bis ingevoegd: „Het orgaan van de oude woonplaats deelt het bevoegde orgaan en/of het orgaan van de nieuwe woonplaats mee welke maatregelen genomen moeten worden om te voorkomen dat de verzekerde na de datum waarop zijn inschrijving afloopt, gebruik blijft maken van de Europese ziekteverzekeringskaart die het heeft verstrekt. Het bevoegde orgaan en/of het orgaan van de woonplaats deelt de betrokkene mee dat de door het orgaan van de oude woonplaats afgegeven Europese ziekteverzekeringskaart na de einddatum voor de berekening van de vaste bedragen niet langer geldig is. Het verstrekt de betrokkene eventueel een nieuwe Europese ziekteverzekeringskaart.”. Artikel 2 Dit besluit wordt bekendgemaakt in het Publicatieblad van de Europese Unie . Het is van toepassing met ingang van 1 januari 2006. De voorzitter van de Administratieve Commissie Claude EWEN ( 1 ) PB L 149 van 5.7.1971, blz. 2 . Verordening laatstelijk gewijzigd bij Verordening (EG) nr. 647/2005 van het Europees Parlement en de Raad ( PB L 117 van 4.5.2005, blz. 1 ). ( 2 ) PB L 74 van 27.3.1972, blz. 1 . Verordening laatstelijk gewijzigd bij Verordening (EG) nr. 647/2005. ( 3 ) PB L 275 van 10.10.1998, blz. 40 . ( 4 ) PB L 55 van 1.3.2003, blz. 74 .",
  "source": "EUR LEX"
}