{
  "url": "http://www.w3.org/1999/xhtml\">",
  "content": "L_2006135NL.01001401.xml 23.5.2006 NL Publicatieblad van de Europese Unie L 135/14 BESLUIT 2006/366/GBVB VAN DE RAAD van 20 maart 2006 over de sluiting van de Overeenkomst tussen de Europese Unie en de regering van Georgië over de status in Georgië van de speciale vertegenwoordiger van de Europese Unie (SVEU) voor de zuidelijke Kaukasus en zijn ondersteuningsteam DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gezien de aanbeveling van het voorzitterschap, Overwegende hetgeen volgt: (1) Ingevolge het besluit om op de situatie die is ontstaan door de sluiting van de OVSE-grenscontrolemissie te reageren met een versterking van de SVEU voor de zuidelijke Kaukasus heeft de Raad op 28 juli 2005 Gemeenschappelijk Optreden 2005/582/GBVB houdende wijziging en verlenging van het mandaat van de speciale vertegenwoordiger van de Europese Unie voor de zuidelijke Kaukasus ( 1 ) , vastgesteld. (2) Ingevolge het besluit van de Raad van 3 oktober 2005 waarbij het voorzitterschap, voorzover nodig bijgestaan door de secretaris-generaal/hoge vertegenwoordiger, gemachtigd werd om onderhandelingen te openen, heeft het voorzitterschap onderhandeld over een Overeenkomst tussen de Europese Unie en Georgië over de status in Georgië van de SVEU voor de zuidelijke Kaukasus en zijn ondersteuningsteam. (3) De overeenkomst dient te worden goedgekeurd, BESLUIT: Artikel 1 De Overeenkomst tussen de Europese Unie en de regering van Georgië over de status in Georgië van de SVEU voor de zuidelijke Kaukasus en zijn ondersteuningsteam wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Unie te binden. Artikel 3 Dit besluit wordt bekendgemaakt in het Publicatieblad van de Europese Unie . Artikel 4 Dit besluit wordt van kracht op de datum van de aanneming. Gedaan te Brussel, 20 maart 2006. Voor de Raad De voorzitster U. PLASSNIK ( 1 ) PB L 199 van 29.7.2005, blz. 92 . Gemeenschappelijk optreden gewijzigd bij Gemeenschappelijk Optreden 2006/121/GBVB ( PB L 49 van 21.2.2006, blz. 14 ).",
  "source": "EUR LEX"
}