{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973L0440:NL:HTML\">",
  "content": "EUR-Lex - 31973L0440 - NL Avis juridique important | 31973L0440 Richtlijn 73/440/EEG van de Raad van 11 december 1973 houdende algemene bepalingen inzake regionale differentiatie van bepaalde maatregelen als bedoeld in de Richtlijnen van 17 april 1972 betreffende de landbouwhervorming Publicatieblad Nr. L 356 van 27/12/1973 blz. 0085 - 0086 Bijzondere uitgave in het Grieks: Hoofdstuk 03 Deel 10 blz. 0107 Bijzondere uitgave in het Spaans: Hoofdstuk 03 Deel 7 blz. 0141 Bijzondere uitgave in het Portugees: Hoofdstuk 03 Deel 7 blz. 0141 ++++ RICHTLIJN VAN DE RAAD van 11 december 1973 houdende algemene bepalingen inzake regionale differentiatie van bepaalde maatregelen als bedoeld in de richtlijnen van 17 april 1972 betreffende de landbouwhervorming ( 73/440/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 43 , Gelet op de Richtlijn nr . 72/159/EEG van de Raad van 17 april 1972 betreffende de modernisering van landbouwbedrijven ( 1 ) , inzonderheid op artikel 1 , lid 2 , Gelet op de Richtlijn nr . 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur ( 2 ) , inzonderheid op artikel 1 , lid 2 , Gelet op de Richtlijn nr . 72/161/EEG van de Raad van 17 april 1972 betreffende de sociaal-economische voorlichting en scholing van personen die in de landbouw werkzaam zijn ( 3 ) , inzonderheid op artikel 1 , lid 2 , en artikel 5 , lid 2 , Gezien het voorstel van de Commissie , Gezien het advies van het Europese Parlement , Overwegende dat , indien de Lid-Staten gebruik maken van de bevoegdheid om in bepaalde gebieden de maatregelen genoemd in de Richtlijnen nr . 72/159/EEG en nr . 72/160/EEG niet , of slechts gedeeltelijk toe te passen , het noodzakelijk is dat zij dit alleen in de gebieden doen waarin , hetzij een zeer groot deel van de landbouw de doelstellingen van het vergelijkbare inkomen reeds bereikt heeft , hetzij de tot dusver voor de landbouw aangewende oppervlakten een andere bestemming zal worden gegeven ; Overwegende dat de bevoegdheid om alle of bepaalde maatregelen , genoemd in Richtlijn nr . 72/161/EEG , niet toe te passen , als gevolg van haar nauwe samenhang met de Richtlijnen nr . 72/159/EEG en nr . 72/160/EEG , beperkt moet worden tot die gebieden waar de Lid-Staten geen van beide richtlijnen toepassen ; Overwegende dat , indien de Lid-Staten de financiële stimuleringsbedragen , als bedoeld in de Richtlijn nr . 72/159/EEG , naar gebied differentiëren , het noodzakelijk is dat zij rekening houden met de omvang van de door de landbouwers van de verschillende gebieden te leveren inspanning tot modernisering en dat zij derhalve in het bijzonder rekening houden met de financiële moeilijkheden van de bedrijven in die gebieden , waarin het gemiddeld agrarisch inkomen gering is en met de moeilijkheden welke voortspruiten uit de omvang van het verschil tussen het huidige landbouwinkomen van deze bedrijven en het te realiseren inkomensniveau , Overwegende dat , indien de Lid-Staten de financiële stimuleringsbedragen , als bedoeld in de Richtlijn nr . 72/160/EEG , naar gebied differentiëren , het noodzakelijk is dat zij enerzijds rekening houden met de behoefte aan vrij te maken grond die in elk gebied bestaat al naargelang de omvang van de door de landbouw in de verschillende gebieden te leveren inspanning tot modernisering , en anderzijds met de noodzaak een adequaat evenwicht te herstellen tussen de verschillende leeftijdscategorieën van de landbouwbevolking ; Overwegende dat , indien de Lid-Staten de maatregelen , als bedoeld in de Richtlijn nr . 72/161/EEG , gericht op de oprichting en ontwikkeling van sociaal-economische voorlichtingsdiensten en op de bevordering van beroepsopleiding van in de landbouw werkzame personen , naar gebied benadrukken , het noodzakelijk is dat zij rekening houden met de omvang van de door de verschillende gebieden te leveren inspanning ter realisering van de doelstellingen van de landbouwhervorming , HEEFT DE VOLGENDE RICHTLIJN VASTGESTELD : Artikel 1 1 . Indien de Lid-Staten artikel 1 , lid 2 , tweede streepje , van Richtlijn nr . 72/159/EEG en artikel 1 , lid 2 , tweede streepje , van Richtlijn nr . 72/160/EEG , toepassen , moeten de betreffende gebieden voldoen aan de voorwaarde dat ten minste 75 % van de door bedrijfshoofden met hoofdberoep landbouw geëxploiteerde oppervlakte cultuurgrond van het gebied nu reeds in het bezit is van bedrijven die voldoen aan de inkomensvoorwaarden , als bepaald in artikel 4 , lid 1 , van Richtlijn nr . 72/159/EEG . 2 . De Lid-Staten worden gemachtigd artikel 1 , lid 2 , tweede streepje , van Richtlijn nr . 72/160/EEG toe te passen , a ) in gebieden die beantwoorden aan de in lid 1 gestelde voorwaarden b ) voor wat de in artikel 2 , lid 1 , sub b ) , van Richtlijn nr . 72/160/EEG bedoelde premie betreft , in gebieden waar gedurende een referentieperiode van ten minste een jaar de krachtens deze richtlijn vrijgemaakte grond , voor 70 % of meer , slechts overeenkomstig artikel 5 , lid 2 , van dezelfde richtlijn kon worden gebruikt . 3 . De toepassing van artikel 1 , lid 2 , tweede streepje , van Richtlijn nr . 72/159/EEG en van artikel 1 , lid 2 , tweede streepje , van Richtlijn nr . 72/160/EEG , of alleen van eerstgenoemde bepaling , is ook mogelijk wanneer het betrokken gebied krachtens een overheidsbesluit geen agrarische bestemming meer heeft en daarom niet meer in aanmerking komt voor verbetering van de landbouwstructuur . Bij toepassing van artikel 1 , lid 2 , tweede streepje , van Richtlijn nr . 72/159/EEG overeenkomstig de in de eerste alinea omschreven voorwaarden , ziet de Lid-Staat af van toepassing van het bepaalde in artikel 14 , lid 2 , van genoemde richtlijn . 4 . De toepassing van artikel 1 , lid 2 , tweede streepje , of van artikel 5 , lid 2 , tweede streepje , van Richtlijn nr . 72/161/EEG is beperkt tot de gebieden waarin de Lid-Staten noch Richtlijn nr . 72/159/EEG , noch Richtlijn nr . 72/160/EEG toepassen . Artikel 2 Indien de Lid-Staten de bepaling van artikel 1 , lid 2 , eerste streepje , van Richtlijn nr . 72/159/EEG toepassen , houden zij rekening met de omvang van de door de landbouw in de verschillende gebieden te leveren inspanning tot modernisering , met name in verband - met een gering landbouwinkomen , - of met een aanzienlijk verschil tussen het landbouwinkomen en het in artikel 4 , lid 1 , van Richtlijn nr . 72/159/EEG bedoelde vergelijkbare inkomen . Artikel 3 1 . Indien de Lid-Staten artikel 1 , lid 2 , eerste streepje , van Richtlijn nr . 72/160/EEG toepassen , houden zij rekening met de , gezien de omvang van de door de landbouw in de verschillende gebieden te leveren inspanning tot modernisering , behoefte aan vrij te maken grond . Hiertoe houden zij met name rekening : - met een gering landbouwinkomen of - met een aanzienlijk verschil tussen het landbouwinkomen en het in artikel 4 , lid 1 , van Richtlijn nr . 72/159/EEG bedoelde vergelijkbare inkomen . 2 . De naar gebieden gedifferentieerde vaststelling van de bedragen geldt voor de maatregelen , genoemd in Richtlijn nr . 72/160/EEG , ten gunste van hetzij bedrijfshoofden ouder dan 65 jaar , hetzij bedrijfshoofden van tussen de 55 en 65 jaar , hetzij ten gunste van bedrijfshoofden jonger dan 55 jaar , hetzij voor deze drie leeftijdsgroepen of voor twee ervan . De Lid-Staten houden bij de vaststelling van deze bedragen rekening met een eventuele ongelijkmatige spreiding van de landbouwbevolking over de verschillende leeftijdsgroepen . Artikel 4 Indien de Lid-Staten artikel 1 , lid 2 , eerste streepje , of artikel 5 , lid 2 , eerste streepje , van Richtlijn nr . 72/161/EEG toepassen , leggen zij de nadruk op acties , gericht op de oprichting en uitbreiding van sociaal-economische voorlichtingsdiensten of op scholing van in de landbouw werkzame personen , welke ten goede komen aan die gebieden welke worden gekarakteriseerd door het optreden van met name : - een gering landbouwinkomen of - een aanzienlijk verschil tussen het landbouwinkomen en het in artikel 4 , lid 1 , van Richtlijn nr . 72/159/EEG bedoelde vergelijkbare inkomen . Artikel 5 Elke Lid-Staat bakent de gebieden af met het oog op de toepassing van deze richtlijn . Artikel 6 Deze richtlijn is gericht tot de Lid-Staten . Gedaan te Brussel , 11 december 1973 . Voor de Raad De Voorzitter Ib FREDERIKSEN ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 96 van 23 . 4 . 1972 , blz . 9 . ( 3 ) PB nr . L 96 van 23 . 4 . 1972 , blz . 15 .",
  "source": "EUR LEX"
}