{
  "url": "http://www.w3.org/1999/xhtml\">",
  "content": "L_2009161NL.01001601.xml 24.6.2009 NL Publicatieblad van de Europese Unie L 161/16 BESLUIT VAN DE COMMISSIE van 16 juni 2009 houdende bepaling van het standpunt van de Gemeenschap inzake een besluit van de beheersinstanties in het kader van de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur met betrekking tot de herziening van de computerspecificaties in bijlage C, deel VIII, van de overeenkomst (Voor de EER relevante tekst) (2009/489/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 2006/1005/EG van de Raad van 18 december 2006 betreffende de sluiting van de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur ( 1 ) , in het bijzonder op artikel 4, lid 3, Overwegende hetgeen volgt: (1) In de overeenkomst is bepaald dat de Commissie samen met het Environmental Protection Agency van de Verenigde Staten (EPA) reeks 2 van de computerspecificaties zal ontwikkelen, waardoor bijlage C van de overeenkomst wordt gewijzigd. (2) Het standpunt van de Gemeenschap ten aanzien van wijziging van de specificaties wordt door de Commissie bepaald. (3) Bij de in dit besluit vervatte maatregelen is rekening gehouden met het advies van het Energy Star-bestuur van de Europese Gemeenschap, zoals bedoeld in artikel 8 van Verordening (EG) nr. 106/2008 van het Europees Parlement en de Raad van 15 januari 2008 betreffende een communautair energie-efficiëntie-etiketteringsprogramma voor kantoorapparatuur ( 2 ) . (4) Vanaf 1 juli 2009 dienen de computerspecificaties in bijlage C, deel VIII, te worden ingetrokken en te worden vervangen door de specificaties in de bijlage bij dit besluit, BESLUIT: Enig artikel Het door de Europese Gemeenschap te bepalen standpunt voor een besluit van de beheersinstanties in het kader van de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur, betreffende de herziening van computerspecificaties in bijlage C, deel VIII, van de overeenkomst, wordt gebaseerd op bijgaand ontwerpbesluit. Gedaan te Brussel, 16 juni 2009. Voor de Commissie Antonio TAJANI Vicevoorzitter ( 1 ) PB L 381 van 28.12.2006, blz. 24 . ( 2 ) PB L 39 van 13.2.2008, blz. 1 . BIJLAGE ONTWERPBESLUIT van […] van de beheersinstanties in het kader van de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur met betrekking tot de herziening van de computerspecificaties in bijlage C, deel VIII, van de overeenkomst DE BEHEERSINSTANTIES, Gelet op de Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur, en met name op artikel XII, Overwegende dat de eerste reeks van de computerspecificaties in bijlage C, deel VIII, van kracht sinds 20 juli 2007, dient te worden ingetrokken en te worden vervangen door een tweede reeks specificaties, BESLUITEN: De computerspecificaties in bijlage C, deel VIII van de overeenkomst worden ingetrokken en vervangen door de specificaties in de bijlage bij dit besluit, met ingang van 1 juli 2009. Dit besluit, gedaan in tweevoud, wordt ondertekend door de medevoorzitters. Ondertekend te Washington, […] […] Namens het Environmental Protection Agency van de Verenigde Staten Ondertekend te Brussel, […] […] Namens de Europese Gemeenschap BIJLAGE BIJLAGE C, DEEL VIII, VAN DE OVEREENKOMST VIII.   COMPUTERSPECIFICATIES 1. DEFINITIES A.   Computer: een apparaat dat logische bewerkingen verricht en gegevens verwerkt. Computers bestaan ten minste uit: 1) een centrale verwerkingseenheid (CPU) die bewerkingen verricht; 2) invoerapparaten voor de gebruiker, zoals een toetsenbord, muis, digitizer of game controller; en 3) een computerbeeldscherm voor de uitvoer van informatie. Met het oog op de toepassing van deze specificaties worden onder computers zowel vaste als draagbare eenheden verstaan, zoals desktopcomputers, geïntegreerde desktopcomputers, notebookcomputers, kleinschalige servers, thin clients en werkstations. Computers moeten gebruik kunnen maken van invoerapparaten en computerbeeldschermen als bepaald in punt 2 en punt 3 hierboven, maar computersystemen hoeven deze apparaten bij levering niet te omvatten om aan deze definitie te voldoen. Onderdelen B.   Computerbeeldscherm: een beeldscherm en de bijbehorende elektronica in een afzonderlijke behuizing, of in de computerbehuizing (bijvoorbeeld bij een notebook of geïntegreerde desktopcomputer), dat het uitgangssignaal van een computer via één of meer ingangssignalen zoals VGA, DVI, Display Port en/of IEEE 1394 kan weergeven. Voorbeelden van beeldschermtechnologieën zijn kathodestraalbuizen (cathode-ray tube — CRT) en schermen met vloeibare kristallen of lcd-schermen (liquid crystal display). C.   Discrete grafische verwerkingseenheid (GPU): een grafische processor met een lokale geheugencontrollerinterface en een lokaal geheugen, specifiek voor grafische toepassingen. D.   Externe voeding: een onderdeel in een afzonderlijk fysiek omhulsel buiten de computerbehuizing dat is ontworpen om de wisselspanning van het elektriciteitsnet om te zetten naar een lagere gelijkspanning voor de voeding van de computer. Een externe voeding moet zijn aangesloten op de computer door middel van een verwijderbare of vaste elektrische verbinding met stekker/contrastekker, kabel, snoer of andere bedrading. E.   Interne voeding: een onderdeel binnen de computerbehuizing dat is ontworpen om de wisselspanning van het elektriciteitsnet om te zetten naar gelijkspanning voor de voeding van de onderdelen van de computer. Voor deze specificatie bevindt een interne voeding zich binnen de computerbehuizing, maar los van het moederbord van de computer. De voeding moet verbonden zijn met het net door middel van een enkelvoudige kabel zonder tussenschakelingen tussen de voeding en het elektriciteitsnet. Bovendien moeten alle aansluitingen tussen de voeding en de onderdelen van de computer, met uitzondering van een gelijkspanningsaansluiting voor een computerbeeldscherm in een geïntegreerde desktopcomputer, zich binnen de computerbehuizing bevinden (dat wil zeggen dat er geen externe kabels van de voeding naar de computer of naar individuele onderdelen mogen lopen). Interne gelijkstroom-naar-gelijkstroomomzetters die worden gebruikt om één gelijkspanning van een externe voeding om te zetten naar verscheidene spanningen voor de computer, worden niet als interne voedingen beschouwd. Soorten computers F.   Desktopcomputer: een computer waarvan de hoofdeenheid op een vaste plaats hoort te staan, vaak op een werktafel of op de vloer. Desktops zijn niet ontworpen met het oog op draagbaarheid en maken gebruik van een extern computerbeeldscherm, een extern toetsenbord en een muis. Desktops zijn bedoeld voor een breed spectrum aan thuis- en kantoortoepassingen. G.   Kleinschalige server: een computer die als kenmerk heeft dat hij gebruikmaakt van desktoponderdelen en de vorm van een desktop heeft, maar hoofdzakelijk is ontworpen om als opslaghost voor andere computers te dienen. Een computer moet aan de volgende kenmerken voldoen om als kleinschalige server te worden beschouwd: a)ontworpen als sokkel, tower of een andere vorm die vergelijkbaar is met die van desktopcomputers, zodat alle gegevensverwerking, opslag en netwerkinterfacing in één behuizing/product is vervat;b)bedoeld om 24 uur per dag en 7 dagen per week te functioneren, en waarbij niet-geplande storingstijd (downtime) zeer laag is (in de orde van grootte van enkele uren/jaar);c)kunnen functioneren in een simultane multi-useromgeving waarbij verscheidene gebruikers via client-eenheden in een netwerk worden bediend, end)ontworpen zijn voor een gangbaar besturingssysteem voor servertoepassingen voor thuis of aan de onderkant van het gamma (bijvoorbeeld Windows Home Server, Mac OS X Server, Linux, Unix en Solaris).e)Kleinschalige servers zijn bedoeld voor functies zoals het leveren van netwerkinfrastructuurdiensten (bijvoorbeeld archiveren), hosting van gegevens en media. Deze producten zijn niet bedoeld om informatie voor andere systemen te verwerken, of om webservers als primaire functie te laten functioneren.f)Deze specificatie geldt niet voor computerservers als gedefinieerd in de specificatie voor computerservers van ENERGY STAR versie 1.0. Kleinschalige servers die onder deze specificatie vallen, zijn beperkt tot computers die op de markt worden gebracht voor bewerkingen zonder gegevenscentra (thuis en kleine kantoren). H.   Geïntegreerde desktopcomputer: een desktopsysteem waarbij computer en beeldscherm één eenheid vormen, met één kabel voor de netvoeding. Geïntegreerde desktopcomputers bestaan in twee vormen: 1) een systeem waarbij beeldscherm en computer fysiek in één eenheid zijn ondergebracht, of 2) een systeem dat als één eenheid wordt gepresenteerd, met een apart beeldscherm dat met een gelijkstroomsnoer op de hoofdbehuizing is aangesloten en waarbij de computer en het beeldscherm stroom krijgen uit één voeding. Kenmerkend voor deze subcategorie van desktopcomputers is dat geïntegreerde desktopcomputers dezelfde functies bieden als desktopsystemen. I.   Thin client: een computer met een onafhankelijke stroomtoevoer die afhankelijk is van een verbinding met een computer op afstand voor de primaire functionaliteit. De belangrijkste computerfuncties (bijvoorbeeld het uitvoeren van programma’s, gegevensopslag, interactie met andere internetbronnen enz.) gebeurt via de computer op afstand. Thin clients die onder deze specificatie vallen zijn beperkt tot apparaten waarbij geen vaste schijf is geïntegreerd in de computer. De hoofdeenheid van een thin client die onder deze specificatie valt, is bedoeld voor plaatsing op een permanente locatie (bijvoorbeeld op een bureau) en is niet ontworpen met het oog op draagbaarheid. J.   Notebookcomputer: een computer die specifiek is ontworpen met het oog op draagbaarheid en om gedurende langere tijd met of zonder directe netaansluiting te functioneren. Notebookcomputers hebben een geïntegreerd computerbeeldscherm en kunnen werken met een geïntegreerde batterij of een andere draagbare stroombron. Daarnaast hebben de meeste notebooks een externe voeding en een geïntegreerd toetsenbord en aanwijssysteem. Kenmerkend voor notebookcomputers is dat ze dezelfde functies bieden als desktopsystemen, inclusief het uitvoeren van dezelfde programmatuur als gebruikt wordt in desktops. Voor deze specificatie worden docking stations beschouwd als accessoire; daarom worden ze buiten beschouwing gelaten bij de prestatieniveaus van notebooks die zijn opgenomen in punt 3 hierna. Tabletcomputers, die een aanraakscherm kunnen gebruiken samen met of in plaats van andere invoerapparaten, worden in deze specificatie als notebookcomputers beschouwd. K.   Werkstation: een onafhankelijke computer met grote prestaties die gewoonlijk wordt gebruikt voor grafische toepassingen, CAD, programmatuurontwikkeling, financiële en wetenschappelijke toepassingen en andere intensieve rekentaken. Voor deze specificatie moet een computer, om als werkstation te worden aangemerkt, aan de volgende criteria voldoen: a)in de handel worden gebracht als werkstation;b)een gemiddeld storingsvrij interval (MTBF) hebben van ten minste 15000 uren op basis van Bellcore TR-NWT-000332, issue 6, 12/97, of praktijkgegevens, enc)foutcorrectiecode (error correcting code — ECC) en/of gebufferd geheugen ondersteunen. Bovendien moet een werkstation voldoen aan drie van de volgende zes facultatieve kenmerken: d)het systeem beschikt over een extra voeding voor professionele grafische toepassingen (bijvoorbeeld een extra PCI-E 6-pins 12 V-stroomaansluiting);e)het systeem is bekabeld voor meer dan x4 PCI-E op het moederbord, naast de slots voor grafische kaarten en/of voor ondersteuning van PCI-X;f)het systeem ondersteunt geen grafische toepassingen die gebruikmaken van Uniform Memory Access (UMA);g)het systeem omvat 5 of meer slots voor PCI, PCIe of PCI-X;h)het systeem heeft multiprocessorondersteuning voor twee of meer processoren (het moet fysiek afzonderlijke processorpakketten/processorsockets ondersteunen, dat wil zeggen dat niet aan het criterium is voldaan wanneer slechts ondersteuning voor één multikernprocessor wordt geboden), en/ofi)het systeem heeft productcertificeringen van ten minste 2 onafhankelijke softwareverkopers (Independent Software Vendor — ISV); deze certificeringen mogen nog aan de gang zijn, maar moeten afgerond zijn binnen drie maanden na kwalificatie. Operationele modi L.   Uitstand: de toestand met het laagste stroomverbruik die niet door de gebruiker kan worden uitgeschakeld (beïnvloed) en die voor onbepaalde tijd kan blijven bestaan wanneer een apparaat op netstroom is aangesloten en volgens de aanwijzingen van de fabrikant wordt gebruikt. Voor systemen waar ACPI-normen van toepassing zijn, komt de uitstand overeen met stand ACPI System Level S5. M.   Slaapstand: een stand met laag energieverbruik waarnaar de computer na een periode van inactiviteit automatisch kan overschakelen, of die manueel wordt ingeschakeld. Een computer met een slaapstandfunctie kan snel „ontwaken” in reactie op instructies van netwerkverbindingen of gebruikersinterfaceapparaten met een latentie van ≤ 5 seconden vanaf de initiatie van de activerende gebeurtenis totdat het systeem volledig bruikbaar is, inclusief de weergave van het beeldscherm. Voor systemen waar ACPI-normen van toepassing zijn, komt de slaapstand gewoonlijk overeen met stand ACPI System Level S3 (suspend to RAM). N.   Onbelaste stand: de stand waarin het besturingssysteem en de andere software volledig is geladen, een gebruikersprofiel is gemaakt, de computer niet in de slaapstand staat, en de activiteit beperkt is tot de basistoepassingen die het systeem bij verstek start. O.   Actieve werkstand: stand waarin de computer nuttig werk doet als reactie op a) eerdere of gelijktijdige gebruikersinvoer of b) eerdere of gelijktijdige instructies via het netwerk. Deze stand omvat actieve verwerking, het zoeken van gegevens in de opslag, het geheugen of de cache, inclusief de tijd van de onbelaste stand wanneer op verdere gebruikersinvoer wordt gewacht en voordat de computer naar de standen met een laag energieverbruik gaat. P.   Procedure voor het meten van het typische energieverbruik (TEC-procedure — TEC: Typical Energy Consumption): een methode voor het testen en vergelijken van de energieprestaties van computers die zich concentreert op het typische stroomverbruik van een product tijdens normaal bedrijf gedurende een representatieve tijdsperiode. Voor desktops en notebooks is het belangrijkste criterium van de TEC-procedure een waarde voor het typische jaarlijkse stroomverbruik, gemeten in kilowattuur (kWh), waarbij gebruik wordt gemaakt van metingen van gemiddelde stroomniveaus voor de bedrijfsstand, afgezet tegen een aangenomen typisch verbruiksmodel (bedrijfscyclus). Voor werkstations zijn de vereisten gebaseerd op een TEC-stroomwaarde die is berekend vanuit de stroomniveaus van de bedrijfsstand, het maximaal vermogen en een aangenomen bedrijfscyclus. Netwerken en energiebeheer Q.   Netwerkinterface: de onderdelen (apparatuur en programmatuur) met als belangrijkste functie om het de computer mogelijk te maken via een of meer netwerktechnologieën te communiceren. Voorbeelden van netwerkinterfaces zijn IEEE 802.3 (Ethernet) en IEEE 802.11 (Wi-Fi). R.   Activerende gebeurtenis: een van de gebruiker uitgaande, geplande of externe gebeurtenis of stimulus die maakt dat de computer van de slaap- of uitstand overschakelt naar de actieve werkstand. Voorbeelden van activerende gebeurtenissen zijn: een beweging van de muis, toetsenbordactiviteit, controllerinvoer, realtimeklokgebeurtenis of een druk op een knop op de behuizing, en in het geval van externe gebeurtenissen een via een afstandsbediening, netwerk, modem enz. gegeven stimulus. S.   Wake On LAN (WOL): een functie waardoor de computer door een verzoek van het netwerk via Ethernet kan worden geactiveerd vanuit de slaap- of de uitstand. T.   Volledig actieve netwerkverbinding: de aanwezigheid van de computer in het netwerk wordt gehandhaafd wanneer deze zich in de slaapstand bevindt, en de computer ontwaakt wanneer verdere verwerking is vereist (inclusief incidentele verwerking die is vereist om de aanwezigheid in het netwerk te handhaven). Het handhaven van de aanwezigheid in het netwerk kan het verkrijgen en/of verdedigen van een toegewezen interface of netwerkadres inhouden, reagerend op verzoeken van andere nodes in het netwerk, of het handhaven van bestaande netwerkverbindingen, dit alles terwijl de computer in de slaapstand staat. Op deze wijze wordt de aanwezigheid van de computer en de netwerkdiensten en toepassingen er van gehandhaafd terwijl de computer in de slaapstand staat. Dit is gunstig vanuit het netwerk bekeken, want een computer in de slaapstand met een volledig actieve netwerkverbinding is functioneel gezien gelijk aan een computer in onbelaste stand met betrekking tot gemeenschappelijke toepassingen en verbruiksmodellen. Een volledig actieve netwerkverbinding in slaapstand is niet beperkt tot een specifieke reeks protocollen, maar kan toepassingen omvatten die na de eerste installatie zijn geïnstalleerd. Marketing- en leveringskanalen U.   Ondernemingskanalen: verkoopkanalen die normaal worden gebruikt door grote en middelgrote ondernemingen, overheidsorganisaties, onderwijsinstellingen of andere organisaties die computers kopen die zullen worden gebruikt in managed client/server-omgevingen. V.   Modelnummer: een unieke marketingnaam die van toepassing is op een specifieke hardware-/softwareconfiguratie (bijvoorbeeld besturingssysteem, typen processors, GPU enz.) die vooraf gedefinieerd is of wordt samengesteld door de klant. W.   Modelnaam: een marketingnaam die verwijzingen bevat naar het nummer van de modelreeks van de computer, een korte beschrijving van het product, of merkverwijzingen. X.   Productfamilie: een beschrijving op een hoger niveau die verwijst naar een groep computers die typisch één combinatie van behuizing/moederbord delen die vaak honderden mogelijke hardware-/software-/combinaties bevat. 2. IN AANMERKING KOMENDE PRODUCTEN Computers moeten beantwoorden aan de definitie van een computer, alsmede aan een van de definities van de soorten producten in punt 1 hierboven om aan de ENERGY STAR-richtsnoeren te voldoen. De hiernavolgende tabel bevat een lijst van soorten computers die al dan niet voldoen aan de ENERGY STAR-richtsnoeren. Producten waarop de specificaties van versie 5.0 van toepassing zijn Producten waarop de specificaties van versie 5.0 niet van toepassing zijn — Desktopcomputers — Geïntegreerde desktopcomputers — Notebookcomputers — Werkstations — Kleinschalige servers — Thin Clients — Computerservers (als gedefinieerd in de specificatie van computerservers in versie 1.0) — Palmtopcomputers, PDA’s en smartphones 3. CRITERIA INZAKE ENERGIE-EFFICIËNTIE EN ENERGIEBEHEER Computers moeten beantwoorden aan de hiernavolgende normen om aan de ENERGY STAR-richtsnoeren te voldoen. De datum van inwerkingtreding voor versie 5.0 wordt behandeld in punt 5 van deze specificaties. A. Normen inzake de efficiëntie van de voeding De normen gelden voor alle productcategorieën die onder de ENERGY STAR-computerspecificaties vallen: a) Computers met een interne voeding: ten minste 85 % efficiëntie bij 50 % van het nominaal vermogen en ten minste 82 % efficiëntie bij 20 % en 100 % van het nominaal vermogen, en een vermogen > 0,9 bij 100 % van het nominaal vermogen. b) Computers met een externe voeding: externe voedingen die worden verkocht bij ENERGY STAR-computers moeten voldoen aan de ENERGY STAR-richtsnoeren of aan de efficiëntieniveaus in onbelaste stand en in de actieve werkstand die het ENERGY STAR-programma voorschrijft voor externe voedingen voor wisselstroom-wisselstroom en wisselstroom-gelijkstroom met enkele spanning, versie 2.0. De ENERGY STAR-specificaties en de lijst van gekwalificeerde producten staan op www.energystar.gov/powersupplies. Noot: deze prestatienorm is tevens van toepassing op externe voedingen met meerdere uitgangsspanningen als getest overeenkomstig de testmethode voor interne voedingen die hierna in punt 4 wordt omschreven. B. Eisen inzake energie-efficiëntie en resultaten 1. Desktop-, geïntegreerde desktop- en notebookniveaus Desktopcategorieën voor de TEC-criteria Om de TEC-niveaus te bepalen, moeten desktops en geïntegreerde desktops worden ingedeeld in categorie A, B, C of D, zoals die hierna worden omschreven: a) Categorie A: alle desktopcomputers die niet voldoen aan de definitie van de onderstaande categorieën B, C of D, worden ingedeeld in categorie A voor de ENERGY STAR-kwalificering. b) Categorie B: om tot categorie B te behoren, moeten desktops de volgende kenmerken hebben: — gelijk aan twee fysieke kernen, en — 2 gigabyte (GB) systeemgeheugen. c) Categorie C: om tot categorie C te behoren, moeten desktops de volgende kenmerken hebben: — meer dan twee fysieke kernen. Naast het bovenstaande vereiste moeten modellen van categorie C worden geconfigureerd met ten minste één van de volgende twee kenmerken: — ten minste 2 gigabyte (GB) systeemgeheugen, en/of — een discrete GPU. d) Categorie D: om tot categorie D te behoren, moeten desktops de volgende kenmerken hebben: — ten minste vier fysieke kernen. Naast het bovenstaande vereiste moeten modellen van categorie D worden geconfigureerd met ten minste één van de volgende twee kenmerken: — ten minste 4 gigabyte (GB) systeemgeheugen, en/of — een discrete GPU met een framebuffergrootte van meer dan 128 bit. Notebookcategorieën voor de TEC-criteria Om de TEC-niveaus te bepalen, moeten notebooks worden ingedeeld in categorie A, B of C, zoals die hierna worden omschreven: a) Categorie A: alle notebookcomputers die niet voldoen aan de definitie van de onderstaande categorieën B of C, worden ingedeeld in categorie A voor de ENERGY STAR-kwalificering. b) Categorie B: notebooks van categorie B moeten de volgende kenmerken hebben: — een discrete GPU. c) Categorie C: notebooks van categorie C moeten de volgende kenmerken hebben: — groter dan of gelijk aan twee fysieke kernen; — groter dan of gelijk aan 2 gigabyte (GB) systeemgeheugen, en — een discrete GPU met een framebuffergrootte van meer dan 128 bit. Standaardenergieverbruik — TEC (desktop- en notebookproductcategorieën) Onderstaande tabellen bevatten de vereiste TEC-niveaus voor de specificatie van 5.0. Tabel 1 hieronder bevat de TEC-normen voor versie 5.0, terwijl tabel 2 wegingen bevat voor elke bedrijfsstand per producttype. Het TEC-niveau wordt bepaald aan de hand van de volgende formule: E TEC = (8 760/1 000) · (P uit · T uit + P slaap · T slaap + P onbelast · T onbelast ), waarbij P x alle vermogenswaarden in watt zijn, alle T x tijdwaarden in jaarpercentages zijn en de TEC E TEC wordt uitgedrukt in eenheden van kWh en staat voor het jaarlijkse energieverbruik op basis van de standwegingen in tabel 2. Tabel 1 E TEC -norm — desktops en notebooks Desktops en geïntegreerde computers (kWh) Notebookcomputers (kWh) TEC Categorie A: ≤ 148,0 Categorie B: ≤ 175,0 Categorie C: ≤ 209,0 Categorie D: ≤ 234,0 Categorie A: ≤ 40,0 Categorie B: ≤ 53,0 Categorie C: ≤ 88,5 Mogelijkheidsaanpassingen Geheugen 1 kWh (per GB boven basis) Basisgeheugen: Categorieën A, B en C: 2 GB Categorie D: 4 GB 0,4 kWh (per GB boven 4) Specifieke grafische toepassingen (voor discrete GPU’s met opgegeven framebuffergrootte) Categorieën A en B: 35 kWh (framebuffergrootte ≤ 128-bit) 50 kWh (framebuffergrootte > 128-bit) Categorieën C en D: 50 kWh (framebuffergrootte > 128-bit) Categorie B: 3 kWh (framebuffergrootte > 64-bit) Extra interne opslag 25 kWh 3 kWh Tabel 2 Bedrijfsstandweging — desktops en notebooks (in %) Desktop Notebook Conventioneel Proxy ( 1 ) Conventioneel Proxy ( 1 ) T uit 55 40 60 45 T slaap 5 30 10 30 T onbelast 40 30 30 25 2. Niveaus voor werkstations P TEC (werkstationproductcategorie) Onderstaande tabellen bevatten de vereiste P TEC -niveaus voor de specificatie van 5.0. Tabel 3 hieronder bevat de P TEC -norm voor versie 5.0, terwijl tabel 4 wegingen bevat voor elke bedrijfsstand. P TEC wordt bepaald aan de hand van de volgende formule: P TEC = 0,35 · P uit + 0,10 · P slaap + 0,55 · P onbelast waarbij P x alle vermogenswaarden in watt zijn. Tabel 3 P TEC -norm — werkstations P TEC ≤ 0,28 · [P max + (# HDD · 5)] Tabel 4 Bedrijfsstandweging — werkstations (in %) T uit 35 T slaap 10 T onbelast 55 Opmerking: wegingen zijn opgenomen in de bovenstaande PTEC-formule. Meerdere grafische apparaten (werkstation) Werkstations die voldoen aan ENERGY STAR-normen met één grafisch apparaat, kunnen ook in aanmerking komen voor een configuratie met meer dan één grafisch apparaat, mits de extra hardwareconfiguratie identiek is met uitzondering van de extra grafische apparaten. Het gebruik van meerdere grafische apparaten is inclusief, maar niet beperkt tot het aansturen van meerdere beeldschermen en instelling voor hoge prestaties, configuraties met meerdere GPU’s (bijvoorbeeld ATI Crossfire, NVIDIA SLI). In dergelijke gevallen, en totdat SPECviewperf® meerdere grafische threads ondersteunt, kunnen fabrikanten de testgegevens voor het werkstation met één grafisch apparaat indienen voor beide configuraties zonder het systeem opnieuw te testen. 3. Kleinschalige serverniveaus Om de niveaus van de onbelaste stand te bepalen, moeten kleinschalige servers worden ingedeeld in categorie A of B, zoals die hierna worden omschreven. a) Categorie A: alle kleinschalige servers die niet voldoen aan de definitie van de onderstaande categorie B, worden ingedeeld in categorie A voor de ENERGY STAR-kwalificering. b) Categorie B: kleinschalige servers van categorie B moeten de volgende kenmerken hebben: — processor(s) met meer dan één fysieke kern of groter dan één aparte processor, en — ten minste 1 gigabyte systeemgeheugen. Tabel 6 Efficiëntienormen voor kleinschalige servers Energienormen bedrijfsstand kleinschalige server Uitstand: ≤ 2,0 W Onbelaste stand: Categorie A: ≤ 50,0 W Categorie B: ≤ 65,0 W Mogelijkheid Extra toegestaan stroomverbruik Wake On LAN (WOL) (Geldt alleen als computer is geleverd met WOL-functie ingeschakeld) + 0,7 W voor uitstand 4. Niveaus voor thin clients Thin client-categorieën voor onbelast-criteria: om de niveaus van de onbelaste stand te bepalen, moeten thin clients worden ingedeeld in categorie A of B, zoals die hierna worden omschreven. a) Categorie A: alle thin clients die niet voldoen aan de definitie van de onderstaande categorie B, worden ingedeeld in categorie A voor de ENERGY STAR-kwalificering. b) Categorie B: thin clients van categorie B moeten de volgende kenmerken hebben: — ondersteunen van lokale multimedia-codering/decodering. Tabel 7 Efficiëntienormen voor thin clients Energienormen bedrijfsstand thin client Uitstand: ≤ 2 W Slaapstand ( indien van toepassing ): ≤ 2 W Onbelaste stand: Categorie A: ≤ 12,0 W Categorie B: ≤ 15,0 W Mogelijkheid Extra toegestaan stroomverbruik Wake On LAN (WOL) (Geldt alleen als computer is geleverd met WOL-functie ingeschakeld) + 0,7 W voor slaapstand + 0,7 W voor uitstand C. Normen voor energiebeheer Producten moeten voldoen aan de normen voor energiebeheer zoals aangegeven in tabel 8 hieronder, en moeten worden getest zoals ze worden geleverd. Tabel 8 Normen voor energiebeheer Specificatienorm Geldig voor Normen bij levering Slaapstand De slaapstand is bij levering zo ingesteld dat deze binnen een periode van 30 minuten van inactiviteit van de gebruiker wordt geactiveerd. Bij de overgang naar slaap- of uitstand dienen computers de snelheid van eventueel actieve 1 Gb/s Ethernetnetwerkverbindingen te verminderen. Desktopcomputers Geïntegreerde desktopcomputers Notebookcomputers Werkstations Kleinschalige servers Thin clients Slaapstand beeldscherm De slaapstand van het beeldscherm is bij levering zo ingesteld dat deze binnen een periode van 15 minuten van inactiviteit van de gebruiker wordt geactiveerd. Desktopcomputers Geïntegreerde desktopcomputers Notebookcomputers Werkstations Kleinschalige servers (indien met computerbeeldscherm) Thin clients Netwerknormen voor energiebeheer Wake on LAN (WOL) Computers met Ethernet-mogelijkheid moeten de WOL-functie in en uit kunnen schakelen voor de slaapstand. Desktopcomputers Geïntegreerde desktopcomputers Notebookcomputers Werkstations Kleinschalige servers Thin clients (geldt alleen wanneer software wordt bijgewerkt vanaf het centraal beheerde netwerk terwijl de eenheid in de slaap- of uitstand staat. Thin clients waarvan het normale kader voor het bijwerken van client-software geen planning buiten bedrijfsuren vereist, zijn uitgezonderd van dit vereiste.) Geldt alleen voor computers die via ondernemingskanalen worden geleverd: Computers met Ethernetmogelijkheid moeten aan één van de volgende normen voldoen: — Geleverd met Wake On LAN (WOL) ingeschakeld vanuit de slaapstand wanneer het systeem op netstroom functioneert (dit betekent dat notebooks automatisch de WOL-functie mogen uitschakelen wanneer ze op hun draagbare stroombronnen functioneren), of — Geleverd met besturing om WOL in te schakelen die voldoende toegankelijk is vanuit zowel de gebruikersinterface van het besturingssysteem van de client als het netwerk indien de computer aan de onderneming is geleverd zonder ingeschakelde WOL-functie. Desktopcomputers Geïntegreerde desktopcomputers Notebookcomputers Werkstations Kleinschalige servers Thin clients (geldt alleen wanneer software wordt bijgewerkt vanaf het centraal beheerde netwerk terwijl de eenheid in de slaap- of uitstand staat. Thin clients waarvan het normale kader voor het bijwerken van client-software geen planning buiten bedrijfsuren vereist, zijn uitgezonderd van dit vereiste.) Activeringsbeheer Geldt alleen voor computers die via ondernemingskanalen worden geleverd: Computers met Ethernet-mogelijkheid moeten in de slaapstand op afstand (via een netwerk) en via tijdprogrammering (bv. realtimeklok) geactiveerd kunnen worden. Wanneer fabrikanten de instellingen bepalen (d.w.z. wanneer de instellingen via de apparatuur in plaats van via de programmatuur worden geregeld), zorgen zij ervoor dat de instellingen centraal kunnen worden geregeld, zoals de klant het wenst, met instrumenten die door de fabrikant worden verstrekt. Desktopcomputers Geïntegreerde desktopcomputers Notebookcomputers Werkstations Kleinschalige servers Thin clients Bij alle computers met ingeschakelde WOL-functie worden eventuele „directed packet”-filters ingeschakeld en ingesteld op een gangbare standaardconfiguratie. Totdat overeenstemming is bereikt over een standaard (of een aantal standaarden) wordt de partners verzocht hun „directed packet”-filterconfiguraties mee te delen aan het EPA en de Commissie; die configuraties zullen op de website worden bekendgemaakt om de discussie en de ontwikkeling van standaardconfiguraties aan te zwengelen. Kwalificeren van computers met energiebeheersmogelijkheden Bij het bepalen of modellen met of zonder WOL moeten worden gekwalificeerd, moet aan de volgende vereisten worden voldaan: a) Uitstand: computers moeten worden getest en beschreven als geleverd voor de uitstand. Modellen die worden geleverd met de WOL-functie ingeschakeld in de uitstand, moeten worden getest met ingeschakelde WOL-functie. Op dezelfde manier moeten producten die worden geleverd met de WOL-functie uitgeschakeld in de uitstand worden getest met uitgeschakelde WOL-functie. b) Slaapstand: computers moeten worden getest en beschreven als geleverd voor de slaapstand. Modellen die worden verkocht via ondernemingskanalen als omschreven in punt 1, definitie V, worden getest, gekwalificeerd en geleverd met de WOL-functie in- of uitgeschakeld op basis van de normen in tabel 8. Producten die rechtstreeks aan de gebruikers worden geleverd via de normale detailhandelskanalen, hoeven niet te worden geleverd met de WOL-functie ingeschakeld vanuit de slaapstand, en kunnen worden getest, gekwalificeerd en geleverd met de WOL-functie ingeschakeld of uitgeschakeld. c) Proxy: desktopcomputers, geïntegreerde desktopcomputers en notebookcomputers worden getest en beschreven voor de onbelaste stand, de slaapstand en de uitstand met de proxykenmerken in- of uitgeschakeld zoals bij levering. Een systeem valt onder de TEC-wegingen voor proxy als dit voldoet aan een proxy-norm die is goedgekeurd door het EPA en de Commissie, en die voldoet aan de doelen van ENERGY STAR. Dergelijke goedkeuring moet zijn verleend voordat de productgegevens worden ingediend ter kwalificatie. Software van de klant en beheerservice vóór levering De partner blijft verantwoordelijk voor het testen en kwalificeren van de producten zoals ze worden geleverd. Als het product op dat moment voldoet aan de normen van, en is gekwalificeerd als ENERGY STAR, mag het product als zodanig worden geëtiketteerd. Als de partner door de klant wordt gevraagd om een aangepaste image te laden, moet de partner de volgende stappen nemen: — De partner moet de klant laten weten dat zijn product mogelijk niet voldoet aan de ENERGY STAR-richtsnoeren met de geladen aangepaste image (er is een voorbeeldbrief beschikbaar op de website van ENERGY STAR die aan de klanten kan worden gestuurd). — De partner moet de klant stimuleren om het product te testen op naleving van de ENERGY STAR-richtsnoeren. Norm voor de voorlichting van de gebruiker Om ervoor te zorgen dat kopers/gebruikers deugdelijk worden geïnformeerd over de voordelen van energiebeheer, verstrekt de fabrikant bij elke computer informatie op een van de volgende wijzen: — informatie over ENERGY STAR en de voordelen van energiebeheer in een gedrukte of een elektronische versie van de gebruikershandleiding. Deze informatie moet aan het begin van de handleiding staan, of — een informatieblad in de verpakking of de doos over ENERGY STAR en de voordelen van energiebeheer. Bij elk van beide mogelijkheden moet ten minste de volgende informatie worden verstrekt: — het bericht dat de computer is geleverd met ingeschakelde functie voor energiebeheer, met vermelding van de tijdsinstellingen (hetzij de standaardinstellingen voor het systeem of een noot waarin wordt vermeld dat de standaardinstellingen voor de computer voldoen aan de ENERGY STAR-normen van minder dan 15 minuten van inactiviteit van de gebruiker voor het beeldscherm en minder dan 30 minuten aan inactiviteit voor de computer, aanbevolen door het ENERGY STAR-programma voor optimale energiebesparingen), en — de juiste werkwijze om de computer uit de slaapstand te halen. D. Normen waaraan op vrijwillige basis kan worden voldaan Gebruikersinterface Hoewel het niet verplicht is, wordt de fabrikanten ten zeerste aanbevolen producten te ontwerpen in overeenstemming met de norm gebruikersinterface stroombesparingsvoorzieningen — IEEE 1621 (formeel „Standard for User Interface Elements in Power Control of Electronic Devices Employed in Office/Consumer Environments” (Norm voor gebruikersinterface-elementen in stroombesparingsvoorzieningen van elektronische apparaten die worden gebruikt in kantoor-/consumentenomgevingen)). Door te voldoen aan de norm IEEE 1621 zullen de stroombesparingsvoorzieningen op alle elektronische apparaten meer onderling gelijkend en intuïtiever worden. Voor nadere informatie over de norm, zie http://eetd.LBL.gov/Controls 4. TESTPROCEDURES De fabrikanten worden geacht de modellen die aan de ENERGY STAR-richtsnoeren voldoen, te testen en zelf te certificeren. — De partners stemmen ermee in om de tests te verrichten volgens de testprocedures die hierna in tabel 9 zijn vermeld. — De testresultaten moeten worden meegedeeld aan het EPA of de Commissie, naargelang van het geval. Verder gelden de volgende test- en rapportage-eisen. 1. Verplicht aantal eenheden voor testen voor TEC of in onbelaste stand De fabrikanten kunnen eerst een enkele eenheid testen voor kwalificering. Indien de eerste geteste eenheid minder is dan of gelijk is aan het maximumverbruiksniveau voor TEC of de onbelaste stand, maar minder dan 10 % onder dat niveau ligt, moet nog een eenheid van hetzelfde model met dezelfde configuratie worden getest. De fabrikant dient de testwaarden voor beide eenheden te rapporteren. Het model voldoet aan de ENERGY STAR-richtsnoeren als beide eenheden voldoen aan het maximumniveau voor TEC of in onbelaste stand voor dat product en die productcategorie. Opmerking: de extra test is uitsluitend vereist voor de TEC-kwalificering (desktops, geïntegreerde desktops, notebooks, werkstations) en de onbelaste stand (kleinschalige server, thin clients) — voor de slaapstand en de uitstand moet slechts één eenheid worden getest, indien dergelijke normen van toepassing zijn. De volgende voorbeelden illustreren deze handelswijze: Voorbeeld 1: desktops van categorie A moeten voldoen aan een TEC-niveau van 148,0 kWh of minder, dus 133,2 kWh is de marge van 10 % voor een extra test. Als het meetresultaat voor het eerste toestel 130 kWh is, hoeft er niet meer getest te worden en voldoet het model (130 kWh is 12 % efficiënter dan de specificatie en ligt dus buiten de marge van 10 %). Als het meetresultaat voor het eerste toestel 133,2 kWh is, hoeft er niet meer getest te worden en voldoet het model (133,2 kWh is precies 10 % efficiënter dan de specificatie). Als het meetresultaat voor het eerste toestel 135 kWh is, moet er nog een toestel getest worden om te bepalen of het model voldoet (135 kWh is slechts 9 % efficiënter dan de specificatie en ligt binnen de marge van 10 %). Als de meetresultaten van die twee toestellen dan 135 en 151 kWh zijn, voldoet het model niet aan de ENERGY STAR-richtsnoeren (hoewel het gemiddelde dan 143 kWh bedraagt), omdat een van de waarden de ENERGY STAR-specificatie overschrijdt. Als de meetresultaten van de twee toestellen 135 en 147 kWh zijn, voldoet het model wel aan de ENERGY STAR-richtsnoeren, omdat beide waarden voldoen aan de ENERGY STAR-specificatie van 148,0 watt. Voorbeeld 2: een kleinschalige server van categorie A moet voldoen aan een niveau in onbelaste stand van 50 watt of minder, dus 45 watt is de marge van 10 % voor een extra test. Bij het testen van een model voor kwalificering zijn dan de volgende scenario’s mogelijk: Als het meetresultaat voor het eerste toestel 44 watt is, hoeft er niet meer getest te worden en voldoet het model (44 watt is 12 % efficiënter dan de specificatie en ligt dus buiten de marge van 10 %). Als het meetresultaat voor het eerste toestel 45 watt is, hoeft er niet meer getest te worden en voldoet het model (45 watt is precies 10 % efficiënter dan de specificatie). Als het meetresultaat voor het eerste toestel 47 watt is, moet er nog een toestel getest worden om te bepalen of het model voldoet (47 watt is slechts 6 % efficiënter dan de specificatie en ligt binnen de marge van 10 %). Als de meetresultaten van die twee toestellen dan 47 en 51 watt zijn, voldoet het model niet aan de ENERGY STAR-richtsnoeren (hoewel het gemiddelde dan 49 watt bedraagt), omdat een van de waarden (51) de ENERGY STAR-specificatie overschrijdt. Als de meetresultaten van de twee toestellen 47 en 49 watt zijn, voldoet het model wel aan de ENERGY STAR-richtsnoeren, omdat beide waarden voldoen aan de ENERGY STAR-specificatie van 50 watt. 2. Modellen die kunnen werken op meerdere spanning/frequentiecombinaties De fabrikanten dienen het testen van hun producten af te stemmen op de markt(en) waar de modellen in de handel gebracht en gepromoot zullen worden als producten die voldoen aan de ENERGY STAR-richtsnoeren. Voor producten die op verscheidene internationale markten worden verkocht als producten die aan de ENERGY STAR-richtsnoeren voldoen en derhalve met verscheidene invoerspanningen worden getest, geldt dat de fabrikant het vereiste stroomverbruik en de vereiste efficiëntiewaarden moet testen en rapporteren voor alle relevante spanning/frequentiecombinaties. Zo moet een fabrikant die hetzelfde model in de Verenigde Staten en Europa levert bij 115 V/60 Hz en bij 230 V/50 Hz, meten, aan de respectieve specificaties voldoen, en de respectieve testwaarden rapporteren opdat het model in beide markten voor het ENERGY STAR-logo in aanmerking zou komen. Indien een model slechts bij één spanning/frequentiecombinatie voldoet aan de ENERGY STAR-richtsnoeren (bv. 115 V/60 Hz), dan mag het alleen als ENERGY STAR worden gekwalificeerd en gepromoot in die regio’s waar de geteste spanning/frequentiecombinatie wordt gebruikt (bijvoorbeeld Noord-Amerika en Taiwan). Tabel 9 Testprocedures Productcategorie Specificatienorm Testprotocol Bron Alle computers Efficiëntie voeding IPS: Generalised Internal Power Supply Efficiency Test Protocol Rev. 6.4.2 EPS: testmethode van ENERGY STAR voor externe voedingen Opmerking: indien voor het testen van een interne voeding informatie of procedures zijn vereist naast de informatie en procedures die zijn beschreven door de Internal Power Supply Efficiency Protocol, moeten partners het EPA of de Commissie, naargelang het geval, bij indiening van het product op verzoek op de hoogte brengen van de testopstelling die is gebruikt om IPS-gegevens te verkrijgen. IPS: www.efficientpowersupplies.org EPS: www.energystar.gov/powersupplies Desktop-, geïntegreerde desktop- en notebookcomputers E TEC (van metingen van uitstand, slaapstand en onbelaste stand) ENERGY STAR Computertestmethode (versie 5.0), bijlage I, deel III Bijlage A Werkstations P TEC (van metingen van uitstand, slaapstand, onbelaste stand en maximaal vermogen) ENERGY STAR Computertestmethode (versie 5.0), bijlage I, deel III-IV Kleinschalige servers Uitstand en onbelaste stand ENERGY STAR Computertestmethode (versie 5.0), bijlage I, deel III Thin clients Uitstand, slaapstand en onbelaste stand ENERGY STAR Computertestmethode (versie 5.0), bijlage I, deel III 3. Kwalificeren van families van producten Modellen die niet of slechts in afwerking verschillen van die welke het jaar voordien werden verkocht, kunnen erkend blijven zonder indiening van nieuwe testgegevens, voor zover de specificaties niet gewijzigd zijn. Wanneer een product in verscheidene configuraties of stijlen in de handel wordt gebracht als een familie of serie van modellen, kan de partner het product onder één modelnummer kwalificeren en daarover rapporteren, voor zover alle modellen van die familie of serie voldoen aan een van de volgende vereisten: — computers die gebouwd zijn op hetzelfde platform en, op behuizing en kleur na, in alle opzichten identiek zijn, kunnen worden gekwalificeerd door de indiening van de testgegevens van één representatief model; — wanneer een product in verscheidene configuraties in de handel wordt gebracht, kan de partner de configuratie met het hoogste energieverbruik van de familie onder één uniek modelnummer kwalificeren en daarover rapporteren, in plaats van over elk model afzonderlijk te rapporteren; er mogen geen configuraties van hetzelfde productmodel zijn met een hoger energieverbruik dan de representatieve configuratie. De configuratie met het hoogste energieverbruik bestaat in dat geval uit de configuratie met de krachtigste processor, de maximale geheugenconfiguratie, de krachtigste GPU enz. Voor systemen die afhankelijk van de specifieke configuratie in verscheidene categorieën (als gedefinieerd in punt 3, onder B) kunnen worden ondergebracht, dienen de fabrikanten de configuratie met het hoogste energieverbruik te kwalificeren voor iedere categorie waarvoor zij het systeem willen kwalificeren. Voor een systeem dat hetzij als desktop van categorie A, hetzij als desktop van categorie B kan worden geconfigureerd, moet de configuratie met het hoogste energieverbruik voor beide categorieën worden getest om te voldoen aan de ENERGY STAR-richtsnoeren. Indien een product voor de drie categorieën kan worden geconfigureerd, moeten de gegevens voor de zwaarste configuratie in alle categorieën worden ingediend. De fabrikanten zijn aansprakelijk voor alle beweringen inzake de efficiëntie van alle andere modellen in een familie, ook als die betrekking hebben op modellen die niet zijn getest of waarvoor geen gegevens zijn gerapporteerd. Alle eenheden of configuraties die bij een productmodelaanduiding horen waarvoor een partner de ENERGY STAR-kwalificatie wil verkrijgen, moeten voldoen aan de ENERGY STAR-normen. Indien een partner configuraties van een model wil kwalificeren waarvoor ook configuraties bestaan die niet voor kwalificatie in aanmerking komen, moet de partner de gekwalificeerde configuraties een aanduiding geven met de modelnaam en het modelnummer dat uniek is voor de configuraties die zijn gekwalificeerd volgens de ENERGY STAR-richtsnoeren. Deze aanduiding moet consistent worden gebruikt, samen met de gekwalificeerde configuraties in marketing- en verkoopmateriaal en op de ENERGY STAR-lijst van gekwalificeerde producten (bijvoorbeeld model A1234 voor basisconfiguraties en A1234-ES voor configuraties die zijn gekwalificeerd volgens de ENERGY STAR-richtsnoeren). 5. DATUM VAN INWERKINGTREDING De datum vanaf welke de fabrikanten mogen beginnen met het kwalificeren van producten als producten die voldoen aan de ENERGY STAR-richtsnoeren wordt als de datum van inwerkingtreding van de overeenkomst genomen. Desktop, geïntegreerde desktop, notebook, werkstation, kleinschalige server De datum van inwerkingtreding van ENERGY STAR versie 5.0 voor desktop, geïntegreerde desktop, notebook, werkstation, kleinschalige server en thin client is 1 juli 2009. Alle producten, met inbegrip van modellen die oorspronkelijk overeenkomstig versie 4.0 werden gekwalificeerd, met als fabricagedatum 1 juli 2009 of later, moeten voldoen aan de normen van versie 5.0 om te voldoen aan de ENERGY STAR-richtsnoeren. Spelconsoles met als fabricagedatum 1 juli 2010 of later moeten voldoen aan de normen van versie 5.0 om te voldoen aan de ENERGY STAR-richtsnoeren. Alle eerdere overeenkomsten inzake computers die voldoen aan de ENERGY STAR-richtsnoeren zullen per 30 juni 2009 aflopen. 6. TOEKOMSTIGE HERZIENINGEN VAN DE SPECIFICATIE Het EPA en de Commissie behouden zich het recht voor de specificatie te herzien mochten zich veranderingen voordoen op technologisch en/of handelsgebied die van invloed zijn op de bruikbaarheid van de specificatie voor consumenten, de industrie, of de gevolgen voor het milieu. Overeenkomstig het huidige beleid worden herzieningen van de specificatie besproken met belanghebbenden. Wanneer de specificatie wordt herzien, geldt de ENERGY STAR-kwalificering niet automatisch voor de levensduur van het productmodel. Om te voldoen aan de ENERGY STAR-richtsnoeren, moet een productmodel voldoen aan de ENERGY STAR-specificatie die van kracht is op de datum van fabricage van het model. Aanhangsel A ENERGY STAR-testprocedure voor het bepalen van het stroomverbruik van computers in uitstand, slaapstand en onbelaste stand Dit protocol moet worden gevolgd bij het meten van de niveaus van stroomverbruik van computers om na te gaan of ze voldoen aan de niveaus voor de uitstand, slaapstand en onbelaste stand waarin is voorzien in deze ENERGY STAR-computerspecificatie versie 5.0. De partners moeten de metingen uitvoeren met een representatief exemplaar van de configuratie zoals deze aan de klant wordt geleverd. De partner hoeft evenwel geen rekening te houden met wijzigingen in het stroomverbruik die het gevolg kunnen zijn van het toevoegen van onderdelen of het wijzigen van de instellingen van het BIOS en/of de programmatuur door de computergebruiker na de verkoop van het product. De volgorde van deze procedure moet worden nageleefd en de modus die wordt getest, is waar nodig aangegeven. Computers moeten worden getest met de configuratie en instellingen zoals die worden geleverd, tenzij anders aangegeven in de testprocedure in deze bijlage A. Stappen waarbij een andere opstelling is vereist, zijn gemarkeerd met een asterisk (*). I. Definities Tenzij anders aangegeven, zijn alle in dit document gebruikte termen in overeenstemming met de definities van de ENERGY STAR-criteria voor computers versie 5.0. 1.   UUT: UUT is een afkorting voor „unit under test” (geteste eenheid), die in dit geval verwijst naar de computer die wordt getest. 2.   UPS: UPS is een afkorting voor „Uninterruptible Power Supply” (ononderbroken stroomtoevoer), en verwijst naar een combinatie van omvormers, schakelaars en systemen voor energieopslag, bijvoorbeeld accu’s, die bij het uitvallen van de netspanning als noodstroomvoeding zorgen voor de continuïteit van de stroomvoorziening. II. Testvereisten 1. Goedgekeurde meter Goedgekeurde meters hebben onder meer de volgende kenmerken ( 2 ) : — een vermogensresolutie van 1 mW of beter; — een piekfactor voor beschikbare stroom van 3 of meer bij nominaal bereik, en — een ondergrens van het stroombereik van 10 mA of minder. Naast bovenstaande kenmerken worden de volgende kenmerken in overweging gegeven: — frequentieweergave van ten minste 3 kHz, en — kalibratie volgens een norm die refereert aan het National Institute of Standards and Technology (NIST) van de Verenigde Staten. Het is tevens wenselijk dat de meetinstrumenten nauwkeurig het gemiddelde stroomverbruik over een door de gebruiker bepaald interval kunnen berekenen (dit gebeurt meestal door een interne rekenkundige bewerking waarbij de meter de totale energie deelt door het tijdsbestek, wat de meest nauwkeurige methode is). Als alternatieve mogelijkheid moet het meetinstrument het energieverbruik over een door de gebruiker gekozen tijdsinterval kunnen weergeven met een nauwkeurigheid van 0,1 mWh of minder en tegelijkertijd de tijd kunnen weergeven met een nauwkeurigheid van 1 seconde of minder. 2. Nauwkeurigheid Metingen van een vermogen van 0,5 W of meer worden verricht met een meetafwijking van 2 % of minder bij een betrouwbaarheidsgraad van 95 %. Metingen van een vermogen van minder dan 0,5 W worden verricht met een meetafwijking van 0,01 W of minder bij een betrouwbaarheidsgraad van 95 %. Het instrument waarmee het vermogen wordt gemeten, dient een nauwkeurigheid te hebben van: — 0,01 W of meer voor vermogensmetingen van 10 W of minder; — 0,1 W of meer voor vermogensmetingen van meer dan 10 W, tot 100 W, en — 1 W of meer voor vermogensmetingen van meer dan 100 W. Alle cijfers in verband met het vermogen moeten worden uitgedrukt in watt en afgerond tot de tweede decimaal. Voor belastingen van 10 W of meer wordt met drie significante cijfers gewerkt. 3. Testomstandigheden Voedingsspanning Noord-Amerika/Taiwan: 115 (± 1 %) Vws, 60 Hz (± 1 %) Europa/Australië/Nieuw-Zeeland: 230 (± 1 %) Vws, 50 Hz (± 1 %) Japan: 100 (± 1 %) Vws, 50 Hz (± 1 %)/60 Hz (± 1 %) Opmerking: voor producten met maximaal vermogen > 1,5 kW bedraagt de spanningsmarge ± 4 % Totale Harmonische Vervorming (THD) (Spanning) < 2 % THD (< 5 % voor producten met maximaal vermogen > 1,5 kW) Omgevingstemperatuur 23 °C ± 5 °C Relatieve vochtigheid 10-80 % (Referentienummer IEC 62301: Household Electrical Appliances — Measurement of Standby Power (Elektrische huishoudapparaten — Meetmethode voor reservespanning), paragrafen 4.2, 4.3, 4.4). 4. Testconfiguratie Het stroomverbruik van een computer wordt gemeten en getest tussen de wisselstroombron en de UUT. Als de UUT Ethernet ondersteunt, moet de UUT verbonden zijn met een Ethernet-netwerkswitch die de hoogste en de laagste netwerksnelheid van de UUT aankan. De netwerkverbinding moet tijdens alle tests actief zijn. III. Testprocedure voor de uitstand, de slaapstand en de onbelaste stand voor alle computerproducten Het wisselstroomverbruik van een computer moet als volgt worden gemeten: Voorbereiding van de UUT 1. Registreer de naam van de fabrikant en van het model van de UUT. 2. Zorg ervoor dat de UUT verbonden is met het netwerk zoals hieronder wordt aangegeven, en dat de UUT een actieve verbinding in stand houdt voor de duur van de test, afgezien van korte onderbrekingen bij de overgang naar een andere verbindingssnelheid. a) Desktops, geïntegreerde desktops en notebooks moeten zijn verbonden met een actieve Ethernet (IEEE 802.3)-netwerkswitch als gespecificeerd in deel II „Testconfiguratie” hierboven. De computer moet deze actieve verbinding naar de switch in stand houden voor de duur van de test, afgezien van korte onderbrekingen bij de overgang naar een andere verbindingssnelheid. Computers zonder Ethernet-mogelijkheid moeten een actieve draadloze verbinding met een draadloze router of netwerktoegangspunt in stand houden voor de duur van de test. b) Kleinschalige servers moeten zijn verbonden met een actieve Ethernet (IEEE 802.3)-netwerkswitch als gespecificeerd in deel II „Testconfiguratie” hierboven, en de verbinding moet actief zijn. c) Thin clients moeten zijn verbonden met een actieve server via een actieve Ethernet (IEEE 802.3)-netwerkswitch en moeten hiervoor bedoelde software voor de verbinding via de terminal of op afstand draaien. 3. Verbind een goedgekeurde meter die het reële vermogen kan meten met een wisselspanningsbron die is ingesteld op de passende spanning/frequentiecombinatie voor de test. 4. Sluit de UUT aan op de meetuitgang van de meter. Tussen de meter en de UUT mogen geen stekkerdozen of UPS-eenheden worden aangesloten. Voor een geldige test moet de meter aangesloten blijven totdat alle gegevens betreffende het stroomverbruik in uitstand, slaapstand en onbelaste stand zijn geregistreerd. 5. Registreer de wisselspanning en frequentie. 6. Start de computer en wacht totdat het besturingssysteem volledig is geladen. Bekijk indien nodig de initiële configuratie van het besturingssysteem en wacht tot alle voorbereidende bestandsindexeringen en andere eenmalige/periodieke processen zijn voltooid. 7. Registreer de basisgegevens van de configuratie van de computer — computertype, naam en versie van het besturingssysteem, processortype en -snelheid, totaal en beschikbaar fysiek geheugen enz. 8. Registreer de basisgegevens van de videokaart of grafische chipset (indien van toepassing): naam van de videokaart of chipset, framebuffergrootte, resolutie, hoeveelheid geheugen op de kaart en aantal bits per pixel. 9. * Zorg ervoor dat de UUT geconfigureerd is zoals bij de levering, met inbegrip van alle accessoires, ingeschakelde WOL-functie en standaard geleverde programmatuur. De configuratie van de UUT moet voorts voor alle tests aan de volgende vereisten voldoen: a) Desktopsystemen die zonder accessoires worden geleverd, moeten worden uitgerust met een standaard muis, toetsenbord en extern computerbeeldscherm. b) Notebooks moeten worden uitgerust met alle accessoires die samen met het systeem worden geleverd, en hoeven geen afzonderlijk toetsenbord of afzonderlijke muis te hebben wanneer ze zijn uitgerust met een geïntegreerd aanwijssysteem of digitizer. c) Bij notebooks moeten alle batterijmodules voor alle tests worden verwijderd. Voor systemen die niet zonder batterijmodule kunnen werken, kan de test worden uitgevoerd met de volledig opgeladen batterijmodule(s) geïnstalleerd; deze configuratie moet in de testresultaten worden vermeld. d) Kleinschalige servers en thin clients die zonder accessoires worden geleverd, moeten worden uitgerust met een standaard muis, toetsenbord en extern computerbeeldscherm (als de server een beelduitvoerfunctie heeft). e) Voor computers met Ethernet-mogelijkheid moet de stroomtoevoer naar onderdelen voor draadloze communicatie voor alle tests worden uitgeschakeld. Dit geldt voor draadloze netwerkadapters (bijvoorbeeld 802.11) en voor draadloze toestel-naar-toestelprotocollen. Voor computers met Ethernet-mogelijkheid moet de stroomtoevoer naar onderdelen voor draadloze LAN-communicatie (bijvoorbeeld IEEE 802.11) ingeschakeld blijven tijdens de test, en moet voor de duur van de test een actieve draadloze verbinding in stand worden gehouden met een draadloze router of een netwerktoegangspunt, dat de hoogste en laagste gegevenssnelheden van de client-communicatie ondersteunt. f) Voor primaire vaste schijven mag geen energiebesparing („spinning-down”) worden ingeschakeld tijdens het testen in de onbelaste stand, tenzij deze niet-vluchtige cache bevatten die in de vaste schijf is geïntegreerd (bijvoorbeeld „hybride” vaste schijven). Als er meer dan één interne vaste schijf wordt geïnstalleerd zoals geleverd, kunnen de niet-primaire, interne vaste schijven worden getest met de energiebesparingsfunctie ingeschakeld zoals geleverd. Als de energiebesparingsfunctie voor deze vaste schijven niet is ingeschakeld bij levering aan de klant, moeten ze worden getest zonder dat dergelijke voorzieningen zijn geïmplementeerd. 10. * De volgende richtsnoeren moeten worden gevolgd voor het configureren van de energie-instellingen voor beeldschermen (zonder andere instellingen voor energieverbruik te wijzigen): a) Voor computers met externe computerbeeldschermen (de meeste desktops): gebruik de instellingen voor energieverbruik van het computerbeeldscherm om te voorkomen dat het beeldscherm zichzelf uitschakelt, zodat het ingeschakeld blijft tijdens de volledige duur van de test in onbelaste stand die hierna wordt beschreven. b) Voor computers met geïntegreerde beeldschermen (notebooks en geïntegreerde systemen): gebruik de instellingen voor energieverbruik om het beeldscherm zodanig in te stellen dat het zichzelf na 1 minuut uitschakelt. 11. Schakel de UUT uit. Testen in uitstand 12. Met de UUT uitgeschakeld en in uitstand: start het meten van het reële verbruik met een interval die kleiner is dan of gelijk aan 1 meting per seconde. Meet de verbruikswaarden gedurende 5 minuten en registreer het (rekenkundig) gemiddelde over die periode van 5 minuten ( 3 ) . Testen in onbelaste stand 13. Schakel de computer in en start met het registreren van de tijd zodra de computer wordt ingeschakeld of onmiddellijk na het inloggen om het systeem volledig op te starten. Wanneer de login is voltooid en het besturingssysteem volledig geladen en klaar is, moeten alle open vensters worden gesloten, zodat het standaarddesktopscherm of een equivalent startscherm wordt weergegeven. Tussen 5 en 15 minuten na het opstarten of de login begint het meten van het reële verbruik met een interval van ten minste 1 meting per seconde. Meet de verbruikswaarden gedurende 5 minuten en registreer het (rekenkundig) gemiddelde over die periode van 5 minuten. Testen in slaapstand 14. Zet de computer in de slaapstand na het voltooien van de metingen in onbelaste stand. Zet de meter terug op nul (indien nodig) en begin met het meten van het reële verbruik met een interval van ten minste 1 meting per seconde Meet de verbruikswaarden gedurende 5 minuten en registreer het (rekenkundig) gemiddelde over die periode van 5 minuten. 15. Indien wordt getest met de WOL-functie ingeschakeld en de WOL-functie uitgeschakeld in de slaapstand: activeer de computer en wijzig de WOL-vanuit-slaapstand-instelling via de instellingen van het besturingssysteem of op een andere manier. Zet de computer opnieuw in slaapstand en herhaal stap 14, en registreer daarbij het stroomverbruik in slaapstand voor deze alternatieve configuratie. Rapporteren van de testresultaten 16. De testresultaten moeten worden gerapporteerd aan het EPA of, in voorkomend geval, aan de Commissie, waarbij ervoor wordt gezorgd dat alle vereiste gegevens zijn opgenomen, inclusief modale vermogenswaarden en in aanmerking komende mogelijkheidsinstellingen voor desktops, geïntegreerde desktops en notebooks. IV. Test van het maximumverbruik voor werkstation Het maximumverbruik voor werkstations kan worden bepaald door twee gangbare benchmarks tegelijkertijd te draaien: Linpack om het centrale systeem te testen (processor, geheugen, enz.) en SPECviewperf® (laatste versie voor de UUT) om de GPU van het systeem te testen. Bijkomende informatie over deze benchmarks, inclusief gratis downloads, is beschikbaar via de onderstaande URL’s: Linpack http://www.netlib.org/linpack/ SPECviewperf® http://www.spec.org/benchmarks.html#gpc Deze test moet drie keer worden herhaald op dezelfde UUT, en de drie metingen moeten binnen een tolerantiemarge van ± 2 % liggen ten opzichte van het gemiddelde van de drie gemeten waarden van het maximumverbruik. Metingen van het maximale wisselstroomverbruik van een werkstation moeten als volgt worden verricht: Voorbereiding van de UUT 1. Verbind een goedgekeurde meter die het reële vermogen kan meten met een wisselspanningsbron die is ingesteld op de passende spanning/frequentiecombinatie voor de test. De meter moet in staat zijn om de meting van het tijdens de test bereikte maximumverbruik op te slaan en weer te geven, of om via een andere methode het maximumverbruik te bepalen. 2. Sluit de UUT aan op de meetuitgang van de meter. Tussen de meter en de UUT mogen geen stekkerdozen of UPS-eenheden worden aangesloten. 3. Registreer de wisselspanning. 4. * Start de computer en installeer Linpack en SPECviewperf zoals aangegeven op bovengenoemde websites, indien dat nog niet is gebeurd. 5. Stel Linpack in met alle standaardinstellingen voor de specifieke architectuur van de UUT en stel de array size „n” zo in dat het stroomverbruik tijdens de test zo hoog mogelijk is. 6. Zorg ervoor dat alle instructies van SPEC voor het draaien van SPECviewperf worden gevolgd. Testen van het maximumverbruik 7. Start met het meten van het reële verbruik met een interval van maximaal 1 meting per seconde. Draai SPECviewperf en zoveel simultane sessies van Linpack als nodig is om het systeem maximaal te belasten. 8. Meet de verbruikswaarden totdat SPECviewperf en alle sessies afgelopen zijn. Registreer het maximumverbruik dat tijdens de test is bereikt. Rapporteren van de testresultaten 9. De testresultaten moeten worden meegedeeld aan het EPA of de Commissie, naargelang van het geval, waarbij ervoor wordt gezorgd dat alle vereiste gegevens zijn opgenomen. 10. Bij het indienen van de gegevens verstrekken de fabrikanten tevens de volgende gegevens: a) waarde van n (array size) die voor Linpack werd gebruikt; b) aantal sessies van Linpack dat tijdens de test tegelijk werd gedraaid; c) versie van SPECviewperf die voor de test werd gebruikt; d) alle compileroptimaliseringen die bij het compileren van Linpack en SPECviewperf werden gebruikt, en e) een vooraf gecompileerd binair bestand van zowel SPECviewperf als Linpack dat door eindgebruikers kan worden gedownload en gedraaid. Deze binaire bestanden kunnen worden verspreid door een centraal normalisatie-instituut zoals SPEC, door een OEM of door een betrokken derde partij. V. Permanente controle Deze testprocedure beschrijft de methode volgens welke kan worden getest of een bepaalde eenheid aan de richtsnoeren voldoet. Een permanente testprocedure wordt sterk aanbevolen, teneinde ervoor te zorgen dat producten van verschillende productieperioden de ENERGY STAR-richtsnoeren naleven. Aanhangsel B Voorbeeldberekeningen I.   Desktop-, geïntegreerde desktop- en notebookcomputers: hier volgt een eenvoudige TEC-berekening die is bedoeld om aan te tonen hoe nalevingsniveaus worden bepaald op basis van metingen van functionele toevoegingen en bedrijfsstand, voor een illustratieve ETEC-evaluatie voor een notebookcomputer van categorie A (geïntegreerde GPU, 8 GB geheugen geïnstalleerd, 1 HDD). 1. Meet de waarden met behulp van de testprocedure uit bijlage A: — Uit = 1 W — Slaap = 1,7 W — Onbelast = 10 W 2. Bepaal welke mogelijkheidsaanpassingen van toepassing zijn: — Geïntegreerde grafische toepassingen? Geldt niet voor specifieke grafische toepassingen. — 8 GB geheugen geïnstalleerd. Voldoet aan geheugenaanpassingsniveau: 8 levert een aanpassing op van 1,6 kWh (4 · 0,4kWh). 3. Pas de wegingen toe op basis van tabel 2 om TEC te berekenen: — Tabel 2 (voor conventioneel notebook): (in %) T uit 60 T slaap 10 T onbelast 30 — E TEC = (8 760/1 000) · (P uit · T uit + P slaap · T slaap + P onbelast · T onbelast ) — = (8 760/1 000) · (P uit · 0,60 + P slaap · 0,10 + P onbelast · 0,30) — = (8 760/1 000) · (1 · 0,60 + 1,7 · 0,10 + 10 · 0,30) — = 33,03 kWh 4. Bepaal de TEC-norm voor de computer door eventuele mogelijkheidsaanpassingen (stap 2) op te tellen bij de basis TEC-norm (tabel 1): — Tabel 1 (voor notebooks): (in kWh) Notebookcomputers Categorie A 40 Categorie B 53 Categorie C 88,5 — ENERGY STAR TEC-norm = 40 kWh + 1,6 kWh = 41,6 kWh 5. Vergelijk E TEC met de ENERGY STAR TEC-norm (stap 4) om er zeker van te zijn of het model in aanmerking komt voor kwalificatie. — TEC-norm voor categorie A: 41,6 kWh — E TEC : 33,03 kWh — 33,03 kWh < 41,6 kWh Notebook voldoet aan ENERGY STAR-normen. II.   Werkstations: hier volgt een illustratieve PTEC-berekening voor een werkstation met twee vaste schijven. 1. Meet de waarden met behulp van de testprocedure uit bijlage A. — Uit = 2 W — Slaap = 4 W — Onbelast = 80 W — Maximaal vermogen = 180 W 2. Noteer het aantal vaste schijven dat is geïnstalleerd. — Twee vaste schijven geïnstalleerd tijdens test. 3. Pas de wegingen toe op basis van tabel 4 om P TEC te berekenen: — Tabel 4: (in %) T uit 35 T slaap 10 T onbelast 55 — P TEC = (0,35 · P uit + 0,10 · P slaap + 0,55 · P onbelast ) — = (0,35 · 2 + 0,10 · 4 + 0,55 · 80) — = 45,10 W 4. Bereken de PTEC-norm met behulp van de formule in tabel 3. — P TEC = 0,28 · [P max + (# HDD · 5)] — P TEC = 0,28 · [180 + (2 · 5)] — P TEC = 53,2 5. Vergelijk de aangepaste P TEC met de ENERGY STAR-niveaus om te bepalen of het model in aanmerking komt voor kwalificatie. — 45,10 < 53,2, Werkstation voldoet aan ENERGY STAR-normen. ( 1 ) Proxy verwijst naar een computer die een volledig actieve netwerkverbinding handhaaft, als gedefinieerd in punt 1 van deze specificatie. Een systeem valt onder de bovenstaande proxywegingen als dit voldoet aan een non-proprietary proxynorm die is goedgekeurd door het EPA en de Commissie, en die voldoet aan de doelen van ENERGY STAR. Dergelijke goedkeuring moet zijn verleend voordat de productgegevens worden ingediend ter kwalificatie. Zie deel 3, onder C, „Kwalificeren van computers met energiebeheersmogelijkheden” voor meer informatie en testvereisten. ( 2 ) Kenmerken van goedgekeurde meters afkomstig van IEC 62301 Ed 1.0: Meting van stand-byvermogen. ( 3 ) Meters met volledige functionaliteit van laboratoriumkwaliteit kunnen waarden over een bepaald tijdsbestek integreren en de gemiddelde waarden automatisch registreren. Bij andere meters moet de gebruiker gedurende een periode van vijf minuten elke 5 seconden een reeks veranderende waarden vastleggen en vervolgens het gemiddelde handmatig berekenen.",
  "source": "EUR LEX"
}