{
  "url": "http://www.w3.org/1999/xhtml\">",
  "content": "L_2019330NL.01000201.xml 20.12.2019 NL Publicatieblad van de Europese Unie L 330/2 GEDELEGEERDE VERORDENING (EU) 2019/2178 VAN DE COMMISSIE van 14 oktober 2019 tot wijziging van Verordening (EU) 2016/1076 van het Europees Parlement en de Raad teneinde de Unie der Comoren op te nemen in bijlage I DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1076 van het Europees Parlement en de Raad van 8 juni 2016 tot toepassing van de regelingen voor goederen van oorsprong uit bepaalde staten behorende tot de groep van staten in Afrika, het Caribisch gebied en de Stille Oceaan (ACS), die zijn opgenomen in overeenkomsten tot instelling van, of leidende tot instelling van, een economische partnerschapsovereenkomst ( 1 ) , en met name artikel 2, lid 2, Overwegende hetgeen volgt: (1) Bijlage I bij Verordening (EU) 2016/1076 bevat een lijst van alle landen waarop de markttoegangsregelingen uit hoofde van die verordening van toepassing zijn. (2) De Tussentijdse Overeenkomst tot vaststelling van een kader voor een Economische Partnerschapsovereenkomst tussen staten in oostelijk en zuidelijk Afrika, enerzijds, en de Europese Gemeenschap en haar lidstaten, anderzijds ( 2 ) (de “tussentijdse EPO”) wordt sinds 14 mei 2012 voorlopig toegepast voor vier van de zes staten in oostelijk en zuidelijk Afrika die de overeenkomst hebben ondertekend en geratificeerd (Madagaskar, Mauritius, de Seychellen en Zimbabwe). (3) Op 7 februari 2019 heeft de Unie der Comoren de akte van bekrachtiging van de tussentijdse EPO neergelegd. Bijgevolg is de tussentijdse EPO met ingang van die datum voorlopig van toepassing tussen de Unie en de Unie der Comoren. (4) De Unie der Comoren moet derhalve in bijlage I worden opgenomen, HEEFT DE VOLGENDE VERORDENING VASTGESTELD: Artikel 1 In bijlage I bij Verordening (EU) 2016/1076 wordt na de woorden “DE REPUBLIEK BOTSWANA” het volgende ingevoegd: “DE UNIE DER COMOREN”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 oktober 2019. Voor de Commissie De voorzitter Jean-Claude JUNCKER ( 1 ) PB L 185 van 8.7.2016, blz. 1 . ( 2 ) PB L 111 van 24.4.2012, blz. 2 .",
  "source": "EUR LEX"
}