{
  "url": "http://www.w3.org/1999/xhtml\"><!--",
  "content": "L_2014296NL.01000101.xml 14.10.2014 NL Publicatieblad van de Europese Unie L 296/1 BESLUIT VAN DE RAAD van 24 september 2012 betreffende de ondertekening en de voorlopige toepassing, namens de Unie en haar lidstaten, van het Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds, teneinde rekening te houden met de toetreding van de Republiek Bulgarije en Roemenië tot de Europese Unie (2014/711/EU) DE RAAD VAN DE EUROPESE UNIE, Gezien het Verdrag betreffende de werking van de EuropeseUnie, en met name artikel 217, in samenhang met artikel 218, lid 5, Gezien de Akte van toetreding van Bulgarije en Roemenië, en met name artikel 6, lid 2, Gezien het voorstel van de Europese Commissie, Overwegende hetgeen volgt: (1) Op 23 oktober 2006 heeft de Raad de Commissie gemachtigd om namens de Europese Gemeenschap en haar lidstaten met de Republiek Tunesie („Tunesië”) onderhandelingen te voeren over een Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds ( 1 ) , teneinde rekening te houden met de toetreding van Bulgarije en Roemenië tot de Europese Unie („het protocol”). (2) De onderhandelingen werden tot tevredenheid van de Commissie afgerond, (3) Op grond van artikel 8, lid 2, van het met Tunesië overeengekomen protocol wordt het protocol vóór de inwerkingtreding ervan voorlopig toegepast. (4) Het protocol moet, in afwachting van de voltooiing van de voor de formele sluiting ervan vereiste procedures, worden ondertekend en voorlopig worden toegepast, HEEFT HET VOLGENDE BESLUIT VASTGESTELD: Artikel 1 1.   Er wordt machtiging verleend voor de ondertekening, namens de Unie en haar lidstaten, van het Protocol bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds, teneinde rekening te houden met de toetreding van de Republiek Bulgarije en Roemenië tot de Europese Unie, onder voorbehoud van de eventuele sluiting ervan op een later tijdstip. 2.   De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die gemachtigd is (zijn) namens de Unie en haar lidstaten het protocol te ondertekenen. Artikel 3 Het protocol wordt voorlopig toegepast met ingang van 1 januari 2007, in afwachting van de voor de sluiting ervan vereiste procedures. Artikel 4 Dit besluit treedt inwerking op de dag waarop het wordt vastgesteld. Gedaan te Brussel, 24 september 2012. Voor de Raad De voorzitter A. MAVROYIANNIS ( 1 ) PB L 97 van 30.3.1998, blz. 2 .",
  "source": "EUR LEX"
}