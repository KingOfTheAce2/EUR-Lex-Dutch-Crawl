{
  "url": "http://www.w3.org/1999/xhtml\">",
  "content": "L_2008043NL.01003801.xml 19.2.2008 NL Publicatieblad van de Europese Unie L 43/38 BESLUIT 2008/134/GBVB VAN DE RAAD van 18 februari 2008 tot uitvoering van Gemeenschappelijk Optreden 2005/797/GBVB betreffende de politiemissie van de Europese Unie voor de Palestijnse Gebieden DE RAAD VAN DE EUROPESE UNIE, Gelet op Gemeenschappelijk Optreden 2005/797/GBVB van de Raad van 14 november 2005 betreffende de politiemissie van de Europese Unie voor de Palestijnse Gebieden ( 1 ) , en met name op artikel 14, lid 2, in samenhang met artikel 23, lid 2, tweede streepje, van het Verdrag betreffende de Europese Unie, Overwegende hetgeen volgt: (1) De Raad heeft op 14 november 2005 Gemeenschappelijk Optreden 2005/797/GBVB vastgesteld waarbij een politiemissie van de Europese Unie voor de Palestijnse Gebieden (EUPOL COPPS) wordt ingesteld voor een periode van drie jaar. De operationele fase van EUPOL COPPS is ingegaan op 1 januari 2006. (2) Op 20 november 2006 heeft de Raad Besluit 2006/807/GBVB ( 2 ) aangenomen, waarbij de definitieve begroting van EUPOL COPPS voor het jaar 2007 wordt vastgesteld. (3) Op 6 december 2007 heeft de Raad Besluit 2007/808/GBVB aangenomen, waarbij wordt bepaald dat die begroting ook de uitgaven van de missie voor de periode van 1 januari 2007 tot en met 29 februari 2008 dekt. (4) Overeenkomstig artikel 1, lid 2, van Besluit 2007/808/GBVB moet de Raad vóór 29 februari 2008 de definitieve begroting van EUPOL COPPS voor de periode van 1 maart 2008 tot en met 31 december 2008 vaststellen, BESLUIT: Artikel 1 Het financieel referentiebedrag ter dekking van de uitgaven in verband met de politiemissie van de Europese Unie voor de Palestijnse Gebieden (EUPOL COPPS) van 1 maart 2008 tot en met 31 december 2008 bedraagt 5 000 000 EUR. Artikel 2 Dit besluit wordt van kracht op de dag waarop het wordt aangenomen. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 18 februari 2008. Voor de Raad De voorzitter D. RUPEL ( 1 ) PB L 300 van 17.11.2005, blz. 65 . ( 2 ) PB L 329 van 25.11.2006, blz. 76 . Besluit gewijzigd bij Besluit 2007/808/GBVB ( PB L 323 van 8.12.2007, blz. 56 ).",
  "source": "EUR LEX"
}