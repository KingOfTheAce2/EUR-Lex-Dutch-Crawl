{
  "url": "http://www.w3.org/1999/xhtml\">",
  "content": "L_202402878NL.000101.fmx.xml Publicatieblad van de Europese Unie NL L-serie 2024/2878 11.11.2024 UITVOERINGSVERORDENING (EU) 2024/2878 VAN DE COMMISSIE van 8 november 2024 tot goedkeuring van de basisstof Allium fistulosum , verwerkt, overeenkomstig Verordening (EG) nr. 1107/2009 van het Europees Parlement en de Raad, en tot wijziging van Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 23, lid 5, in samenhang met artikel 13, lid 2, Overwegende hetgeen volgt: (1) De Commissie heeft op 5 maart 2021 een aanvraag van het Institut Technique de l’Agriculture Biologique (“de aanvrager”) ontvangen voor de goedkeuring van extract van Allium fistulosum als basisstof voor gebruik in gewasbescherming als bactericide voor bodembehandeling vóór het inzaaien van tomaten in het veld en in permanente kassen. In juni 2021 heeft de aanvrager een herziene aanvraag ingediend, waarbij de krachtens artikel 23, lid 3, tweede alinea, van Verordening (EG) nr. 1107/2009 verlangde informatie was gevoegd. (2) De Commissie heeft de Europese Autoriteit voor voedselveiligheid (EFSA) overeenkomstig artikel 23, lid 4, van Verordening (EG) nr. 1107/2009 om wetenschappelijke bijstand verzocht. De EFSA heeft op 31 oktober 2023 een technisch verslag over Allium fistulosum ( 2 ) bij de Commissie ingediend. (3) De aanvraag is ingediend voor “extract van Allium fistulosum ”. Uit de door de aanvrager verstrekte documentatie blijkt echter dat de Allium fistulosum -plant in twee verschillende formuleringen kan worden gebruikt: als waterextract of in de vorm van fijngehakte verse delen van de plant. Daarom werd het passend geacht beide verwerkingsmethoden in de naam van de basisstof op te nemen en het toepassingsgebied van de aanvraag te definiëren als “ Allium fistulosum , verwerkt”. (4) Uit de door de aanvrager verstrekte informatie blijkt dat Allium fistulosum voldoet aan de criteria van een voedingsmiddel zoals gedefinieerd in artikel 2 van Verordening (EG) nr. 178/2002 van het Europees Parlement en de Raad ( 3 ) . Bovendien wordt de stof niet voornamelijk voor gewasbeschermingsdoeleinden gebruikt, maar is Allium fistulosum , verwerkt, niettemin nuttig voor gewasbeschermingsdoeleinden wanneer de stof is opgenomen in een product dat uit de stof zelf bestaat of uit de stof en een gewone verdunner. Bijgevolg moet de stof als basisstof worden beschouwd. (5) Op basis van de in de aanvraag verstrekte informatie en het technisch verslag van de EFSA kan ook worden geconcludeerd dat Allium fistulosum , verwerkt, geen tot bezorgdheid aanleiding gevende stof is en de stof geen intrinsiek vermogen heeft om hormoonontregelende, neurotoxische of immunotoxische effecten teweeg te brengen. Bovendien wordt de stof niet als een gewasbeschermingsmiddel op de markt gebracht. Bijgevolg voldoet Allium fistulosum , verwerkt, aan de voorwaarden van artikel 23, lid 1, tweede alinea, van Verordening (EG) nr. 1107/2009. (6) Na onderzoek van de aanvraag en alle desbetreffende documenten is vastgesteld dat Allium fistulosum , verwerkt, in het algemeen voldoet aan de voorschriften van artikel 23 van Verordening (EG) nr. 1107/2009, met name voor de toepassingen die zijn onderzocht en in het evaluatieverslag van de Commissie zijn opgenomen. Daarom is het passend Allium fistulosum , verwerkt, goed te keuren als basisstof. (7) Overeenkomstig artikel 23, lid 5, in samenhang met artikel 6, van Verordening (EG) nr. 1107/2009 en in het licht van de huidige wetenschappelijke en technische kennis moeten aan de goedkeuring echter bepaalde voorwaarden worden verbonden, zoals vastgelegd in bijlage I bij deze verordening. (8) De Commissie heeft op 23 mei 2024 het evaluatieverslag ( 4 ) en op 11 juli 2024 een ontwerp van deze verordening voorgelegd aan het Permanent Comité voor planten, dieren, levensmiddelen en diervoeders. (9) Overeenkomstig artikel 23, lid 5, in samenhang met artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 5 ) dienovereenkomstig worden gewijzigd. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van een basisstof De stof Allium fistulosum , verwerkt, zoals gespecificeerd in bijlage I, wordt onder de in die bijlage vastgestelde voorwaarden goedgekeurd als basisstof. Artikel 2 Wijziging van Uitvoeringsverordening (EU) nr. 540/2011 De bijlage bij Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 november 2024. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 , ELI: https://eur-lex.europa.eu/eli/reg/2009/1107/oj . ( 2 ) EFSA (Europese Autoriteit voor voedselveiligheid), 2023, Overall conclusions on the application for approval of Allium fistulosum as a basic substance to be used in plant protection as a bactericide, EFSA supporting publication 2023: EN-8433, 119 blz., doi:10.2903/sp.efsa.2023.EN-8433. ( 3 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 , ELI: http://data.europa.eu/eli/reg/2002/178/oj ). ( 4 ) Final Review report for the basic substance Allium fistulosum , processed, finalised by the Standing Committee on Plants, Animals, Food and Feed on 3 October 2024 in view of the approval of Allium fistulosum , processed, as basic substance in accordance with Regulation (EC) No 1107/2009. ( 5 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 , ELI: http://data.europa.eu/eli/reg_impl/2011/540/oj ). BIJLAGE I Triviale naam, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen Allium fistulosum , verwerkt CAS-nr.: niet beschikbaar CIPAC-nr.: niet beschikbaar Niet beschikbaar Levensmiddelenkwaliteit in overeenstemming met de bepalingen van Verordening (EG) nr. 178/2002 van het Europees Parlement en de Raad ( 2 ) , Verordening (EG) nr. 396/2005 van het Europees Parlement en de Raad ( 3 ) en Verordening (EU) 2023/915 van de Commissie ( 4 ) betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006. 1 december 2024 Allium fistulosum , verwerkt, mag worden gebruikt overeenkomstig de specifieke voorwaarden in de conclusies van het evaluatieverslag over Allium fistulosum , verwerkt, (PLAN/2024/798), met name de aanhangsels I en II. ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. ( 2 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 , ELI: http://data.europa.eu/eli/reg/2002/178/oj ). ( 3 ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 , ELI: http://data.europa.eu/eli/reg/2005/396/2024-05-11 ). ( 4 ) Verordening (EU) 2023/915 van de Commissie van 25 april 2023 betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006 ( PB L 119 van 5.5.2023, blz. 103 , ELI: http://data.europa.eu/eli/reg/2023/915/oj ). BIJLAGE II In deel C van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Nummer Triviale naam, identificatienummers IUPAC-benaming Zuiverheid ( 1 ) Datum van goedkeuring Specifieke bepalingen “27 Allium fistulosum , verwerkt CAS-nr.: niet beschikbaar CIPAC-nr.: niet beschikbaar Niet beschikbaar Levensmiddelenkwaliteit in overeenstemming met de bepalingen van Verordening (EG) nr. 178/2002 van het Europees Parlement en de Raad ( 2 ) , Verordening (EG) nr. 396/2005 van het Europees Parlement en de Raad ( 3 ) en Verordening (EU) 2023/915 van de Commissie ( 4 ) betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006 1 december 2024 Allium fistulosum , verwerkt, mag worden gebruikt overeenkomstig de specifieke voorwaarden in de conclusies van het evaluatieverslag over Allium fistulosum , verwerkt, (PLAN/2024/798), met name de aanhangsels I en II.” ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. ( 2 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 , ELI: http://data.europa.eu/eli/reg/2002/178/oj ). ( 3 ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 , ELI: http://data.europa.eu/eli/reg/2005/396/2024-05-11 ). ( 4 ) Verordening (EU) 2023/915 van de Commissie van 25 april 2023 betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006 ( PB L 119 van 5.5.2023, blz. 103 , ELI: http://data.europa.eu/eli/reg/2023/915/oj ).”. ELI: http://data.europa.eu/eli/reg_impl/2024/2878/oj ISSN 1977-0758 (electronic edition)",
  "source": "EUR LEX"
}