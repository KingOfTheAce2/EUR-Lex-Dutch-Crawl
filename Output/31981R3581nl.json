{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R3581:NL:HTML\">",
  "content": "EUR-Lex - 31981R3581 - NL Avis juridique important | 31981R3581 Verordening (EEG) nr. 3581/81 van de Commissie van 14 december 1981 betreffende de statistische drempel van de statistieken van de buitenlandse handel van de Gemeenschap en van de handel tussen de Lid-Staten Publicatieblad Nr. L 359 van 15/12/1981 blz. 0012 - 0013 Bijzondere uitgave in het Spaans: Hoofdstuk 16 Deel 1 blz. 0078 Bijzondere uitgave in het Portugees: Hoofdstuk 16 Deel 1 blz. 0078 VERORDENING (EEG) Nr. 3581/81 VAN DE COMMISSIE van 14 december 1981 betreffende de statistische drempel van de statistieken van de buitenlandse handel van de Gemeenschap en van de handel tussen de Lid-Staten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1736/75 van de Raad van 24 juni 1975 betreffende de statistieken van de buitenlandse handel van de Gemeenschap en van de handel tussen de Lid-Staten (1), gewijzigd bij Verordening (EEG) nr. 2845/77 (2), inzonderheid op de artikelen 24 en 41, Gelet op Verordening (EEG) nr. 1445/72 van de Raad van 24 april 1972 betreffende de goederennomenclatuur voor de statistieken van de buitenlandse handel van de Gemeenschap en de handel tussen de Lid-Staten (NIMEXE) (3), gewijzigd bij Verordening (EEG) nr. 3065/75 (4), inzonderheid op artikel 5, lid 2 en lid 3, Gelet op Verordening (EEG) nr. 3180/78 van de Raad van 18 december 1978 tot wijziging van de waarde van de rekeneenheid, voortaan Ecu genaamd, die wordt gebruikt door het Europees Fonds voor Monetaire Samenwerking (5), Gelet op Verordening (EEG, Euratom) nr. 3308/80 van de Raad van 16 december 1980 betreffende de vervanging van de Europese rekeneenheid door de Ecu in de communautaire besluiten (6), Overwegende dat sedert de aanneming van Verordening (EEG) nr. 2845/77 van de Raad, de prijzen zich dusdanig hebben ontwikkeld dat het nodig is de statistische drempel van 300 tot 400 Ecu te verhogen, zodat de Lid-Staten de statistische registratie van zendingen van geringe waarde achterwege kunnen laten, wanneer zij om bezuinigingsredenen gebruik willen maken van deze mogelijkheid; Overwegende dat de in Ecu vastgestelde statistische drempel in nationale valuta's moet worden omgerekend ; dat de omrekeningskoers van elke valuta ten opzichte van de Europese rekeneenheid dagelijks verandert ; dat voor de bepaling van de drempelwaarde een vaste omrekeningskoers moet worden toegepast; dat die koers kan worden gebaseerd op de gemiddelde wisselkoersen gedurende de periode juli 1980 tot en met juni 1981; Overwegende dat, om redenen van vereenvoudiging, afronding van de aldus verkregen bedragen is vereist; Overwegende dat de in deze verordening vervatte maatregelen in overeenstemming zijn met het advies van het ComitÃ© voor de statistiek van de buitenlandse handel, HEEFT DE VOLGENDE VERORDENING VASTGESTELD: Artikel 1 De statistische drempel in de zin van artikel 24 van Verordening (EEG) nr. 1736/75, uitgedrukt in waarde, wordt op 400 Ecu vastgesteld. Artikel 2 De bij artikel 1 vastgestelde statistische drempel, uitgedrukt in nationale valuta's, mag niet hoger liggen dan de onderstaande bedragen: >PIC FILE= \"T0021262\"> Artikel 3 Deze verordening is voor het eerst toepasselijk op de statistieken die betrekking hebben op de gegevens betreffende het jaar 1982.  (1) PB nr. L 183 van 14.7.1975, blz. 3. (2) PB nr. L 329 van 22.12.1977, blz. 3. (3) PB nr. L 161 van 17.7.1972, blz. 1. (4) PB nr. L 307 van 27.11.1975, blz. 1. (5) PB nr. L 379 van 30.12.1978. blz. 1. (6) PB nr. L 345 van 20.12.1980, blz. 1. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 14 december 1981. Voor de Commissie Michael O'KENNEDY Lid van de Commissie",
  "source": "EUR LEX"
}