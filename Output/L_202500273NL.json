{
  "url": "http://www.w3.org/1999/xhtml\">",
  "content": "L_202500273NL.000101.fmx.xml Publicatieblad van de Europese Unie NL L-serie 2025/273 13.2.2025 UITVOERINGSVERORDENING (EU) 2025/273 VAN DE COMMISSIE van 12 februari 2025 tot verlening van een vergunning voor een preparaat van Lactiplantibacillus plantarum DSM 34271 als toevoegingsmiddel voor diervoeding voor alle diersoorten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de redenen en procedures voor het verlenen van dergelijke vergunningen, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een aanvraag ingediend voor de verlening van een vergunning voor een preparaat van Lactiplantibacillus plantarum DSM 34271. De krachtens artikel 7, lid 3, van Verordening (EG) nr. 1831/2003 vereiste nadere gegevens en documenten waren bij de aanvraag gevoegd. (3) De aanvraag betreft de verlening van een vergunning voor een preparaat van Lactiplantibacillus plantarum DSM 34271 als toevoegingsmiddel voor diervoeding voor alle diersoorten, waarbij is verzocht dat toevoegingsmiddel in te delen in de categorie “technologische toevoegingsmiddelen” en in de functionele groep “inkuiltoevoegingsmiddelen”. (4) De Europese Autoriteit voor voedselveiligheid (EFSA) heeft in haar advies van 26 juni 2024 ( 2 ) geconcludeerd dat Lactiplantibacillus plantarum DSM 34271 en het samengestelde toevoegingsmiddel veilig zijn voor alle diersoorten, de consument en het milieu. Wat de veiligheid van de gebruiker betreft, moet het toevoegingsmiddel worden beschouwd als mogelijk huid- en inhalatieallergeen, en alle vormen van blootstelling via de huid en de luchtwegen worden als een risico beschouwd. Eén preparaat bleek niet irriterend voor de huid of de ogen te zijn. Door Lactiplantibacillus plantarum DSM 34271 bij een minimumgehalte van 1 × 10 8 kve/kg vers plantaardig materiaal toe te voegen, kan de productie worden verbeterd van kuilvoer uit vers materiaal met een gehalte aan droge stof van 30 % tot 35 %. De EFSA heeft ook het verslag over de analysemethode voor het toevoegingsmiddel voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Gezien het bovenstaande is de Commissie van oordeel dat het preparaat van Lactiplantibacillus plantarum DSM 34271 voldoet aan de voorwaarden van artikel 5 van Verordening (EG) nr. 1831/2003. Het gebruik van dat preparaat moet daarom worden toegestaan. Daarnaast is de Commissie van oordeel dat passende beschermende maatregelen moeten worden genomen om ongunstige gevolgen voor de gezondheid van de gebruikers van het toevoegingsmiddel te voorkomen. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Verlening van een vergunning Voor het in de bijlage gespecificeerde preparaat, dat behoort tot de categorie “technologische toevoegingsmiddelen” en de functionele groep “inkuiltoevoegingsmiddelen”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 februari 2025. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 , ELI: http://data.europa.eu/eli/reg/2003/1831/oj . ( 2 ) EFSA Journal 2024;22:e8903. BIJLAGE Identificatienummer van het toevoegingsmiddel voor diervoeding Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode kve/kg vers materiaal Categorie: technologische toevoegingsmiddelen. Functionele groep: inkuiltoevoegingsmiddelen. 1k20763 Lactiplantibacillus plantarum DSM 34271 Samenstelling van het toevoegingsmiddel Preparaat van Lactiplantibacillus plantarum DSM 34271 met ten minste 4 × 10 11 kve/g toevoegingsmiddel. Vaste vorm ———————————————— Karakterisering van de werkzame stof Levensvatbare cellen van Lactiplantibacillus plantarum DSM 34271. ——————————————— Analysemethode ( 1 ) Kwantificering in het toevoegingsmiddel voor diervoeding van Lactiplantibacillus plantarum DSM 34271: — spreidplaat- (of gietplaat)methode op MRS-agar EN 15787 Identificatie van Lactiplantibacillus plantarum DSM 34271: — pulsed-field-gelelektroforese (PFGE) — CEN/TS 17697 of DNA-sequentiemethoden Alle diersoorten — — — 1. In de gebruiksaanwijzing voor het toevoegingsmiddel en de voormengsels moeten de opslagomstandigheden worden vermeld. 2. Het toevoegingsmiddel moet alleen worden gebruikt met gemakkelijk en middelmatig moeilijk in te kuilen vers plantaardig materiaal ( 2 ) . 3. Minimumdosis van het toevoegingsmiddel indien niet gebruikt in combinatie met andere micro-organismen als inkuiltoevoegingsmiddelen: 1 × 10 8 kve/kg vers materiaal. 4. Als polyethyleenglycol (PEG 4000) als beschermstof bij invriezing (cryoprotectant) wordt toegepast, moet het bij een maximale concentratie van 0,025 mg/kg kuilvoer worden gebruikt. 5. De exploitanten van diervoederbedrijven moeten operationele procedures en organisatorische maatregelen vaststellen voor de gebruikers van het toevoegingsmiddel en de voormengsels om met de mogelijke risico’s bij gebruik ervan om te gaan. Indien die risico’s met deze procedures en maatregelen niet kunnen worden geëlimineerd, moeten bij het gebruik van het toevoegingsmiddel en de voormengsels persoonlijke beschermingsmiddelen voor de luchtwegen, de huid en de ogen worden gebruikt. 5 maart 2035 ( 1 ) Nadere bijzonderheden over de analysemethoden zijn te vinden op de website van het referentielaboratorium: https://joint-research-centre.ec.europa.eu/eurl-fa-eurl-feed-additives/eurl-fa-authorisation/eurl-fa-evaluation-reports_en . ( 2 ) Makkelijk in te kuilen voedermateriaal: > 3 % oplosbare koolhydraten in het verse materiaal; middelmatig moeilijk in te kuilen voedermateriaal: 1,5-3,0 % oplosbare koolhydraten in het verse materiaal overeenkomstig Verordening (EG) nr. 429/2008 van de Commissie van 25 april 2008 tot vaststelling van voorschriften ter uitvoering van Verordening (EG) nr. 1831/2003 van het Europees Parlement en de Raad wat betreft de opstelling en indiening van aanvragen en de beoordeling van en de verlening van vergunningen voor toevoegingsmiddelen voor diervoeding ( PB L 133 van 22.5.2008, blz. 1 , ELI: http://data.europa.eu/eli/reg/2008/429/oj ). ELI: http://data.europa.eu/eli/reg_impl/2025/273/oj ISSN 1977-0758 (electronic edition)",
  "source": "EUR LEX"
}