{
  "url": "http://www.w3.org/1999/xhtml\">",
  "content": "L_2005259NL.01001501.xml 5.10.2005 NL Publicatieblad van de Europese Unie L 259/15 VERORDENING (EG) N r. 1623/2005 VAN DE COMMISSIE van 4 oktober 2005 tot aanvulling van de bijlage bij Verordening (EG) nr. 2400/96 in verband met de inschrijving van bepaalde benamingen in het „Register van beschermde oorsprongsbenamingen en beschermde geografische aanduidingen” (Tuscia — (BOB) en Basilico Genovese — (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 6, leden 3 en 4, Overwegende hetgeen volgt: (1) Overeenkomstig artikel 6, lid 2, van Verordening (EEG) nr. 2081/92 zijn de aanvragen van Italië tot registratie van de benamingen „Tuscia” en „Basilico Genovese” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 7 van Verordening (EEG) nr. 2081/92, worden deze benamingen ingeschreven in het „Register van beschermde oorsprongsbenamingen en beschermde geografische aanduidingen”, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 van de Commissie ( 3 ) wordt aangevuld met de in de bijlage bij de onderhavige verordening vermelde benaming. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 2005. Voor de Commissie Mariann FISCHER BOEL Lid van de Commissie ( 1 ) PB L 208 van 24.7.1992, blz. 1 . Verordening laatstelijk gewijzigd bij Verordening (EG) nr. 806/2003 ( PB L 122 van 16.5.2003, blz. 1 ). ( 2 ) PB C 229 van 14.9.2004, blz. 2 (Tuscia); PB C 259 van 21.10.2004, blz. 3 (Basilico Genovese). ( 3 ) PB L 327 van 18.12.1996, blz. 11 . Verordening laatstelijk gewijzigd bij Verordening (EG) nr. 1357/2005 ( PB L 214 van 19.8.2005, blz. 6 ). BIJLAGE In bijlage I bij het Verdrag genoemde producten voor menselijke consumptie Oliën en vetten (boter, margarine, olie enz.) ITALIË Tuscia (BOB) Groenten en fruit en granen, in ongewijzigde staat of verwerkt ITALIË Basilico Genovese (BOB)",
  "source": "EUR LEX"
}