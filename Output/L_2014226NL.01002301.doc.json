{
  "url": "http://www.w3.org/1999/xhtml\"><!--",
  "content": "L_2014226NL.01002301.xml 30.7.2014 NL Publicatieblad van de Europese Unie L 226/23 BESLUIT 2014/508/GBVB VAN DE RAAD van 30 juli 2014 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 3, lid 1, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB vastgesteld. (2) Gezien de ernst van de situatie in Oekraïne, is de Raad van oordeel dat bijkomende personen en entiteiten moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (3) De bijlage bij Besluit 2014/145/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit genoemde personen en entiteiten worden toegevoegd aan de lijst in de bijlage bij Besluit 2014/145/GBVB. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie. Gedaan te Brussel, 30 juli 2014. Voor de Raad De voorzitter S. GOZI ( 1 ) PB L 78 van 17.3.2014, blz. 16 . BIJLAGE LIJST VAN PERSONEN EN ENTITEITEN ALS BEDOELD IN ARTIKEL 1 Individuals Naam Identificatie-gegevens Motivering Datum van plaatsing op de lijst 1. Alexey Alexeyevich GROMOV Geboren: 31.5.1960; in Zagorsk (Sergiev Posad) Als eerste onderstafchef van de presidentiële administratie is hij verantwoordelijk voor instructies aan de Russische media om zich gunstig op te stellen ten aanzien van de separatisten in Oekraïne en de annexatie van de Krim. Hij steunt derhalve de destabilisering van Oost-Oekraïne en de annexatie van de Krim. 30.7.2014 2. Oksana TCHIGRINA Оксана Чигрина Woordvoerdster van de zogenaamde „regering” van de zogenaamde „Volksrepubliek van Lugansk”, die verklaringen heeft afgelegd ter rechtvaardiging van o.m. het neerhalen van een militair vliegtuig van Oekraïne, gijzelnemingen en krijgsverrichtingen van de illegale gewapende groepen, waardoor de territoriale integriteit, de soevereiniteit en de eenheid van Oekraïne zijn ondemijnd. 30.7.2014 3. Boris LITVINOV Борис Литвинов Lag vanaf 22 juli als voorzitter van de zogenaamde „Hoge Raad” van de zogenaamde „Volksrepubliek van Donetsk” aan de basis van beleid met betrekking tot en de organisatie van het illegaal referendum dat tot de uitroeping van de zogenaamde zelfverklaarde „Volksrepubliek van Donetsk” heeft geleid, hetgeen een inbreuk vormt op de territoriale integriteit, de soevereiniteit en de eenheid van Oekraïne. 30.7.2014 4. Sergey ABISOV Geboren: 27.11. 1967 Aanvaardde zijn benoeming tot zogenaamde „minister van Binnenlandse Zaken van de Krimrepubliek” bij decreet van de president van Rusland (decreet Nr. 301) van 5 mei 2014, en heeft door zijn acties als zogenaamde „minister van Binnenlandse Zaken” de territoriale integriteit, de soevereiniteit en de eenheid van Oekraïne ondermijnd 30.7.2014 5 Arkady Romanovich ROTENBERG Geboren: 15.12.1951 in Leningrad (Sint-Petersburg) De heer Rotenberg is van oudsher een kennis van president Putin, en was eerder zijn judosparringpartner. Hij heeft zijn fortuin gemaakt tijdens de regeringsperiode van president Putin. Hij is door Russische beleidsmakers bevoordeeld bij de toekenning van belangrijke aanbestedingen van de Russische staat of Russische overheidsbedrijven. Zijn bedrijven kregen met name meerdere lucratieve contracten toegewezen bij de voorbereiding van de Olympische Spelen in Sochi. Hij is een hoofdaandeelhouder van Giprotransmost, een bedrijf waaraan door een Russisch overheidsbedrijf een overheids-opdracht is gegund voor een haalbaarheidsstudie over de bouw van een brug tussen Rusland en de illegaal geannexeerde autonome republiek Krim, waardoor hij de integratie van de illegaal geannexeerde autonome republiek Krim in de Russische Federatie verstevigt, hetgeen de territoriale integriteit van Oekraïne nog meer ondermijnt. 30.7.2014 6. Konstantin Valerevich MALOFEEV Константин Валерьевич Малофеев Geboren: 3.7.1974 in Puschino De heer Malofeev heeft nauwe banden met Oekraïnse separatisten in Oost-Oekraïne en de Krim. Hij is een voormalig werkgever van de heer Borodai, de zogenaamde premier van de zogenaamde „Volksrepubliek van Donetsk” en had een ontmoeting met de heer Aksyonov, de zogenaamde premier van de zogenaamde „Krimrepubliek” in de periode van de annexatie van de Krim. De regering van Oekraïne heeft een strafrechtelijk onderzoek tegen hem geopend naar aanleiding van zijn vermeende materiële en financiële steun aan de separatisten. Daarnaast heeft hij een aantal openbare verklaringen afgelegd waarin hij de annexatie van de Krim en de opneming van Oekraïne in Rusland steunde; hij verklaarde met name in juni 2014 dat „het niet mogelijk was om geheel Oekraïne in Rusland op te nemen, maar misschien wel het Oosten (van Oekraïne)”. De heer Malofeev steunt derhalve de destabilisering van Oost-Oekraïne. 30.7.2014 7. Yuriy Valentinovich KOVALCHUK Юрий Валентинович Ковальчук Geboren: 25.7.1951 in Leningrad (Sint-Petersburg) De heer Kovalchuk is van oudsher een kennis van president Putin. Hij is een medestichter van de zogenaamde Ozero Dacha, een coöperatie die een groep invloedrijke personen rond president Putin verenigt. Hij trekt profijt uit zijn banden met Russische beleidsmakers. Hij is voorzitter en grootste aandeelhouder van Bank Rossiya, waarvan in 2013 nagoeg 38 % in zijn bezit was, en die wordt beschouwd als de persoonlijke bank van hogere ambtenaren van de Russische Federatie. Sedert de illegale annexatie van de Krim heeft Bank Rossiya filialen geopend op de gehele Krim en in Sebastopol, waardoor zij de intregatie daarvan in de Russische Federatie consolideert. Daarnaast heeft Bank Rossiya een belangrijk aandeel in de National Media Group, een groep die televisiezenders controleert waarop het destabiliseringsbeleid van de Russische regering actief wordt gesteund. 30.7.2014 8. Nikolay Terentievich SHAMALOV Николай Терентьевич Шамалов Geboren: 24.1.1950 De heer Terentievich is van oudsher een kennis van president Putin. Hij is een medestichter van de zogenaamde Ozero Dacha, een coöperatie die een groep invloedrijke personen rond president Putin verenigt. Hij trekt profijt uit zijn banden met Russische beleidsmakers. Hij is voorzitter en de op een na grootste aandeelhouder van Bank Rossiya, waarvan in 2013 nagoeg 10 % in zijn bezit was, en die wordt beschouwd als de persoonlijke bank van hogere ambtenaren van de Russische Federatie. Sinds de illegale annexatie van de Krim heeft Bank Rossiya filialen geopend op de gehele Krim en in Sebastopol, waardoor zij de intregatie daarvan in de Russische Federatie consolideert. Daarnaast heeft Bank Rossiya een belangrijk aandeel in de National Media Group, een groep die televisiezenders controleert waarop het destabiliseringsbeleid van de Russische regering actief wordt gesteund. 30.7.2014 Entities Naam Identificatie-gegevens Motivering Datum van plaatsing op de lijst 1. AANDELEN-VENNOOTSCHAP CONCERN ALMAZ-ANTEY (alias ALMAZ-ANTEY CORP; alias ALMAZ-ANTEY DEFENSE CORPORATION; alias ALMAZ-ANTEY JSC;), 41 ul.Vereiskaya, Moscow 121471, Russia; Website: almaz-antey.ru; E-mail adres antey@almaz-antey.ru Almaz-Antei is een Russisch overheidsbedrijf. Het produceert luchtafweersystemen waaronder grond-luchtrakketten voor het Russiche leger. De Russiche autoriteiten leveren zware wapens aan de separatisten in Oost-Oekraïne aan, en dragen daarmee bij tot de destabilisering van Oekraïne. De separatisten gebruiken die wapens, onder meer om vliegtuigen neer te halen. Als overheidsbedrijf draagt Almaz-Antei derhalve bij tot de destabilisering van Oekraïne. 30.7.2014 2. DOBROLET aka DOBROLYOT Добролет/Добролёт Airline code QD International Highway, House 31, building 1, 141411 Moscow 141411, Москва г, Международное ш, дом 31, строение 1 Website: www.dobrolet.com Dobrolet is een dochter van de Russische staatsluchtvaartmaatschappij. Sinds de illegale annexatie van de Krim heeft Dobrolet tot dusver uitsluitend vluchten tussen Moskou en Simferopol verzorgd. Daarmee faciliteert zij de integratie van de illegaal geannexeerde autonome republiek Krim in de Russiche Federatie, en ondermijnt zij de soevereiniteit en de territoriale integriteit van Oekraïne.. 30.7.2014 3. RUSSIAN NATIONAL COMMERCIAL BANK License of the Central Bank of Russia No. 1354 Russian Federation, 127 030 Moscow, Krasnoproletarskaya street 9/5. Na de illegale annexatie van de Krim is de zogenaamde „Krimrepubliek” de volledige eigenaar geworden van de Russian National Commercial Bank (RNCB). De bank is een dominante speler geworden op de markt, terwijl zij voor de annexatie niet op de Krim aanwezig was. Door het kopen of overnemen van bijkantoren van banken die op de Krim actief waren maar zich nu terugtrekken, heeft de RNCB materieel en financieel de acties ondersteunt van de Russische regering om de Krim in de Russische Federatie te integreren, en heeft zij derhalve de territoriale integriteit van Oekraïne ondermijnd. 30.7.2014",
  "source": "EUR LEX"
}