{
  "url": "http://www.w3.org/1999/xhtml\"><!--",
  "content": "L_2018181NL.01000401.xml 18.7.2018 NL Publicatieblad van de Europese Unie L 181/4 UITVOERINGSVERORDENING (EU) 2018/1011 VAN DE COMMISSIE van 17 juli 2018 tot toelating van een uitbreiding van de gebruiksniveaus van uv-behandelde champignons als nieuw voedingsmiddel krachtens Verordening (EU) 2015/2283 van het Europees Parlement en de Raad, en tot wijziging van Uitvoeringsverordening (EU) 2017/2470 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, Overwegende hetgeen volgt: (1) Verordening (EU) 2015/2283 bepaalt dat alleen nieuwe voedingsmiddelen die zijn toegelaten en op de Unielijst zijn opgenomen, als zodanig in de Unie in de handel mogen worden gebracht. (2) Op grond van artikel 8 van Verordening (EU) 2015/2283 werd Uitvoeringsverordening (EU) 2017/2470 van de Commissie ( 2 ) aangenomen, waarin een Unielijst van toegelaten nieuwe voedingsmiddelen is vastgesteld. (3) Krachtens artikel 12 van Verordening (EU) 2015/2283 neemt de Commissie een besluit over de toelating van het in de Unie in de handel brengen van een nieuw voedingsmiddel en tot bijwerking van de Unielijst. (4) Bij Uitvoeringsbesluit (EU) 2017/2355 van de Commissie ( 3 ) is overeenkomstig Verordening (EG) nr. 258/97 van het Europees Parlement en de Raad ( 4 ) een vergunning verleend voor het in de handel brengen van uv-behandelde champignons als nieuw voedingsmiddel. (5) Op 23 juli 2015 hebben de ondernemingen Banken Champignons Group B.V. en J.K. Holding B.V. een verzoek ingediend bij de bevoegde instantie van Nederland om uv-behandelde champignons ( Agaricus bisporus ) met een verhoogd gehalte aan vitamine D 2 als nieuw voedingsmiddel in de Unie in de handel te brengen in de zin van artikel 1, lid 2, onder f), van Verordening (EG) nr. 258/97. (6) Bij Uitvoeringsverordening (EU) 2017/2470 werd die toelating in januari 2018 een algemene toelating. Aangezien de aanvraag van deze onderneming betrekking heeft op champignons met een hoger gehalte aan vitamine D 2 , moet deze verordening worden beschouwd als een toelating voor de uitbreiding van het gebruik. (7) Op grond van artikel 35, lid 1, van Verordening (EU) 2015/2283 worden alle uit hoofde van artikel 4 van Verordening (EG) nr. 258/97 bij een lidstaat ingediende aanvragen om een nieuw voedingsmiddel in de Unie in de handel te brengen waarover vóór 1 januari 2018 nog geen definitief besluit is genomen, behandeld als aanvragen uit hoofde van Verordening (EU) 2015/2283. (8) De aanvraag voor het als nieuw voedingsmiddel in de Unie in de handel brengen van uv-behandelde champignons ( Agaricus bisporus ) met een verhoogd gehalte aan vitamine D 2 is overeenkomstig artikel 4 van Verordening (EG) nr. 258/97 ingediend bij een lidstaat, en voldoet eveneens aan de voorschriften van Verordening (EU) 2015/2283. (9) Op 20 september 2017 heeft de bevoegde instantie van Nederland haar verslag van de eerste beoordeling uitgebracht. In dat verslag werd geconcludeerd dat uv-behandelde champignons ( Agaricus bisporus ) met een verhoogd gehalte aan vitamine D 2 voldoen aan de criteria voor nieuwe voedingsmiddelen, vastgesteld in artikel 3, lid 1, van Verordening (EG) nr. 258/97. (10) Op 5 oktober 2017 heeft de Commissie het verslag van de eerste beoordeling doorgestuurd naar de overige lidstaten. Binnen de in artikel 6, lid 4, eerste alinea, van Verordening (EG) nr. 258/97 vastgestelde termijn van 60 dagen hebben de overige lidstaten opmerkingen geformuleerd om ervoor te zorgen dat de door de EFSA ( 5 ) vastgestelde toelaatbare maximumwaarden voor de inname van vitamine D niet worden overschreden. (11) In het kader van de opmerkingen van de overige lidstaten heeft de aanvrager aanvullende verklaringen verstrekt, waarmee de bezorgdheid van de lidstaten en de Commissie werd weggenomen. (12) Die verklaringen geven voldoende redenen om vast te stellen dat uv-behandelde champignons ( Agaricus bisporus ) met een verhoogd gehalte aan vitamine D 2 bij de voorgestelde gebruiksniveaus in overeenstemming zijn met artikel 12, lid 1, van Verordening (EU) 2015/2283. (13) Krachtens bijlage VI, deel A, punt 1, van Verordening (EU) nr. 1169/2011 van het Europees Parlement en de Raad ( 6 ) moet de benaming van het levensmiddel vermeldingen omvatten of ervan vergezeld gaan inzake de specifieke behandeling die het levensmiddel heeft ondergaan in alle gevallen waarin het weglaten van deze informatie de koper zou kunnen misleiden. Aangezien kopers normaliter niet verwachten dat champignons uv-behandeld zijn, moet de benaming van het levensmiddel dergelijke informatie omvatten of ervan vergezeld gaan om te voorkomen dat kopers worden misleid. (14) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DEZE VERORDENING VASTGESTELD: Artikel 1 1.   De vermelding betreffende met uv-behandelde champignons op de Unielijst van toegelaten nieuwe voedingsmiddelen overeenkomstig artikel 8 van Verordening (EU) 2015/2283 wordt gewijzigd overeenkomstig de bijlage bij deze verordening. 2.   De in lid 1 bedoelde vermelding op de Unielijst omvat de in de bijlage bij deze verordening vastgestelde gebruiksvoorwaarden en etiketteringsvoorschriften. Artikel 2 De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 juli 2018. Voor de Commissie De voorzitter Jean-Claude JUNCKER ( 1 ) PB L 327 van 11.12.2015, blz. 1 . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 ). ( 3 ) Uitvoeringsbesluit (EU) 2017/2355 van de Commissie van 14 december 2017 tot verlening van een vergunning voor het in de handel brengen van uv-behandelde champignons als nieuw voedingsmiddel krachtens Verordening (EG) nr. 258/97 van het Europees Parlement en de Raad ( PB L 336 van 16.12.2017, blz. 52 ). ( 4 ) Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( PB L 43 van 14.2.1997, blz. 1 ). ( 5 ) EFSA Journal 2012;10(7):2813. ( 6 ) Verordening (EU) nr. 1169/2011 van het Europees Parlement en de Raad van 25 oktober 2011 betreffende de verstrekking van voedselinformatie aan consumenten, tot wijziging van Verordeningen (EG) nr. 1924/2006 en (EG) nr. 1925/2006 van het Europees Parlement en de Raad en tot intrekking van Richtlijn 87/250/EEG van de Commissie, Richtlijn 90/496/EEG van de Raad, Richtlijn 1999/10/EG van de Commissie, Richtlijn 2000/13/EG van het Europees Parlement en de Raad, Richtlijnen 2002/67/EG en 2008/5/EG van de Commissie, en Verordening (EG) nr. 608/2004 van de Commissie ( PB L 304 van 22.11.2011, blz. 18 ). BIJLAGE De bijlage bij Uitvoeringsverordening (EU) 2017/2470 wordt als volgt gewijzigd: 1) De vermelding van „uv-behandelde champignons ( Agaricus bisporus )” in tabel 1 (Toegelaten nieuwe voedingsmiddelen) wordt vervangen door: Toegelaten nieuw voedingsmiddel Voorwaarden waaronder het nieuwe voedingsmiddel mag worden gebruikt Aanvullende specifieke etiketteringsvoorschriften Andere voorschriften „ uv-behandelde champignons ( Agaricus bisporus ) Gespecificeerde levensmiddelencategorie Maximumgehalten aan vitamine D 2 1. De aanduiding op het etiket van het nieuwe voedingsmiddel of van het voedingsmiddel dat het bevat, is „uv-behandelde champignons ( Agaricus bisporus )”. 2. De aanduiding op het etiket van het nieuwe voedingsmiddel of van het voedingsmiddel dat het bevat, gaat vergezeld van de vermelding „een gecontroleerde lichtbehandeling werd gebruikt om het gehalte aan vitamine D te verhogen” of „een uv-behandeling werd gebruikt om het gehalte aan vitamine D 2 te verhogen”.” Champignons ( Agaricus bisporus ) 20 μg vitamine D 2 /100 g versgewicht 2) De vermelding van „uv-behandelde champignons ( Agaricus bisporus )” in tabel 2 (specificaties) wordt vervangen door: Toegelaten nieuw voedingsmiddel Specificatie „ uv-behandelde champignons ( Agaricus bisporus ) Omschrijving/definitie: Commercieel geteelde Agaricus bisporus waarbij uv-lichtbehandeling is toegepast op geoogste champignons. Uv-bestraling: een procedé van bestraling met ultraviolet licht binnen de golflengte van 200-800 nm. Vitamine D 2 : Chemische naam: (3β,5Z,7E,22E)-9,10-secoërgosta-5,7,10(19),22-tetraeen-3-ol Synoniem: Ergocalciferol CAS-nr.: 50-14-6 Molecuulmassa: 396,65 g/mol Inhoud: Vitamine D 2 in het eindproduct: 5-20 μg/100 g versgewicht bij het verstrijken van de houdbaarheidsperiode.”",
  "source": "EUR LEX"
}