{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0043:NL:HTML\">",
  "content": "EUR-Lex - 31999D0043 - NL Avis juridique important | 31999D0043 1999/43/EG: Beschikking van de Commissie van 22 december 1998 waarbij in beginsel wordt erkend dat de dossiers die zijn ingediend voor een grondig onderzoek met het oog op de eventuele opneming van CGA 279 202 (trifloxystrobin), clefoxydim (BAS 625H), etoxazol en ijzerfosfaat in bijlage I van Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(1998) 4355) (Voor de EER relevante tekst) Publicatieblad Nr. L 014 van 19/01/1999 blz. 0030 - 0031 BESCHIKKING VAN DE COMMISSIE van 22 december 1998 waarbij in beginsel wordt erkend dat de dossiers die zijn ingediend voor een grondig onderzoek met het oog op de eventuele opneming van CGA 279 202 (trifloxystrobin), clefoxydim (BAS 625H), etoxazol en ijzerfosfaat in bijlage I van Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(1998) 4355) (Voor de EER relevante tekst) (1999/43/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen (1), laatstelijk gewijzigd bij Richtlijn 98/47/EG van de Commissie (2), en met name op artikel 6, lid 3, Overwegende dat Richtlijn 91/414/EEG van de Raad (hierna \"de richtlijn\" te noemen) voorziet in de opstelling van een communautaire lijst van toegelaten werkzame stoffen in bestrijdingsmiddelen; Overwegende dat bij de autoriteiten van de betrokken lidstaten dossiers zijn ingediend met het oog op de opneming van vier werkzame stoffen in bijlage I bij de richtlijn; Overwegende dat Novaritis Crop Protection UK Ltd op 28 januari 1998 bij de Britse autoriteiten een dossier heeft ingediend betreffende de werkzame stof CGA 279 202 (trifloxystrobin); Overwegende dat BASF AG op 2 april 1998 bij de Spaanse autoriteiten een dossier heeft ingediend betreffende de werkzame stof clefoxydim (BAS 625H); Overwegende dat Sumitomo Chemical Agro Europe SA op 21 april 1998 bij de Franse autoriteiten een dossier heeft ingediend betreffende de werkzame stof etoxazol; Overwegende dat W. Neudorff GmbH KG op 27 augustus 1998 bij de Duitse autoriteiten een dossier heeft ingediend betreffende de werkzame stof ijzerfosfaat; Overwegende dat de genoemde autoriteiten de Commissie de resultaten hebben meegedeeld van een eerste onderzoek naar de volledigheid van de betrokken dossiers ten aanzien van de gegevens en informatie als bedoeld in bijlage II en, voor ten minste één gewasbeschermingsmiddel dat de betrokken werkzame stof bevat, in bijlage III bij de richtlijn; dat de bedrijven de dossiers vervolgens overeenkomstig artikel 6, lid 2, van de richtlijn hebben doen toekomen aan de Commissie en aan de andere lidstaten; Overwegende dat de dossiers betreffende CGA 279 202 (trifloxystrobin), clefoxydim (BAS 625H), etoxazol en ijzerfosfaat op 15 oktober 1998 aan het Permanent Plantenziektekundig Comité zijn voorgelegd; Overwegende dat krachtens artikel 6, lid 3, van de richtlijn op het niveau van de Gemeenschap dient te worden bevestigd dat elk dossier moet worden geacht in beginsel te voldoen aan de in bijlage II vervatte voorschriften inzake gegevens en informatie en, voor ten minste één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte desbetreffende voorschriften; Overwegende dat deze bevestiging nodig is om het grondige onderzoek van elk dossier te kunnen uitvoeren en om het voor de lidstaten mogelijk te maken gewasbeschermingsmiddelen met deze werkzame stof voorlopig toe te laten met inachtneming van de in artikel 8, lid 1, van de richtlijn gestelde voorwaarden, en met name de voorwaarde dat de werkzame stof en het gewasbeschermingsmiddel moeten worden onderworpen aan een grondige beoordeling in het licht van de voorschriften van de richtlijn; Overwegende dat dit niet uitsluit dat het bedrijf kan worden gevraagd verdere gegevens of informatie te verstrekken indien dat tijdens het grondige onderzoek nodig blijkt om een besluit te kunnen nemen; Overwegende dat tussen de lidstaten en de Commissie is overeengekomen dat het Verenigd Koninkrijk het grondige onderzoek zal verrichten van het dossier betreffende CGA 279 202 (trifloxystrobin), Spanje dat van het dossier betreffende clefoxydim (BAS 625H), Frankrijk dat van het dossier betreffende etoxazol en Duitsland dat van het dossier betreffende ijzerfosfaat; Overwegende dat het Verenigd Koninkrijk, Spanje, Frankrijk en Duitsland de conclusies van hun onderzoeken - vergezeld van eventuele aanbevelingen met betrekking tot de vraag of de betrokken werkzame stof al dan niet moet worden opgenomen, en welke voorwaarden eventueel aan die opneming moeten worden verbonden - zo spoedig mogelijk en in elk geval binnen één jaar in verslagen aan de Commissie zullen meedelen; dat na ontvangst van deze verslagen het grondige onderzoek zal worden voortgezet met de deskundige inbreng van alle lidstaten in het kader van het Permanent Plantenziektekundig Comité; Overwegende dat de in deze beschikking vervatte maatregelen in overeenstemming zijn met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De onderstaande dossiers voldoen, rekening houdende met de voorgestelde toepassingen, aan de in bijlage II vervatte voorschriften inzake gegevens en informatie en, voor minstens een gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte desbetreffende voorschriften: 1. Het dossier dat Novaritis Crop Protection UK Ltd bij de Commissie en de lidstaten heeft ingediend met het oog op de opneming van CGA 279 202 (trifloxystrobin) als werkzame stof in bijlage I bij Richtlijn 91/414/EEG en dat op 15 oktober 1998 is voorgelegd aan het Permanent Plantenziektekundig Comité; 2. Het dossier dat BASF AG bij de Commissie en de lidstaten heeft ingediend met het oog op de opneming van clefoxydim (BAS 625H) als werkzame stof in bijlage I bij Richtlijn 91/414/EEG en dat op 15 oktober 1998 is voorgelegd aan het Permanent Plantenziektekundig Comité; 3. Het dossier dat Sumitomo Chemical Agro Europe SA bij de Commissie en de lidstaten heeft ingediend met het oog op de opneming van etoxazol als werkzame stof in bijlage I bij Richtlijn 91/414/EEG en dat op 15 oktober 1998 is voorgelegd aan het Permanent Plantenziektekundig Comité; 4. Het dossier dat W. Neudorff GmbH KG bij de Commissie en de lidstaten heeft ingediend met het oog op de opneming van ijzerfosfaat als werkzame stof in bijlage I bij Richtlijn 91/414/EEG en dat op 15 oktober 1998 is voorgelegd aan het Permanent Plantenziektekundig Comité. Artikel 2 Deze beschikking is gericht tot de lidstaten. Gedaan te Brussel, 22 december 1998. Voor de Commissie Franz FISCHLER Lid van de Commissie (1) PB L 230 van 19. 8. 1991, blz. 1. (2) PB L 191 van 7. 7. 1998, blz. 50.",
  "source": "EUR LEX"
}