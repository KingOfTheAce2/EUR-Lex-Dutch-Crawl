{
  "url": "http://www.w3.org/1999/xhtml\">",
  "content": "L_2007329NL.01003701.xml 14.12.2007 NL Publicatieblad van de Europese Unie L 329/37 RICHTLIJN VAN DE COMMISSIE 2007/72/EG van 13 december 2007 tot wijziging van Richtlijn 66/401/EEG van de Raad wat betreft de opneming van de soort Galega orientalis Lam. (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , en met name op artikel 2, lid 1, punt A, Overwegende hetgeen volgt: (1) Galega orientalis Lam. is een groenvoedergewas dat in bepaalde lidstaten op grote schaal wordt geteeld en een belangrijke rol speelt bij de verbetering van de kwaliteit van het voeder voor landbouwhuisdieren. (2) Op die soort zijn momenteel de uniforme voorschriften voor de zaadcertificering uit hoofde van Richtlijn 66/401/EEG niet van toepassing en daarom kan het desbetreffende zaad niet vrij in het verkeer worden gebracht. (3) Aangezien zij aan alle relevante certificeringsvoorwaarden voldoet, moet de soort Galega orientalis Lam. in de lijst van Richtlijn 66/401/EEG worden opgenomen. (4) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 Richtlijn 66/401/EEG wordt als volgt gewijzigd: 1. In artikel 2, lid 1, punt A, onder b), wordt tussen „ Leguminosae ” en „ Hedysarum coronarium L. Sulla” het volgende ingevoegd: „ Galega orientalis Lam. voedergalega”. 2. In artikel 3, lid 1, wordt tussen „ Festuca rubra L. x Festulolium ” en „ Lolium multiflorum Lam.” het volgende ingevoegd: „ Galega orientalis Lam. voedergalega”. 3. De bijlagen II en III worden gewijzigd overeenkomstig de bijlage bij deze richtlijn. Artikel 2 Omzetting De lidstaten doen de nodige wettelijke en bestuursrechtelijke bepalingen in werking treden om uiterlijk op 31 december 2008 aan deze richtlijn te voldoen. Zij delen de Commissie de tekst van die bepalingen onverwijld mede, alsmede een tabel ter weergave van het verband tussen die bepalingen en deze richtlijn. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. Artikel 3 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 13 december 2007. Voor de Commissie Markos KYPRIANOU Lid van de Commissie ( 1 ) PB 125 van 11.7.1966, blz. 2298/66 . Richtlijn laatstelijk gewijzigd bij Richtlijn 2004/117/EG ( PB L 14 van 18.1.2005, blz. 18 ). BIJLAGE 1) Bijlage II bij Richtlijn 66/401/EEG wordt als volgt gewijzigd: a) In de tabel in punt 2.A van sectie I „GECERTIFICEERD ZAAD” wordt de volgende regel ingevoegd tussen „ LEGUMINOSAE ” en „ Hedysarum coronarium ”: Soort Kiemkracht Mechanische zuiverheid Maximumgehalte aan zaden van andere plantensoorten in monster, waarvan het gewicht is aangegeven in bijlage III, kolom 4 (totaal per kolom) Eisen aangaande het gehalte aan lupinezaden met een andere kleur en van bittere lupinezaden Minimumkiemkracht (% zuiver zaad) Maximumbestanddeel hardschalige zaden (% zuiver zaad) Minimum mechanische zuiverheid (% van het gewicht) Maximumgehalte aan zaden van andere plantensoorten (% van het gewicht) Totaal van een enkele soort Agropyron repens Alopecurus myosuroides Melilotus spp. Raphanus raphanistrum Sinapis arvensis Avena fatua, Avena ludoviciana, Avena sterilis Cuscuta spp. Rumex spp. ander dan Rumex acetosella en Rumex maritimus 1 2 3 4 5 6 7 8 9 10 11 12 13 14 15 „ Galega orientalis Lam. 60 40 97 2,0 1,5 0,3 0 0 0 0 (l) (m) 10 (e)” b) In de tabel in punt 2.A van sectie II „BASISZAAD” wordt de volgende regel ingevoegd tussen „ LEGUMINOSAE ” en „ Hedysarum coronarium ”: Soort Maximumgehalte aan zaden van andere plantensoorten Overige normen of eisen Totaal (% van het gewicht) Aantallen in een monster waarvan het gewicht is aangegeven in bijlage III, kolom 4 (totaal per kolom) van een enkele soort Rumex spp. ander dan Rumex acetosella en Rumex maritimus Agropyron repens Alopecurus myosuroides Melilotus spp. 1 2 3 4 5 6 7 8 „ Galega orientalis Lam. 0,3 20 2 (e) (j)” 2) In de tabel van bijlage III wordt de volgende regel ingevoegd tussen „ LEGUMINOSAE ” en „ Hedysarum coronarium ”: Soort Maximumgewicht van een partij (in ton) Minimumgewicht van een monster van een partij (in gram) Gewicht van het monster voor de bepaling van aantallen, als voorzien in bijlage II, deel I, 2.A, kolommen 12-14 en in bijlage II, deel II, 2.A, kolommen 3-7 (in gram) 1 2 3 4 „ Galega orientalis Lam. 10 250 200”",
  "source": "EUR LEX"
}