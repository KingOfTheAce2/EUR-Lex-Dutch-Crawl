{
  "url": "http://www.w3.org/1999/xhtml\">",
  "content": "L_2020369NL.01000101.xml 5.11.2020 NL Publicatieblad van de Europese Unie L 369/1 BESLUIT (EU) 2020/1636 VAN DE RAAD van 30 oktober 2020 tot benoeming van een lid van het Europees Economisch en Sociaal Comité voor de periode van 21 september 2020 tot en met 20 september 2025 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 300, lid 2, en artikel 302, Gezien Besluit (EU) 2019/853 van de Raad van 21 mei 2019 ter bepaling van de samenstelling van het Europees Economisch en Sociaal Comité ( 1 ) , Gezien het voorstel van de Republiek Polen, Na raadpleging van de Europese Commissie, Overwegende hetgeen volgt: (1) De ambtstermijn van de leden van het Europees Economisch en Sociaal Comité is op 20 september 2020 verstreken. (2) Op 2 oktober 2020 heeft de Raad Besluit (EU) 2020/1392 vastgesteld tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, en tot intrekking en vervanging van Besluit tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, vastgesteld op 18 september 2020 ( 2 ) . Op 22 oktober 2020 heeft de Raad verder nog een besluit vastgesteld tot benoeming van een lid van het Europees Economisch en Sociaal Comité voor de periode van 21 september 2020 tot en met 20 september 2025 ( 3 ) . Een zetel in het Europees Economisch en Sociaal Comité voor Polen blijft leeg en moet worden gevuld via een later benoemingsbesluit, dat met terugwerkende kracht van toepassing is met ingang van 21 september 2020. (3) Bij brief van 22 september 2020 heeft de Republiek Polen de voordracht bevestigd van de heer Jacek KRAWCZYK voor benoeming tot lid van het Europees Economisch en Sociaal Comité voor de periode van 21 september 2020 tot en met 20 september 2025, teneinde zijn ledenlijst aan te vullen, HEEFT HET VOLGENDE BESLUIT VASTGESTELD: Artikel 1 De heer Jacek KRAWCZYK, Vice-president, Confederation Lewiatan, wordt tot lid van het Europees Economisch en Sociaal Comité benoemd voor de periode van 21 september 2020 tot en met 20 september 2025. Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 21 september 2020. Gedaan te Brussel, 30 oktober 2020. Voor de Raad De voorzitter M. ROTH ( 1 ) PB L 139 van 27.5.2019, blz. 15 . ( 2 ) PB L 322 van 5.10.2020, blz. 1 . ( 3 ) Besluit (EU) 2020/1555 van de Raad van 22 oktober 2020 tot benoeming van een lid van het Europees Economisch en Sociaal Comité voor de periode van 21 september 2020 tot en met 20 september 2025 ( PB L 355 van 26.10.2020, blz. 1 ).",
  "source": "EUR LEX"
}