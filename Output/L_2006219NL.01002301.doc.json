{
  "url": "http://www.w3.org/1999/xhtml\">",
  "content": "L_2006219NL.01002301.xml 10.8.2006 NL Publicatieblad van de Europese Unie L 219/23 BESLUIT VAN DE COMMISSIE van 2 augustus 2006 tot bijwerking van de bijlagen bij de monetaire overeenkomst tussen de regering van de Franse Republiek, namens de Europese Gemeenschap, en de regering van Zijne Doorluchtigheid de Vorst van Monaco (2006/558/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 111, lid 3, Gelet op de monetaire overeenkomst van 24 december 2001 tussen de regering van de Franse Republiek, namens de Europese Gemeenschap, en de regering van Zijne Doorluchtigheid de Vorst van Monaco ( 1 ) , en met name op artikel 11, leden 3 en 5, Overwegende hetgeen volgt: (1) Artikel 11, lid 2, van de monetaire overeenkomst tussen de regering van de Franse Republiek, namens de Europese Gemeenschap, en de regering van Zijne Doorluchtigheid de Vorst van Monaco (hierna „de monetaire overeenkomst” genoemd) schrijft voor dat het Vorstendom Monaco de bepalingen dient toe te passen die door Frankrijk zijn getroffen voor de omzetting van bepaalde communautaire besluiten inzake de activiteiten van en de controle op kredietinstellingen en de voorkoming van systeemrisico's in betalings- en effectenafwikkelingssystemen. Deze besluiten worden vermeld in bijlage A bij de monetaire overeenkomst. Een aantal van de in bijlage A vermelde besluiten is gewijzigd en de wijzigingsbesluiten dienen in deze bijlage te worden opgenomen. Tevens is een aantal nieuwe communautaire besluiten aangenomen die binnen de werkingssfeer van artikel 11, lid 2, van de monetaire overeenkomst vallen; deze besluiten dienen eveneens in bijlage A te worden opgenomen. (2) Richtlijn 2001/65/EG van het Europees Parlement en de Raad van 27 september 2001 tot wĳziging van de Richtlĳnen 78/660/EEG, 83/349/EEG en 86/635/EEG met betrekking tot de waarderingsregels voor de jaarrekening en de geconsolideerde jaarrekening van bepaalde vennootschapsvormen evenals van banken en andere financiële instellingen ( 2 ) heeft betrekking op de activiteiten van en de controle op kredietinstellingen en wijzigt Richtlijn 86/635/EEG van de Raad ( 3 ) , die reeds in bijlage A is vermeld. Eerstgenoemde richtlijn valt derhalve binnen de werkingssfeer van artikel 11, lid 2, van de monetaire overeenkomst en dient dus in bijlage A te worden opgenomen. (3) Richtlĳn 2003/51/EG van het Europees Parlement en de Raad van 18 juni 2003 betreffende de jaarrekening en de geconsolideerde jaarrekening van bepaalde vennootschapsvormen, banken en andere financiële instellingen, en verzekeringsondernemingen ( 4 ) heeft betrekking op de activiteiten van en de controle op kredietinstellingen en wijzigt eveneens Richtlijn 86/635/EEG. Eerstgenoemde richtlijn valt derhalve binnen de werkingssfeer van artikel 11, lid 2, van de monetaire overeenkomst en dient dus eveneens in bijlage A te worden opgenomen. (4) Richtlĳn 2002/47/EG van het Europees Parlement en de Raad van 6 juni 2002 betreffende financiëlezekerheidsovereenkomsten ( 5 ) heeft betrekking op de voorkoming van systeemrisico's in afwikkelingssystemen. Deze richtlijn valt derhalve binnen de werkingssfeer van artikel 11, lid 2, van de monetaire overeenkomst en dient dus eveneens in bijlage A te worden opgenomen. (5) Richtlijn 2002/87/EG van het Europees Parlement en de Raad van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad ( 6 ) heeft betrekking op de activiteiten van en de controle op kredietinstellingen. Deze richtlijn valt derhalve binnen de werkingssfeer van artikel 11, lid 2, van de monetaire overeenkomst en dient dus eveneens in bijlage A te worden opgenomen. (6) Richtlijn 2004/39/EG van het Europees Parlement en de Raad van 21 april 2004 betreffende markten voor financiële instrumenten, tot wijziging van de Richtlijnen 85/611/EEG en 93/6/EEG van de Raad en van Richtlijn 2000/12/EG van het Europees Parlement en de Raad en houdende intrekking van Richtlijn 93/22/EEG van de Raad ( 7 ) heeft betrekking op de activiteiten van en de controle op kredietinstellingen. Deze richtlijn valt derhalve binnen de werkingssfeer van artikel 11, lid 2, van de monetaire overeenkomst en dient dus eveneens in bijlage A te worden opgenomen. (7) Richtlijn 2006/31/EG van het Europees Parlement en de Raad van 5 april 2006 tot wijziging van Richtlijn 2004/39/EG betreffende markten voor financiële instrumenten, met betrekking tot bepaalde termijnen ( 8 ) wijzigt Richtlijn 2004/39/EG. Eerstgenoemde richtlijn dient derhalve eveneens in bijlage A te worden opgenomen. (8) Een besluit dat momenteel in bijlage A is opgenomen, dient daaruit te worden verwijderd. Richtlijn 97/5/EG van het Europees Parlement en de Raad van 27 januari 1997 betreffende grensoverschrijdende overmakingen ( 9 ) heeft immers hoofdzakelijk betrekking op de consumentenbescherming en valt derhalve niet binnen de werkingssfeer van artikel 11, lid 2, van de monetaire overeenkomst. (9) Artikel 11, lid 4, van de monetaire overeenkomst schrijft voor dat het Vorstendom Monaco maatregelen dient te treffen die gelijkwaardig zijn met de maatregelen die de lidstaten nemen uit hoofde van de communautaire besluiten, die noodzakelijk zijn voor de uitvoering van de monetaire overeenkomst. Deze besluiten worden vermeld in bijlage B bij de monetaire overeenkomst. Met Kaderbesluit 2001/413/JBZ van de Raad van 28 mei 2001 betreffende de bestrĳding van fraude en vervalsing in verband met andere betaalmiddelen dan contanten ( 10 ) wordt beoogd de bepalingen ter bescherming van alle in euro luidende betaalmiddelen aan te vullen, alsook de samenhang tussen deze bepalingen te waarborgen. Dit kaderbesluit valt binnen de werkingssfeer van artikel 9 van de monetaire overeenkomst, dat betrekking heeft op de bestrijding van fraude en vervalsing, met name in moderne bankstelsels. De opneming van Kaderbesluit 2001/413/JBZ van de Raad is meer bepaald nodig ter vervollediging van de bescherming die wordt geboden door Kaderbesluit 2000/383/JBZ van de Raad van 29 mei 2000 tot versterking, door middel van strafrechtelijke en andere sancties, van de bescherming tegen valsemunterij in verband met het in omloop brengen van de euro ( 11 ) , dat in artikel 9 van de monetaire overeenkomst wordt genoemd. Eerstgenoemd kaderbesluit is derhalve noodzakelijk voor de uitvoering van de monetaire overeenkomst en dient dus in bijlage B bij deze overeenkomst te worden opgenomen. (10) Met Verordening (EG) nr. 2182/2004 van de Raad van 6 december 2004 betreffende op euromunten lijkende medailles en penningen ( 12 ) wordt beoogd te voorkomen dat medailles en penningen als in euro luidende betaalmiddelen worden gebruikt. Deze verordening valt eveneens binnen de werkingssfeer van artikel 9 van de monetaire overeenkomst. Zij is derhalve noodzakelijk voor de uitvoering van de monetaire overeenkomst en dient dus ook in bijlage B bij deze overeenkomst te worden opgenomen. (11) De bijlagen bij de monetaire overeenkomst dienen derhalve dienovereenkomstig te worden gewijzigd. Omwille van de duidelijkheid is het aangewezen de bijlagen in hun geheel te vervangen. (12) De Monegaskische autoriteiten hebben niet verzocht om het bij artikel 14 van de monetaire overeenkomst ingesteld gemengd comité overeenkomstig artikel 11, lid 5, van deze overeenkomst bijeen te roepen binnen twee weken na de aanneming van Verordening (EG) nr. 2182/2004 om bijlage B bij de monetaire overeenkomst te actualiseren. De bijlagen A en B bij de monetaire overeenkomst moeten derhalve beide door de Commissie worden gewijzigd. (13) Tijdens de vergaderingen van het gemengd comité van 17 juni 2004 en 16 juni 2005 heeft de Commissie het comité erop gewezen dat het noodzakelijk was de bijlagen A en B bij de monetaire overeenkomst bij te werken. Het gemengd comité heeft nota genomen van het standpunt van de Commissie, BESLUIT: Enig artikel De bijlagen bij de monetaire overeenkomst tussen de regering van de Franse Republiek, namens de Europese Gemeenschap, en de regering van Zijne Doorluchtigheid de Vorst van Monaco worden vervangen door de tekst in de bijlagen bij dit besluit. Gedaan te Brussel, 2 augustus 2006. Voor de Commissie Joaquín ALMUNIA Lid van de Commissie ( 1 ) PB L 142 van 31.5.2002, blz. 59 . ( 2 ) PB L 283 van 27.10.2001, blz. 28 . ( 3 ) PB L 372 van 31.12.1986, blz. 1 . ( 4 ) PB L 178 van 17.7.2003, blz. 16 . ( 5 ) PB L 168 van 27.6.2002, blz. 43 . ( 6 ) PB L 35 van 11.2.2003, blz. 1 . ( 7 ) PB L 145 van 30.4.2004, blz. 1 . ( 8 ) PB L 114 van 27.4.2006, blz. 60 . ( 9 ) PB L 43 van 14.2.1997, blz. 25 . ( 10 ) PB L 149 van 2.6.2001, blz. 1 . ( 11 ) PB L 140 van 14.6.2000, blz. 1 . ( 12 ) PB L 373 van 21.12.2004, blz. 1 . BIJLAGE A 1.   86/635/EEG Richtlijn van de Raad van 8 december 1986 betreffende de jaarrekening en de geconsolideerde jaarrekening van banken en andere financiële instellingen (voor de bepalingen die van toepassing zijn op kredietinstellingen) ( PB L 372 van 31.12.1986, blz. 1 ) gewijzigd bij: 2001/65/EG Richtlijn van het Europees Parlement en de Raad van 27 september 2001 tot wijziging van de Richtlijnen 78/660/EEG, 83/349/EEG en 86/635/EEG met betrekking tot de waarderingsregels voor de jaarrekening en de geconsolideerde jaarrekening van bepaalde vennootschapsvormen evenals van banken en andere financiële instellingen ( PB L 283 van 27.10.2001, blz. 28 ) 2003/51/EG Richtlijn van het Europees Parlement en de Raad van 18 juni 2003 tot wijziging van de Richtlijnen 78/660/EEG, 83/349/EEG, 86/635/EEG en 91/674/EEG van de Raad betreffende de jaarrekening en de geconsolideerde jaarrekening van bepaalde vennootschapsvormen, banken en andere financiële instellingen, en verzekeringsondernemingen ( PB L 178 van 17.7.2003, blz. 16 ) 2.   89/117/EEG Richtlijn van de Raad van 13 februari 1989 betreffende de verplichtingen inzake openbaarmaking van jaarstukken voor in een lidstaat gevestigde bijkantoren van kredietinstellingen en financiële instellingen die hun hoofdkantoor buiten deze lidstaat hebben ( PB L 44 van 16.2.1989, blz. 40 ) 3.   93/6/EEG Richtlijn van de Raad van 15 maart 1993 inzake de kapitaaltoereikendheid van beleggingsondernemingen en kredietinstellingen (voor de bepalingen die van toepassing zijn op kredietinstellingen) ( PB L 141 van 11.6.1993, blz. 1 ) gewijzigd bij: 2002/87/EG Richtlijn 2002/87/EG van het Europees Parlement en de Raad van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad ( PB L 35 van 11.2.2003, blz. 1 ) 2004/39/EG Richtlijn van het Europees Parlement en de Raad van 21 april 2004 betreffende markten voor financiële instrumenten, tot wijziging van de Richtlijnen 85/611/EEG en 93/6/EEG van de Raad en van Richtlijn 2000/12/EG van het Europees Parlement en de Raad en houdende intrekking van Richtlijn 93/22/EEG van de Raad ( PB L 145 van 30.4.2004, blz. 1 ) 4.   93/22/EEG Richtlijn van de Raad van 10 mei 1993 betreffende het verrichten van diensten op het gebied van beleggingen (voor de bepalingen die van toepassing zijn op kredietinstellingen), met uitzondering van de titels III en IV — Richtlijn met ingang van 1 november 2007 ingetrokken bij Richtlijn 2004/39/EG, gewijzigd bij Richtlijn 2006/31/EG (zie verder) ( PB L 141 van 11.6.1993, blz. 27 ) 5.   94/19/EG Richtlijn van het Europees Parlement en de Raad van 30 mei 1994 inzake de depositogarantiestelsels ( PB L 135 van 31.5.1994, blz. 5 ) 6.   98/26/EG Richtlijn van het Europees Parlement en de Raad van 19 mei 1998 betreffende het definitieve karakter van de afwikkeling van betalingen en effectentransacties in betalings- en afwikkelingssystemen ( PB L 166 van 11.6.1998, blz. 45 ) 7.   2000/12/EG Richtlijn van het Europees Parlement en de Raad van 20 maart 2000 betreffende de toegang tot en de uitoefening van werkzaamheden van kredietinstellingen — met uitzondering van de titels III en IV ( PB L 126 van 26.5.2000, blz. 1 ) gewijzigd bij: 2000/28/EG Richtlijn van het Europees Parlement en de Raad van 18 september 2000 tot wijziging van Richtlijn 2000/12/EG betreffende de toegang tot en de uitoefening van de werkzaamheden van kredietinstellingen ( PB L 275 van 27.10.2000, blz. 37 ) 2000/46/EG Richtlijn van het Europees Parlement en de Raad van 18 september 2000 betreffende de toegang tot, de uitoefening van en het bedrijfseconomisch toezicht op de werkzaamheden van instellingen voor elektronisch geld ( PB L 275 van 27.10.2000, blz. 39 ) 2002/87/EG Richtlijn van het Europees Parlement en de Raad van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad ( PB L 35 van 11.2.2003, blz. 1 ) 2004/39/EG Richtlijn van het Europees Parlement en de Raad van 21 april 2004 betreffende markten voor financiële instrumenten, tot wijziging van de Richtlijnen 85/611/EEG en 93/6/EEG van de Raad en van Richtlijn 2000/12/EG van het Europees Parlement en de Raad en houdende intrekking van Richtlijn 93/22/EEG van de Raad ( PB L 145 van 30.4.2004, blz. 1 ) 8.   2001/24/EG Richtlijn 2001/24/EG van het Europees Parlement en de Raad van 4 april 2001 betreffende de sanering en de liquidatie van kredietinstellingen ( PB L 125 van 5.5.2001, blz. 15 ) 9.   2002/47/EG Richtlĳn van het Europees Parlement en de Raad van 6 juni 2002 betreffende financiëlezekerheidsovereenkomsten ( PB L 168 van 27.6.2002, blz. 43 ) 10.   2002/87/EG Richtlijn van het Europees Parlement en de Raad van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad ( PB L 35 van 11.2.2003, blz. 1 ) 11.   2004/39/EG Richtlijn van het Europees Parlement en de Raad van 21 april 2004 betreffende markten voor financiële instrumenten, tot wijziging van de Richtlijnen 85/611/EEG en 93/6/EEG van de Raad en van Richtlijn 2000/12/EG van het Europees Parlement en de Raad en houdende intrekking van Richtlijn 93/22/EEG van de Raad — voor de bepalingen die van toepassing zijn op kredietinstellingen en met uitzondering van de artikelen 15, 31, 32 en 33 en titel III ( PB L 145 van 30.4.2004, blz. 1 ) gewijzigd bij: 2006/31/EG Richtlijn van het Europees Parlement en de Raad van 5 april 2006 tot wijziging van Richtlijn 2004/39/EG betreffende markten voor financiële instrumenten, met betrekking tot bepaalde termijnen ( PB L 114 van 27.4.2006, blz. 60 ) BIJLAGE B 1.   97/9/EG Richtlijn van het Europees Parlement en de Raad van 3 maart 1997 inzake de beleggerscompensatiestelsels ( PB L 84 van 26.3.1997, blz. 22 ) 2.   2001/413/JBZ Kaderbesluit van de Raad van 28 mei 2001 betreffende de bestrĳding van fraude en vervalsing in verband met andere betaalmiddelen dan contanten ( PB L 149 van 2.6.2001, blz. 1 ) 3.   (EG) nr. 2182/2004 Verordening van de Raad van 6 december 2004 betreffende op euromunten lijkende medailles en penningen ( PB L 373 van 21.12.2004, blz. 1 )",
  "source": "EUR LEX"
}