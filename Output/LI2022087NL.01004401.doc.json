{
  "url": "http://www.w3.org/1999/xhtml\">",
  "content": "LI2022087NL.01004401.xml 15.3.2022 NL Publicatieblad van de Europese Unie LI 87/44 BESLUIT (GBVB) 2022/429 VAN DE RAAD van 15 maart 2022 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Besluit 2014/145/GBVB ( 1 ) vastgesteld. (2) De Unie houdt onverkort vast aan haar steun voor de soevereiniteit en territoriale integriteit van Oekraïne. (3) Op 24 februari 2022 kondigde de president van de Russische Federatie een militaire operatie in Oekraïne aan, waarna de Russische strijdkrachten een aanval begonnen op Oekraïne. Die aanval is een flagrante schending van de territoriale integriteit, soevereiniteit en onafhankelijkheid van Oekraïne. (4) In zijn conclusies van 24 februari 2022 veroordeelde de Europese Raad in de krachtigste bewoordingen de niet-uitgelokte en ongerechtvaardigde militaire agressie van de Russische Federatie tegen Oekraïne. De onwettige militaire acties van Rusland vormen een flagrante schending van het internationaal recht en van de beginselen van het Handvest van de Verenigde Naties, en ondermijnen de Europese en mondiale veiligheid en stabiliteit. De Europese Raad kwam, in nauwe coördinatie met de partners en bondgenoten van de Unie, verdere beperkende maatregelen overeen die enorm zware gevolgen zullen hebben voor Rusland. (5) Op 25 februari 2022 heeft de Raad Besluit (GBVB) 2022/329 ( 2 ) vastgesteld, waarin de criteria voor aanwijzing worden gewijzigd zodat er ook personen en entiteiten kunnen worden opgenomen die steun verlenen aan of profijt trekken van de regering van de Russische Federatie alsmede personen en entiteiten die een belangrijke inkomstenbron voor de regering van de Russische Federatie zijn, en natuurlijke personen of rechtspersonen die verbonden zijn met op de lijst geplaatste personen of entiteiten. (6) Gezien de ernst van de situatie is de Raad van oordeel dat 15 personen en negen entiteiten moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (7) Besluit 2014/145/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/145/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 15 maart 2022. Voor de Raad De voorzitter J.-Y. LE DRIAN ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). ( 2 ) Besluit (GBVB) 2022/329 van de Raad van 25 februari 2022 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 50 van 25.2.2022, blz. 1 ). BIJLAGE De volgende personen en entiteiten worden toegevoegd aan de lijst van personen, entiteiten en lichamen in de bijlage bij Besluit 2014/145/GBVB: Personen Naam Identificatiegegevens Redenen Datum van plaatsing op de lijst \"879. Roman Arkadyevich ABRAMOVICH (Russisch: Роман Аркадьевич Абрамович) Oligarch dichtbij Vladimir Putin. Belangrijke aandeelhouder van Evraz. Voormalig gouverneur van Chukotka. Geboortedatum: 24.10.1966 Geboorteplaats: Saratov, Russische Federatie Nationaliteit: Russisch Geslacht: mannelijk Geassocieerde personen: Vladimir Putin Geassocieerde entiteiten: Chelsea F.C., Evraz Group SA, LLC Evraz Holding, Millhouse Capital. Roman Abramovich is een Russische oligarch die sinds lang nauwe banden heeft met Vladimir Putin. Hij heeft bevoorrechte toegang tot de president en onderhoudt zeer goede betrekkingen met hem. Deze connectie met de Russische leider heeft hem geholpen zijn aanzienlijke rijkdom in stand te houden. Hij is een belangrijke aandeelhouder van de staalgroep Evraz, één van de grootste belastingbetalers van Rusland. Hij profiteert derhalve van de Russische beleidsmakers die verantwoordelijk zijn voor de annexatie van de Krim en de destabilisatie van Oekraïne. Hij is ook een van de vooraanstaande Russische zakenmensen die betrokken zijn bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 880. German Borisovich KHAN (Russisch: Герман Борисович Хан) Oligarch dichtbij Vladimir Putin. Een van de belangrijke aandeelhouders van de Alfa Group Geboortedatum: 24.10.1961 Geboorteplaats: Kyiv, Oekraïne Nationaliteit: Russisch Geslacht: mannelijk Geassocieerde personen: Vladimir Putin, Mikhail Fridman, Petr Aven, Alexey Kuzmichev Geassocieerde entiteiten: Alfa Group, Alfa Bank German Khan is een belangrijke aandeelhouder van het Alfa Group-consortium, dat Alfa Bank omvat, één van de grootste belastingbetalers van Rusland. Hij wordt beschouwd als een van de meest invloedrijke personen in Rusland. Net zoals andere eigenaren van de Alfa Bank (Mikhail Fridman en Petr Aven) onderhoudt hij nauwe banden met Vladimir Putin en blijft hij aanzienlijke gunsten uitwisselen met hem. De eigenaren van de Alfa Group krijgen zakelijke en juridische voordelen uit deze relatie. De oudste dochter van Vladimir Putin, Maria, runde een liefdadigheidsproject, Alfa-Endo, dat werd gefinancierd door Alfa Bank. Vladimir Putin beloonde de loyaliteit van de Alfa Group aan de Russische autoriteiten door politieke hulp te verschaffen aan de buitenlandse investeringsplannen van de Alfa Group. German Khan heeft derhalve de Russische besluitvormers die verantwoordelijk zijn voor de annexatie van de Krim of de destabilisatie van Oekraïne actief materieel of financieel gesteund en heeft daar voordeel bij gehad. Hij is ook een van de vooraanstaande zakenmensen die betrokken zijn bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 881. Viktor Filippovich RASHNIKOV (Russisch: Виктор Филиппович Рашников) Oligarch. Eigenaar, voorzitter van de raad van bestuur en voorzitter van het comité voor strategische planning van Magnitogorsk Iron & Steel Works (MMK). Geboortedatum: 3.10.1948 Geboorteplaats: Magnitogorsk, Russische Federatie Nationaliteit: Russisch Geslacht: mannelijk Geassocieerde entiteiten: Magnitogorsk Iron & Steel Works (MMK) Viktor Rashnikov is een vooraanstaande Russische oligarch en eigenaar en voorzitter van de raad van bestuur van Magnitogorsk Iron & Steel Works (MMK). MMK is een van de grootste belastingbetalers van Rusland. De fiscale last voor het bedrijf is recent gestegen, wat heeft geleid tot aanzienlijk hogere inkomsten voor de Russische staatsbegroting. Viktor Rashnikov is derhalve een vooraanstaand Russisch zakenman die actief is in economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 882. Alexey Viktorovich KUZMICHEV (Russisch: Алексей Викторович Кузьмичёв) Oligarch dichtbij Vladimir Putin. Een van de belangrijke aandeelhouders van de Alfa Group. Geboortedatum: 15.10.1962 Geboorteplaats: Kirov, Russische Federatie Nationaliteit: Russisch Geslacht: mannelijk Geassocieerde personen: Vladimir Putin, Mikhail Fridman, Petr Aven, German Khan Geassocieerde entiteiten: Alfa Group, Alfa Bank Alexey Kuzmichev is een belangrijke aandeelhouder van het Alfa Group-conglomeraat, waartoe ook Alfa Bank behoort, een van de grootste belastingbetalers van Rusland. Hij wordt beschouwd als een van de meest invloedrijke personen in Rusland. Hij heeft goede banden met de Russische president. De oudste dochter van Vladimir Putin, Maria, runde een liefdadigheidsproject, Alfa-Endo, dat werd gefinancierd door Alfa Bank. Vladimir Putin beloonde de loyaliteit van de Alfa Group aan de Russische autoriteiten door politieke hulp te verschaffen aan de buitenlandse investeringsplannen van de Alfa Group. Alexey Kuzmichev heeft derhalve de Russische besluitvormers die verantwoordelijk zijn voor de annexatie van de Krim of de destabilisatie van Oekraïne, actief materieel of financieel gesteund en heeft daar voordeel bij gehad. Hij is ook een vooraanstaand Russisch zakenman die betrokken is bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 883. Alexander Alexandrovich MIKHEEV (Russisch: Александр Александрович Михеев) CEO van JSC Rosoboronexport Geboortedatum: 18.11.1961 Geboorteplaats: Moskou, Russische Federatie Nationaliteit: Russisch Geslacht: mannelijk Geassocieerde personen: Sergey Chemezov Geassocieerde entiteiten: Rosoboronexport, Rostec, Federal Service of Military-Technical Cooperation Alexander Mikheev is de CEO van Rosoboronexport, de enige officiële staatsintermediair van Rusland voor de in- en uitvoer van producten, technologieën en diensten voor militair en voor tweeërlei gebruik. Rosoboronexport is een dochteronderneming van Rostec, een staatsbedrijf dat toezicht houdt op het onderzoek naar en de ontwikkeling van militaire technologieën, en eigenaar is van diverse productiefaciliteiten die een belangrijke rol spelen bij de inzet van die technologieën op het slagveld. Wapenverkoop is een belangrijke bron van inkomsten voor de Russische regering. Deze wordt ook gebruikt om de economische en strategische doelstellingen van Rusland te bevorderen. Van 2000 tot 2020 verkocht Rosoboronexport voor 180 miljard USD aan wapens aan buitenlandse klanten. Alexander Mikheev is derhalve een vooraanstaand zakenman die betrokken is bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 884. Alexander Nikolayevich SHOKHIN (Russisch: Александр Николаевич ШОХИН) Voorzitter van de Russian Union of Industrialists and Entrepreneurs (Russische Unie van Industriëlen en Ondernemers) Vicevoorzitter van de raad van bestuur van Mechel PAO Lid van het bureau van de Hoge Raad van de politieke partij \"United Russia\" Geboortedatum: 25.12.1951 Geboorteplaats: Savinskoye, Kirillovsky District, Russische Federatie Nationaliteit: Russisch Geslacht: mannelijk Alexander Nikolayevich Shokhin is de voorzitter van de Russische Unie van Industriëlen en Ondernemers, een lobbygroep die de belangen behartigt van het bedrijfsleven in Rusland. Hij is ook vicevoorzitter van de raad van bestuur van Mechel PAO, een van de belangrijkste Russische mijnbouw- en metaalbedrijven, dat een bron van inkomsten is voor de regering van de Russische Federatie. Na de annexatie van de Krim door Rusland heeft Shokhin publiekelijk verklaard dat er meer Russische investeringen in de Krim moeten worden gedaan om een eventuele economische blokkade door het Westen teniet te doen. Op 24 februari 2022 woonde Shokhin een ontmoeting van oligarchen met Vladimir Putin in het Kremlin bij om de gevolgen van het optreden te bespreken in het licht van de westerse sancties. Het feit dat hij voor die ontmoeting werd uitgenodigd, toont aan dat hij behoort tot de kleine kring van oligarchen dichtbij Vladimir Putin en dat hij acties of beleidsmaatregelen steunt of uitvoert die de territoriale integriteit, soevereiniteit en onafhankelijkheid van Oekraïne alsook de stabiliteit en veiligheid in Oekraïne ondermijnen of bedreigen. 15.3.2022 Ook blijkt daaruit dat hij een van de vooraanstaande zakenmensen is die betrokken zijn bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 885. Andrey Valerievich RYUMIN (Russisch:Андрей Валерьевич Рюмин) Uitvoerend directeur van Rosseti PJSC (voorheen, tot augustus 2014, bekend als Russian Grids), voorzitter van de raad van bestuur Geboortedatum: 12.6.1980 Nationaliteit: Russisch Geslacht: mannelijk Andrey Ryumin is de uitvoerend directeur van Rosseti PJSC, een door de Russische staat gecontroleerde onderneming die in Rusland energienetwerken beheert en technologische aansluitingsdiensten en diensten voor elektriciteitstransmissie en -distributie verleent. Rosseti PJSC heeft het onderstation \"The Port\" gebouwd, dat de spoortractie van de Krimbrug verzorgt en de zone voor droge lading van de zeehaven van Taman en snelwegen, zoals met name de M25 Novorossiysk-Straat van Kertsj, van stroom voorziet. 15.3.2022 Op 24 februari 2022 woonde Ryumin een ontmoeting van oligarchen met Vladimir Putin in het Kremlin bij om de gevolgen van het optreden te bespreken in het licht van de westerse sancties. Het feit dat hij voor die ontmoeting werd uitgenodigd, toont aan dat hij behoort tot de kleine kring van oligarchen dichtbij Vladimir Putin en dat hij acties of beleidsmaatregelen steunt of uitvoert die de territoriale integriteit, soevereiniteit en onafhankelijkheid van Oekraïne alsook de stabiliteit en veiligheid in Oekraïne ondermijnen of bedreigen. Ook blijkt daaruit dat hij een van de vooraanstaande zakenmensen is die betrokken zijn bij de economische sector die een aanzienlijke bron van inkomsten vormt voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 886. Armen Sumbatovich GASPARYAN (Russisch: Армен Сумбатович ГAСПАРЯН) Publicist, propagandist, lid van de raad van bestuur van \"Russia Today\" Geboortedatum: 4.7.1975 Geboorteplaats: Moskou, Russische Federatie Nationaliteit: Russisch Armen Gasparyan heeft een eigen programma (\"Nablyudenye\") op het Russische mediakanaal Sputnik en een radioprogramma op \"Vesti FM\". Hij publiceert ook boeken en audioboeken en neemt als deskundige deel aan het radioprogramma \"Polnyi kontakt\" (\"Full contact\") van Vladimir Solovyov, een andere propagandist. Gasparian volgt in zijn discours steevast de propaganda van het Kremlin. Ook heeft hij drogredenen gebruikt om internationale aangelegenheden uit te leggen, de Oekraïense soevereiniteit over de Krim ontkend, en het optreden van Rusland in de Straat van Kertsj verdedigd toen een Oekraïens schip werd opgebracht. 15.3.2022 Geslacht: mannelijk Hij publiceert nog steeds pro-Russische propaganda over de Russische inval in Oekraïne en ontkent actief de Oekraïense soevereiniteit. Hij verleent derhalve actief steun aan acties of beleidsmaatregelen die de territoriale integriteit, soevereiniteit en onafhankelijkheid van Oekraïne, evenals de stabiliteit en veiligheid in Oekraïne, ondermijnen of bedreigen. 887. Artyom/ Artem Grigoryevich SHEYNIN (Russisch:Артём Григорьевич ШЕЙНИН) Russische propagandist en presentator van het praatprogramma \"Vremya Pokazhet\" (\"De tijd zal het uitwijzen\") op het staatskanaal Channel One (Russisch: Первый канал)) Geboortedatum: 26.1.1966 Geboorteplaats: Moskou, (nu Russische Federatie Geslacht: mannelijk Nationaliteit: Russisch Artyom Sheynin is een Russische propagandist en de presentator van het praatprogramma \"Vremya Pokazhet\" (\"De tijd zal het uitwijzen\") op het staatskanaal Channel One. Hij heeft zijn steun uitgesproken voor de illegale annexatie van de Krim en de erkenning van de onafhankelijkheid van de zogenoemde Volksrepublieken Donetsk en Lugansk. In zijn live-uitzendingen wakkert hij etnische haat aan tussen de Oekraïners en de Russen, ontkent hij de soevereiniteit en territoriale integriteit van Oekraïne, en belastert hij de tegenstanders van Putin in Rusland. Over de grootschalige ongerechtvaardigde Russische militaire agressie tegen Oekraïne op 24 februari 2022 zei Sheynin dat de Russische operatie in Oekraïne onvermijdelijk was, en als doel had de Oekraïense autoriteiten te dwingen de vrede te handhaven. Hij verleent derhalve actief steun aan acties of beleidsmaatregelen die de territoriale integriteit, soevereiniteit en onafhankelijkheid van Oekraïne, evenals de stabiliteit of veiligheid in Oekraïne, ondermijnen of bedreigen. 15.3.2022 888. Dmitry Yevgenevich KULIKOV (Russisch: Дмитрий Евгеньевич КУЛИКОВ) Expert van de Commissie voor GOS-aangelegenheden en betrekkingen met landgenoten van de Russische Doema. Filmproducent, TV- en radiopresentator. Lid van de Openbare Raad onder het Ministerie van Defensie van de Russische Federatie Geboortedatum: 18.11.1967 Geboorteplaats: Shakhtyorsk, Donbas-regio, Oekraïne Nationaliteit: Russisch Geslacht: mannelijk Dmitry Kulikov is een pro-Kremlinpropagandist. Hij gaf op de staatstelevisiezenders publieke commentaar in de lijn van het verhaal van het Kremlin over de situatie in de Donbas-regio. Hij rechtvaardigde ook de acties van de Russische autoriteiten die de integriteit en de territoriale soevereiniteit van Oekraïne bedreigen, zoals de opschorting van de uitvoering van de akkoorden van Minsk of het besluit om de \"onafhankelijke republieken Donbas en Loehansk\" te erkennen. Hij verleent derhalve actief steun aan acties of beleidsmaatregelen die de territoriale integriteit, soevereiniteit en onafhankelijkheid van Oekraïne, evenals de stabiliteit of veiligheid in Oekraïne, ondermijnen of bedreigen. 15.3.2022 889. Konstantin Lvovich ERNST (Russisch: Константин Львович ЭРНСТ) CEO van Channel One Russia (Russisch: Первый канал) Geboortedatum: 6.2.1961 Geboorteplaats: Moskou, Russische Federatie Nationaliteit: Russisch Geslacht: mannelijk Konstantin Ernst is de CEO van Channel One Russia – één van de grootste Russische mediabedrijven, dat al vele jaren door de Russische autoriteiten voor propagandadoeleinden wordt gebruikt. In deze functie is hij verantwoordelijk voor het organiseren en verspreiden van de anti-Oekraïense propaganda van de Russische autoriteiten. Hij ontving ook de hoogste staatsonderscheidingen, waaronder de orde voor verdiensten jegens het vaderland, de Orde der Vriendschap, bedankbrieven en prijzen van de regering en de president van de Russische Federatie, evenals de medaille \"Aan de deelnemer in de militaire operatie in Syrië\". Hij verleent derhalve steun aan acties of beleidsmaatregelen die de territoriale integriteit, soevereiniteit en onafhankelijkheid van Oekraïne, alsook de stabiliteit en de veiligheid in Oekraïne, ondermijnen of bedreigen. Hij is ook een van de vooraanstaande zakenmensen die betrokken zijn bij economische sectoren die een aanzienlijke bron van inkomsten vormen voor de Russische regering, die verantwoordelijk is voor de annexatie van de Krim en de destabilisatie van Oekraïne. 15.3.2022 890. Marina Vladimirovna SECHINA (Russisch: Марина Владимировна СЕЧИНА) Eigenaar van LLC \"Stankoflot\" Geboortedatum: 1962 Nationaliteit: Russisch Geslacht: vrouwelijk Marina Sechina is een voormalige echtgenote van Igor Sechin, de CEO van Rosneft. Zij heeft haar connecties met verschillende actoren in de Russische regering en in Russische bedrijfsstructuren, onder meer met haar voormalige echtgenoot, gebruikt voor persoonlijk voordeel. Bedrijven die haar eigendom zijn, hebben deelgenomen aan de voorbereiding van de Olympische Winterspelen in Sotsji in 2014. Zij is eigenaar van LLC \"Stankoflot\", dat contracten zonder aanbesteding krijgt met de State Corporation for Assistance to Development, Production and Export of Advanced Technology Industrial Product (Rostec). Bovendien is zij hoofd van FTSSR CJSC en eigenaar van een aandeel in RK-Telekom. Zij profiteert derhalve van de Russische beleidsmakers die verantwoordelijk zijn voor de annexatie van de Krim of de destabilisatie van Oekraïne en profiteert van de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 891. Suleyman Abusaidovich KERIMOV (Russisch: Сулейман Абусаидович КЕРИМОВ) Eigenaar van de financiële en industriële groep Nafta Moscow Lid van de Raad van de Federatie van de Republiek Dagestan Geboortedatum: 12.3.1966 Geboorteplaats: Derbent, Dagestan, Russische Federatie Nationaliteit: Russisch Geslacht: mannelijk Suleyman Kerimov is de eigenaar van de financiële en industriële groep Nafta Moscow. De nettowaarde van Kerimov en zijn familie wordt op 9,8 miljard USD geraamd. Hij ontving grote sommen geld van Sergei Roldugin, de hoeder van de rijkdom van Vladimir Putin. Op 24 februari 2022 woonde Kerimov een ontmoeting van oligarchen met Vladimir Putin in het Kremlin bij om de gevolgen van het optreden te bespreken in het licht van de westerse sancties. Het feit dat hij voor die ontmoeting werd uitgenodigd, toont aan dat hij behoort tot de kleine kring van oligarchen dichtbij Vladimir Putin en dat hij acties of beleidsmaatregelen steunt of uitvoert die de territoriale integriteit, soevereiniteit en onafhankelijkheid van Oekraïne alsook de stabiliteit en veiligheid in Oekraïne ondermijnen of bedreigen. 15.3.2022 Hij is derhalve een vooraanstaand zakenman die betrokken is bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 892. Tigran Oganesovich KHUDAVERDYAN (Russisch:Тигран Оганесович ХУДАВЕРДЯН) Uitvoerend directeur & vice-CEO van Yandex NV Geboortedatum: 28.12.1981 Geboorteplaats: Yerevan, Armenië Nationaliteit: Armeens Geslacht: mannelijk Tigran Khudaverdyan is uitvoerend directeur van Yandex, een van de belangrijkste technologiebedrijven in Rusland, dat gespecialiseerd is in intelligente producten en diensten die worden gevoed door machinaal leren. Het voormalige hoofd Nieuws van Yandex beschuldigde het bedrijf ervan een \"sleutelelement te zijn in het verbergen van informatie\" voor de Russen over de oorlog in Oekraïne. Bovendien heeft het bedrijf Russische gebruikers die op zijn zoekmachine naar nieuws over Oekraïne zoeken, gewaarschuwd voor onbetrouwbare informatie op het internet, nadat de Russische regering Russische media had bedreigd over wat zij publiceren. 15.3.2022 Op 24 februari 2022 woonde Khudaverdyan een ontmoeting van oligarchen met Vladimir Putin in het Kremlin bij om de gevolgen van het optreden te bespreken in het licht van de westerse sancties. Het feit dat hij voor die ontmoeting werd uitgenodigd, toont aan dat hij behoort tot de kleine kring van oligarchen dichtbij Vladimir Putin en dat hij acties of beleidsmaatregelen steunt of uitvoert die de territoriale integriteit, soevereiniteit en onafhankelijkheid van Oekraïne alsook de stabiliteit en veiligheid in Oekraïne ondermijnen of bedreigen. Bovendien is hij een van de vooraanstaande zakenmensen die betrokken zijn bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 893. Vladimir Valerievich RASHEVSKY / Vladimir Valeryevich RASHEVSKIY (Russisch: Владимир Валерьевич РАШЕВСКИЙ) CEO en directeur van EuroChem Group AG Geboortedatum: 29.9.1973 Geboorteplaats: Moskou, Russische Federatie Nationaliteit: Russisch Geslacht: mannelijk Vladimir Rashevsky is de CEO en directeur van EuroChem Group AG, een van de grootste producenten van minerale meststoffen ter wereld. Voorheen (tussen 2004 en 2020) was hij CEO van het steenkoolbedrijf JSC SUEK. Dit zijn grote Russische bedrijven, die mede-eigendom zijn van de Russische miljardair Andrei Melnichenko en aanzienlijke inkomsten genereren en verschaffen aan de Russische regering. Zij werken ook samen met de Russische autoriteiten, waaronder Vladimir Putin. De bedrijven van de EuroChem Group leverden ammoniumnitraat aan de bezette gebieden van Donbas. SUEK ondertekende contracten met sanatoria van de Krim voor gezondheidsprogramma's voor werknemers. Hij verleent derhalve materiële of financiële steun aan de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne, of heeft daar voordeel bij. Op 24 februari 2022 woonde Rashevsky een ontmoeting van oligarchen met Vladimir Putin in het Kremlin bij om de gevolgen van het optreden te bespreken in het licht van de westerse sancties. Het feit dat hij voor die ontmoeting werd uitgenodigd, toont aan dat hij behoort tot de kleine kring van oligarchen dichtbij Vladimir Putin en dat hij acties of beleidsmaatregelen steunt of uitvoert die de territoriale integriteit, soevereiniteit en onafhankelijkheid van Oekraïne alsook de stabiliteit en veiligheid in Oekraïne ondermijnen of bedreigen. 15.3.2022 Entiteiten Naam Identificatiegegevens Redenen Datum van plaatsing op de lijst 57. ROSNEFT AERO (RN AERO) (Russisch: Роснефть-Аэро / РН-Аэро) Adres: 15, Malaya Kaluzhskaya Str., Moskou, 119071, Russische Federatie Tel.: +7 (499) 517-76-56; +7 (499) 517-76-55 (fax) Website: https://www.rosneft-aero.ru/en/ Email: info@rn-aero.rosneft.ru Rosneft Aero levert vliegtuigbrandstof aan de luchthaven van Simferopol, die vliegverbindingen verzorgt tussen het grondgebied van de illegaal geannexeerde Krim en Sebastopol en Rusland. Het draagt aldus bij aan de consolidatie van de illegale annexatie van de Krim bij de Russische Federatie. Derhalve verleent Rosneft Aero materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 58. JSC ROSOBORONEXPORT (Russisch: AO Рособоронэкспорт) Adres: 27 Stromynka Str., Moskou, 107076, Russische Federatie Tel.: +7 (495) 739 60 17 / +7 (495) 534 61 40 Website: http://roe.ru/eng/ Email: roe@roe.ru Rosoboronexport is de enige officiële staatsintermediair van Rusland voor de in- en uitvoer van producten, technologieën en diensten voor militair en voor tweeërlei gebruik. Rosoboronexport is een dochteronderneming van Rostec, een staatsbedrijf dat toezicht houdt op het onderzoek naar en de ontwikkeling van militaire technologieën, en eigenaar is van diverse productiefaciliteiten die een belangrijke rol spelen bij de inzet van die technologieën op het slagveld. Wapenverkoop is een belangrijke bron van harde valuta voor de Russische regering. Deze wordt ook gebruikt om de economische en strategische doelstellingen van Rusland te bevorderen. Van 2000 tot 2020 verkocht Rosoboronexport voor 180 miljard USD aan wapens aan buitenlandse klanten. Derhalve is Rosoboronexport betrokken bij economische sectoren die een aanzienlijke bron van inkomsten vormen voor de regering van de Russische Federatie, die verantwoordelijk is voor de annexatie van de Krim en de destabilisatie van Oekraïne. 15.3.2022 59. JSC NPO High Precision Systems (Russisch: АО НПО Высокоточные комплексы) Adres: 7 Kievskaya Str., Moskou, 121059, Russische Federatie Tel.:+7 (495) 981-92-77 fax: +7 (495) 981-92-78 E-mail: npovk@npovk.ru Website: https://www.npovk.ru High Precision Systems is een Russische ontwikkelaar en fabrikant van wapens. Het bedrijf is toonaangevend op het gebied van engineering en productie van tactische ballistische raketsystemen in Rusland. High Precision Systems is een dochteronderneming van Rostec. De Russische strijdkrachten hebben tijdens de illegale Russische invasie in Oekraïne in 2022 wapens gebruikt die door High Precision Systems werden geproduceerd. Derhalve is High Precision Systems verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 60. JSC Kurganmashzavod (Russisch: ПАО Курганмашзавод) Adres: 17 1J Mashinostroitely Ave., 640021, Koergan, Russische Federatie Tel.: +7 (3522) 23-20-83, +7 (3522) 47-19-99; fax: +7 (3522) 23-20-71, +7 (3522) 23-20-82 E-mail: kmz@kmz.ru Website: https://www.kurganmash.ru Kurganmashzavod is een groot bedrijf van het Russisch militair-industrieel complex. De door Kurganmashzavod aan de Russische strijdkrachten geleverde BMP-3-infanteriegevechtsvoertuigen werden door Rusland gebruikt tijdens de illegale invasie in Oekraïne in 2022. Derhalve is Kurganmashzavod verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 61. JSC Russian Helicopters (Russisch: AO Вертолеты России) Adres: 1 Bolshaya Pionerskaya Str., 115054, Moskou, Russische Federatie Tel.: +7 (495) 981-63-67 Website: http://www.russianhelicopters.aero E-mail: info@rhc.aero Russian Helicopters is een grote Russische helikopterfabrikant. De door Russian Helicopters geproduceerde militaire helikopters Ka-52 \"Alligator\" werden door Rusland gebruikt tijdens de illegale invasie in Oekraïne in 2022. Derhalve is Russian Helicopters verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 62. PJSC United Aircraft Corporation (Russisch: ПАО Объединённая авиастроительная корпорация) Adres: 1 Bolshaya. Pionerskaya Str., 115054, Moskou, Russische Federatie Tel.: +7 (495) 926-1420 Website: https://www.uacrussia.ru/ E-mail: office@uacrussia.ru United Aircraft Corporation is een Russische fabrikant van civiele en militaire vliegtuigen. Samen met zijn gelieerde ondernemingen controleert het bedrijf 100 % van de productie van militaire vliegtuigen in Rusland. De door United Aircraft Corporation geproduceerde gevechtsvliegtuigen werden door Rusland gebruikt tijdens de illegale invasie in Oekraïne in 2022. Derhalve is United Aircraft Corporation verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 63. JSC United Shipbuilding Corporation (Russisch: АО Объединённая Судостроительная Корпорация) Adres: 11 Bolshaya Tatarskaya Str., Moskou 115184, Russische Federatie Tel.: +7 495 617 33 00 Website: https://www.aoosk.ru E-mail: info@aoosk.ru De United Shipbuilding Corporation is een Russisch staatsconsortium voor scheepsbouw, dat de voornaamste leverancier is van militaire oorlogsschepen aan de Russische marine. Het bezit meerdere scheepswerven en ontwerpbureaus. Het groot landingsschip \"Pyotr Morgunov\" (van project 11711), gebouwd door de United Shipbuilding Corporation, nam deel aan de illegale Russische invasie in Oekraïne in 2022. Het patrouilleschip \"Vasily Bykov\" (van project 22160) van de Zwarte Zeevloot, ontworpen door de United Shipbuilding Corporation, nam eveneens deel aan de Russische agressie tegen Oekraïne. Voorts ontwikkelde het ontwerpbureau \"Almaz\", dat eigendom is van de United Shipbuilding Corporation, de korvetten van project 22800, waarvan sommige werden gebouwd op de scheepswerven op het grondgebied van de illegaal geannexeerde Krim en Sebastopol, hetgeen heeft bijgedragen tot de militarisering van het Krim-Schiereiland. Derhalve is JSC United Shipbuilding Corporation verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 64. JSC Research and Production Corporation URALVAGONZAVOD (Russisch: АО \"Научно-производственная корпорация УралВагонЗавод\") Adres: 28 Vostochnoe shosse., 622007, Nizhny Tagil, regio Sverdlovsk, Russische Federatie Tel.: +7 3435 34 5000; +7 3435 33 47 12 E-mail: web@uvz.ru Website: http://uralvagonzavod.ru Uralvagonzavod is een grote Russische machinebouwonderneming. Het is de enige fabrikant van militaire tanks in Rusland. De door Uralvagonzavod aan de Russische strijdkrachten geleverde T-72B3-tanks werden door Rusland gebruikt tijdens de illegale invasie in Oekraïne in 2022. Derhalve is Uralvagonzavod verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022 65. JSC Zelenodolsk Shipyard [A.M. Gorky Zelenodolsk Plant] (Russisch: АО \"Зеленодольский завод имени А. М. Горького\") Adres: 5, Zavodskaya Str., 422546 Zelenodolsk, Republic of Tatarstan, Russian Federation Tel.:+7 (84371) 5-76-10; fax: +7 (84371) 5-78-00 Website: https://www.zdship.ru E-mail: nfo@zdship.ru Zelenodolsk Shipyard is een van de grootste scheepsbouwbedrijven in Rusland. Het bouwde het patrouilleschip \"Vasily Bykov\" van de Zwarte Zeevloot, dat deelnam aan de illegale Russische invasie in Oekraïne in 2022. Op 24 februari 2022 viel de \"Vasily Bykov\" de Oekraïense soldaten aan die Slangeneiland verdedigden. Derhalve is Zelenodolsk Shipyard verantwoordelijk voor het verlenen van materiële of financiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 15.3.2022\"",
  "source": "EUR LEX"
}