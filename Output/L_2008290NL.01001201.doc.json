{
  "url": "http://www.w3.org/1999/xhtml\">",
  "content": "L_2008290NL.01001201.xml 31.10.2008 NL Publicatieblad van de Europese Unie L 290/12 VERORDENING (EG) N r. 1069/2008 VAN DE COMMISSIE van 30 oktober 2008 houdende goedkeuring van minimale wijzigingen van het productdossier van een benaming die is opgenomen in het register van beschermde oorsprongsbenamingen en beschermde geografische aanduidingen (Veau d’Aveyron et du Ségala (BGA)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 9, lid 2, Overwegende hetgeen volgt: (1) De Commissie heeft overeenkomstig artikel 9, lid 1, eerste alinea, van Verordening (EG) nr. 510/2006 en krachtens artikel 17, lid 2, van die verordening de aanvraag van Frankrijk beoordeeld voor de goedkeuring van een wijziging van onderdelen van het productdossier van de beschermde geografische aanduiding „Veau d’Aveyron et du Ségala”, die bij Verordening (EG) nr. 1107/96 van de Commissie ( 2 ) is geregistreerd. (2) De wijzigingsaanvraag heeft tot doel het maximale karkasgewicht van mannelijke en van vrouwelijke kalveren te verhogen van respectievelijk 250 kg en 220 kg tot respectievelijk 270 kg en 250 kg. Met deze wijziging wordt de inschattingsfout die vanwege een verkeerde raming van het slachtrendement in de oorspronkelijke aanvraag is geslopen, gecorrigeerd. (3) De Commissie heeft de betrokken wijziging onderzocht en acht ze gerechtvaardigd. Aangezien het een minimale wijziging betreft in de zin van artikel 9 van Verordening (EG) nr. 510/2006, kan de Commissie deze wijziging goedkeuren zonder gebruik te maken van de in de artikelen 5, 6 en 7 van die verordening omschreven procedure. (4) Overeenkomstig artikel 18, lid 2, van Verordening (EG) nr. 1898/2006 van de Commissie ( 3 ) en artikel 17, lid 2, van Verordening (EG) nr. 510/2006 dient een samenvatting van het productdossier te worden bekendgemaakt. (5) De Commissie neemt tevens ter kennis dat de juiste benaming „Veau d’Aveyron et du Ségala” is, en niet „Veau de l’Aveyron et du Ségala”, zoals ze oorspronkelijk werd geregistreerd. Derhalve dient de geregistreerde benaming te worden gewijzigd, HEEFT DE VOLGENDE VERORDENING VASTGESTELD: Artikel 1 Het productdossier voor de beschermde geografische aanduiding „Veau d’Aveyron et du Ségala” wordt gewijzigd overeenkomstig bijlage I bij deze verordening. Artikel 2 De samenvatting, die de belangrijkste gegevens uit het productdossier bevat, is opgenomen in bijlage II bij deze verordening. Artikel 3 In deel A van de bijlage bij Verordening (EG) nr. 1107/96 van de Commissie wordt, op bladzijde 4, „Veau de l’Aveyron et du Ségala” vervangen door „Veau d’Aveyron et du Ségala”. Artikel 4 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 oktober 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . ( 2 ) PB L 148 van 21.6.1996, blz. 1 . ( 3 ) PB L 369 van 23.12.2006, blz. 1 . BIJLAGE I De volgende wijzigingen van het productdossier voor de beschermde geografische aanduiding „Veau d’Aveyron et du Ségala” worden goedgekeurd: Beschrijving Wijziging van een alinea: in plaats van : „Veau d’Aveyron et du Ségala heeft de volgende kenmerken: — hoog gewicht (250 tot 420 kg levend gewicht, d.w.z. 170 tot 250 kg karkasgewicht)”, te lezen : „Veau d’Aveyron et du Ségala heeft de volgende kenmerken: — hoog gewicht: 250 tot 420 kg levend gewicht, d.w.z. 170 tot 270 kg karkasgewicht (vrouwelijke dieren: 170 tot 250 kg, mannelijke dieren 190 tot 270 kg)”. Werkwijze voor het verkrijgen van het product Wijziging van een alinea: in plaats van : „Het kalf heeft bij slachting een levend gewicht van 250 tot 420 kg. Wat de karkassen betreft, bedraagt het gewicht van de vrouwelijke dieren 170 tot 220 kg en dat van de mannelijke 190 tot 250 kg. Dit gewichtsverschil heeft te maken met de seksuele dimorfie van de dieren en het geslachtsbepaalde groeiritme”, te lezen : „Het kalf heeft bij slachting een levend gewicht van 250 tot 420 kg. Wat de karkassen betreft, bedraagt het gewicht van de vrouwelijke dieren 170 tot 250 kg en dat van de mannelijke 190 tot 270 kg. Dit gewichtsverschil heeft te maken met de seksuele dimorfie van de dieren en het geslachtsbepaalde groeiritme”. Verband met het geografische gebied Wijziging van een alinea: in plaats van : „De Veau d’Aveyron et du Ségala is een zwaar kalf. Het dier wordt geslacht op een gemiddelde leeftijd van 8 maanden en heeft dan een karkasgewicht van 170 tot 250 kg (tegen 130 voor een normaal kalf)”, te lezen : „De Veau d’Aveyron et du Ségala is een zwaar kalf. Het dier wordt geslacht op een gemiddelde leeftijd van 8 maanden en heeft dan een karkasgewicht van 170 tot 270 kg (tegen 130 voor een normaal kalf)”. BIJLAGE II SAMENVATTING Verordening (EG) nr. 510/2006 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen „VEAU D’AVEYRON ET DU SÉGALA” EG-nummer: FR-PGI-0117-0187/27.3.2006 BOB ( ) BGA (X) In deze samenvatting zijn de belangrijkste gegevens uit het productdossier ter informatie overgenomen. 1.   Bevoegde dienst van de lidstaat Naam : Institut National des Appellations d’Origine (I.N.A.O.) Adres : 51, Rue d’Anjou, F-75008 Paris Tel. : (33) 153 89 80 00 Fax : (33) 142 25 57 97 E-mail : info@inao.gouv.fr 2.   Groepering Naam : Interprofession Régionale du Veau d’Aveyron et du Ségala (IRVA) Adres : Carrefour de l’Agriculture, F-12026 Rodez cedex 9 Tel. : (33) 565 73 78 04 Fax : (33) 565 73 77 16 E-mail : irva@wanadoo.fr Samenstelling : Producenten/verwerkers (X) andere ( ) 3.   Productcategorie Categorie 1.1. — Vers vlees (en verse slachtafvallen) 4.   Productdossier (samenvatting van de in artikel 4, lid 2, voorgeschreven gegevens) 4.1.   Naam „Veau d’Aveyron et du Ségala” 4.2.   Beschrijving Karkassen van zware (170 tot 270 kg), op de boerderij gehouden kalveren die op een leeftijd van uiterlijk 10 maanden zijn geslacht, met rozig, mals en smakelijk vlees. 4.3.   Geografisch gebied De kalveren worden geboren en gehouden in 75 kantons in de departementen Aveyron, Tarn, Lot, Tarn-et-Garonne en Cantal: Aveyron: Aubin, Baraqueville, Belmont sur Rance, Bozouls, Capdenac Gare, Cassagnes Begonhes, Conques, Decazeville, Entraygues, Espalion, Estaing, Laissac, La Salvetat Peyrales, Marcillac, Montbazens, Mur de Barrez, Najac, Naucelle, Pont de Salars, Requista, Rieupeyroux, Rignac, Rodez Est, Rodez Ouest, Saint-Affrique, Saint-Amans-des-Cots, Saint-Beauzely, Saint-Rome-de-Tarn, Saint-Sernin-sur-Rance, Salles Curan, Vezins de Levezou, Villefranche de Rouergue, Villeneuve d’Aveyron. Cantal: Maurs, Montsalvy, Saint-Mamet-La-Salvetat. Lot: Bretenoux, Cajarc, Figeac Est, Figeac Ouest, Lacapelle Marival, Latronquiere, Limogne, Livernon, Sousceyrac, Saint Cere, Vayrac. Tarn: Alban, Albi Centre, Albi Nord, Albi Sud, Brassac, Castelnau de Montmiral, Cadalen, Carmaux Nord, Carmaux Sud, Castres, Cordes, Gaillac, Graulhet, Lacaune, Lautrec, Lisle-sur-Tarn, Monesties, Montredon Labessonnie, Pampelone, Realmont, Roquecourbe, Vabre, Valderies, Valence d’Albi, Vaour, Villefranche d’Albi, Tarn-et-Garonne: Caylus, Saint Antonin-Noble-Val. 4.4.   Bewijs van de oorsprong De kalveren worden bij geboorte geregistreerd en voorzien van twee oormerken met een individueel nummer en de benaming „Veau d’Aveyron et du Ségala”. In het slachthuis krijgt het kalf een etiket met de naam van de veehouder. De keten wordt volledig gedocumenteerd. 4.5.   Werkwijze voor het verkrijgen van het product De kalveren zijn afkomstig van een stier van een vleesras en een vaars van een traditioneel melkras. Zij groeien samen met de moeder op, worden door haar gezoogd en krijgen vanaf de geboorte extra voer in de vorm van een mengsel op basis van granen dat de dieren vrij ter beschikking wordt gesteld. 4.6.   Verband Historisch verband: De productie van deze zware kalveren is terug te voeren op de plaatselijk aanwezige combinatie van een runderbeslag en de eeuwenoude graanteelt. De regio, Ségala, ontleent haar naam zelfs aan een graansoort, nl. rogge (seigle in het Frans). Verband met het gebied: Het verband met de geografische oorsprong vloeit voort uit: Een kenmerk: de gezamenlijke houderij van moeder en kalf, gecombineerd met een gewichtstimulerend graandieet vanaf de geboorte. De goede reputatie van dit vlees, die voor de consumenten in het zuidoosten van Frankrijk en de regio Parijs teruggaat tot de 19e eeuw en voor de Italiaanse en Spaanse consumenten tot de 20 e eeuw. 4.7.   Controlestructuur Naam : Qualisud Adres : 15, avenue de Bayonne, F-40500 Saint-Sever Tel. : (33) 558 06 15 21 Fax : (33) 558 75 13 36 E-mail : Qualisud@wanadoo.fr 4.8.   Etikettering Le Veau d’Aveyron et du Ségala.",
  "source": "EUR LEX"
}