{
  "url": "http://www.w3.org/1999/xhtml\"><!--",
  "content": "L_2021132NL.01001701.xml 19.4.2021 NL Publicatieblad van de Europese Unie L 132/17 GEDELEGEERDE VERORDENING (EU) 2021/630 VAN DE COMMISSIE van 16 februari 2021 tot aanvulling van Verordening (EU) 2017/625 van het Europees Parlement en de Raad wat betreft bepaalde categorieën van goederen die zijn vrijgesteld van officiële controles aan grenscontroleposten en tot wijziging van Beschikking 2007/275/EG van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 48, onder h), en artikel 77, lid 1, onder k), Overwegende hetgeen volgt: (1) Krachtens artikel 48, onder h), en artikel 77, lid 1, onder k), van Verordening (EU) 2017/625 is de Commissie bevoegd tot de vaststelling van gedelegeerde handelingen voor het vaststellen van de gevallen waarin en de voorwaarden waaronder bepaalde goederen met een laag risico, met inbegrip van samengestelde producten, kunnen worden vrijgesteld van officiële controles aan grenscontroleposten, en om regels vast te stellen voor de uitvoering van specifieke officiële controles op die goederen. (2) Het risico dat samengestelde producten inhouden voor de volks- en diergezondheid, is afhankelijk van het soort ingrediënten en de opslagomstandigheden en verpakking van de producten. Houdbare samengestelde producten die geen verwerkt vlees als ingrediënt bevatten en die niet met gereguleerde temperatuur vervoerd of opgeslagen hoeven worden, vormen het laagste risico op het gebied van diergezondheid en microbiologische voedselveiligheid. Dit is het geval voor zuivel en eiproducten in houdbare samengestelde producten die tijdens de vervaardiging zijn behandeld, bijvoorbeeld door middel van sterilisatie of met ultrahoge temperaturen, om het risico weg te nemen. De risico’s voor de diergezondheid en de microbiologische voedselveiligheid worden beperkt wanneer samengestelde producten veilig worden verpakt of verzegeld. (3) Chemische risico’s voor de voedselveiligheid worden echter niet beperkt door behandelingen die de houdbaarheid van samengestelde producten vergroten. Vanuit het oogpunt van chemische voedselveiligheid kunnen bepaalde houdbare samengestelde producten die geen verwerkt vlees bevatten, worden vrijgesteld van officiële controles aan de grenscontroleposten, op voorwaarde dat de verwerkte producten van dierlijke oorsprong die ingrediënten van de samengestelde producten vormen, zijn geproduceerd in inrichtingen in derde landen die die verwerkte producten van dierlijke oorsprong in de Unie mogen invoeren, of in inrichtingen in de lidstaten. (4) Houdbare samengestelde producten die geen verwerkt vlees bevatten, moeten zijn geproduceerd in een derde land dat in Besluit 2011/163/EU van de Commissie ( 2 ) is opgenomen. Het derde land dat het samengestelde product produceert, moet ofwel een goedgekeurd residubewakingsplan hebben voor elk van de ingrediënten van dierlijke oorsprong in het samengestelde product, ofwel de dierlijke ingrediënten betrekken bij een lidstaat of een ander derde land dat in Besluit 2011/163/EU voor die producten is opgenomen. (5) Gezien het lage risico voor de volksgezondheid en de diergezondheid is het passend bepaalde houdbare samengestelde producten die geen verwerkt vlees bevatten, vrij te stellen van officiële controles aan grenscontroleposten en deze producten op te nemen in de bijlage bij deze verordening, met vermelding van hun codes van de gecombineerde nomenclatuur (GN), zoals vastgesteld in bijlage I bij Verordening (EEG) nr. 2658/87 van de Raad ( 3 ) . (6) Bepaalde houdbare samengestelde producten die geen verwerkt vlees bevatten, die overeenkomstig deze verordening zijn vrijgesteld van officiële controles aan grenscontroleposten en die uit derde landen de Unie binnenkomen, moeten vergezeld gaan van een particuliere verklaring van de exploitant van het invoerende levensmiddelenbedrijf. (7) Om ervoor te zorgen dat bepaalde houdbare samengestelde producten die geen verwerkt vlees bevatten en die overeenkomstig deze verordening zijn vrijgesteld van controles aan grenscontroleposten, voldoen aan de volks- en diergezondheidsvoorschriften, moeten de bevoegde autoriteiten regelmatig, op basis van een risicobeoordeling en met een passende frequentie officiële controles uitvoeren op de plaats van bestemming, het punt van vrijgave voor het vrije verkeer in de Unie, of in de entrepots of de gebouwen van de voor de zending verantwoordelijke exploitant. (8) De regels inzake samengestelde producten die zijn vrijgesteld van officiële controles aan de grenscontroleposten en die inzake officiële controles op dergelijke samengestelde producten houden inhoudelijk met elkaar verband en zijn bedoeld om samen te worden toegepast. Omwille van de eenvoud en de transparantie, om de toepassing van de regels te vergemakkelijken en om een wildgroei aan regels te voorkomen, moeten deze regels in een enkele handeling worden vastgelegd in plaats van in afzonderlijke handelingen die veel kruisverwijzingen zouden bevatten en een risico op overlapping zouden inhouden. (9) Bepaalde samengestelde producten zijn reeds krachtens Beschikking 2007/275/EG van de Commissie ( 4 ) vrijgesteld van officiële controles aan grenscontroleposten. Aangezien deze verordening voorziet in vrijstellingen voor producten die momenteel onder Beschikking 2007/275/EG vallen, moeten sommige bepalingen van die beschikking met ingang van de datum van toepassing van deze verordening worden geschrapt en moet die beschikking dienovereenkomstig worden gewijzigd. (10) De in Gedelegeerde Verordening (EU) 2019/625 van de Commissie ( 5 ) vastgestelde volksgezondheidsvoorwaarden voor binnenkomst in de Unie van samengestelde producten zijn echter pas van toepassing met ingang van 21 april 2021. Ook de in Gedelegeerde Verordening (EU) 2020/692 van de Commissie ( 6 ) vastgestelde diergezondheidsvoorwaarden voor binnenkomst in de Unie van samengestelde producten zijn pas met ingang van 21 april 2021 van toepassing. Bijgevolg moeten de in deze verordening vastgestelde voorschriften ook vanaf die datum van toepassing zijn, HEEFT DE VOLGENDE VERORDENING VASTGESTELD: Artikel 1 Voorwerp Deze verordening stelt regels vast met betrekking tot: 1. de gevallen waarin en de voorwaarden waaronder samengestelde producten zijn vrijgesteld van officiële controles aan grenscontroleposten en wanneer een dergelijke vrijstelling gerechtvaardigd is; 2. de uitvoering van specifieke officiële controles van samengestelde producten die zijn vrijgesteld van officiële controles aan grenscontroleposten. Artikel 2 Definities Voor de toepassing van deze verordening wordt verstaan onder: 1. “samengesteld product”: samengesteld product als gedefinieerd in artikel 2, punt 14, van Gedelegeerde Verordening (EU) 2019/625; 2. “houdbaar samengesteld product”: producten die niet met gereguleerde temperatuur hoeven te worden vervoerd of opgeslagen. Artikel 3 Samengestelde producten die zijn vrijgesteld van officiële controles aan grenscontroleposten 1.   De in de bijlage vermelde houdbare samengestelde producten die geen verwerkt vlees bevatten, zijn vrijgesteld van officiële controles aan grenscontroleposten, mits deze producten aan alle volgende voorschriften voldoen: a) zij voldoen aan de in artikel 12, lid 2, onder c), van Gedelegeerde Verordening (EU) 2019/625 vastgestelde voorschriften voor binnenkomst in de Unie; b) alle melk- en eiproducten in de houdbare samengestelde producten hebben een behandeling ondergaan overeenkomstig artikel 163, onder a), van Gedelegeerde Verordening (EU) 2020/692; c) zij zijn aangemerkt als bestemd voor menselijke consumptie, en d) zij zijn veilig verpakt of verzegeld. 2.   Bij het in de handel brengen gaan de in lid 1 bedoelde houdbare samengestelde producten vergezeld van een particuliere verklaring overeenkomstig het model in bijlage V bij Uitvoeringsverordening (EU) 2020/2235 van de Commissie ( 7 ) . Artikel 4 Officiële controles op samengestelde producten die zijn vrijgesteld van officiële controles aan grenscontroleposten 1.   De bevoegde autoriteiten voeren regelmatig, op basis van een risicobeoordeling en met een passende frequentie officiële controles uit op de in artikel 3, lid 1, bedoelde houdbare samengestelde producten, rekening houdend met de in artikel 44, lid 2, van Verordening (EU) 2017/625 bedoelde criteria. 2.   De in lid 1 bedoelde officiële controles worden uitgevoerd op of in een van de volgende plaatsen binnen het douanegebied van de Unie: a) de plaats van bestemming; b) het punt van vrijgave voor het vrije verkeer in de Unie; c) de entrepots of de gebouwen van de voor de zending verantwoordelijke exploitant. 3.   De in lid 1 bedoelde officiële controles worden uitgevoerd overeenkomstig de artikelen 45 en 46 van Verordening (EU) 2017/625. Artikel 5 Wijziging van Beschikking 2007/275/EG Beschikking 2007/275/EG wordt als volgt gewijzigd: 1) Artikel 6 wordt geschrapt. 2) Bijlage II wordt geschrapt. Artikel 6 Inwerkingtreding en toepassingsdatum Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 21 april 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 februari 2021. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 . ( 2 ) Besluit 2011/163/EU van de Commissie van 16 maart 2011 tot goedkeuring van de door derde landen ingediende plannen overeenkomstig artikel 29 van Richtlijn 96/23/EG van de Raad ( PB L 70 van 17.3.2011, blz. 40 ). ( 3 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). ( 4 ) Beschikking 2007/275/EG van de Commissie van 17 april 2007 betreffende lijsten van dieren en producten die krachtens de Richtlijnen 91/496/EEG en 97/78/EG van de Raad in grensinspectieposten controles moeten ondergaan ( PB L 116 van 4.5.2007, blz. 9 ). ( 5 ) Gedelegeerde Verordening (EU) 2019/625 van de Commissie van 4 maart 2019 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van bepaalde voor menselijke consumptie bestemde dieren en goederen ( PB L 131 van 17.5.2019, blz. 18 ). ( 6 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 7 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 ). BIJLAGE Lijst van samengestelde producten die zijn vrijgesteld van officiële controles aan grenscontroleposten (artikel 3) Deze lijst stelt, in overeenstemming met de gecombineerde nomenclatuur (GN) die in de Unie wordt gebruikt, samengestelde producten vast die niet voor officiële controles aan grenscontroleposten hoeven te worden aangeboden. Opmerkingen met betrekking tot de tabel: Kolom 1 — GN-code Deze kolom geeft de GN-code weer. De GN, zoals vastgesteld bij Verordening (EEG) nr. 2658/87, is gebaseerd op het geharmoniseerd systeem inzake de omschrijving en de codering van goederen (“geharmoniseerd systeem (GS)”), dat door de Internationale Douaneraad, nu de Werelddouaneorganisatie, is opgesteld en bij Besluit 87/369/EEG van de Raad ( 1 ) is goedgekeurd. De eerste zes cijfers van de GN verwijzen naar de posten en onderverdelingen van de GS. Het zevende en het achtste cijfer geven verdere GN-onderverdelingen weer. Bij gebruik van een vier-, zes- of achtcijferige code niet voorafgegaan door “ex”, en tenzij anders gespecificeerd, hoeven alle samengestelde producten die worden voorafgegaan of bestreken door deze vier, zes of acht cijfers niet voor officiële controles aan de grenscontroleposten te worden aangeboden. Wanneer slechts bepaalde gespecificeerde samengestelde producten met een vier-, zes- of achtcijferige code dierlijke producten bevatten en geen specifieke onderverdeling onder deze code in de GN bestaat, wordt de code voorafgegaan door “ex”. Zo zijn, in het geval van “\n               ex 2001 90 65\n               ” controles aan de grenscontroleposten niet vereist voor de producten in kolom 2. Kolom 2 — Toelichting In deze kolom is informatie opgenomen over de samengestelde producten die zijn vrijgesteld van officiële controles aan grenscontroleposten. GN-codes Toelichting 1 2 1704 , ex 1806 20 , ex 1806 31 00 , ex 1806 32 , ex 1806 90 11 , ex 1806 90 19 , ex 1806 90 31 , ex 1806 90 39 , ex 1806 90 50 , ex 1806 90 90 Suikerwerk (snoepgoed daaronder begrepen), chocolade en andere bereidingen voor menselijke consumptie die cacao bevatten, die voldoen aan de vereisten van artikel 3, lid 1 ex 1902 19 , ex 1902 30 , ex 1902 40 Deegwaren, noedels en koeskoes die voldoen aan de vereisten van artikel 3, lid 1 ex 1905 10 , ex 1905 20 , ex 1905 31 , ex 1905 32 , ex 1905 40 , ex 1905 90 Brood, gebak, biscuits, wafels en wafeltjes, beschuit, geroosterd brood en dergelijke geroosterde producten die voldoen aan de vereisten van artikel 3, lid 1 ex 2001 90 65 , ex 2005 70 00 , ex 1604 Met vis gevulde olijven die voldoen aan de vereisten van artikel 3, lid 1 2101 Extracten, essences en concentraten, van koffie, thee of maté en preparaten op basis van deze producten of op basis van koffie, thee of maté die voldoen aan de vereisten van artikel 3, lid 1. Gebrande cichorei en andere gebrande koffiesurrogaten, en extracten, essences en concentraten daarvan die voldoen aan de vereisten van artikel 3, lid 1 ex 2104 Voor de eindverbruiker verpakte bouillons en aroma’s die voldoen aan de vereisten van artikel 3, lid 1 ex 2106 Voor de eindverbruiker verpakte voedingssupplementen die verwerkte producten van dierlijke oorsprong (met inbegrip van glucosamine, chondroïtine of chitosan) bevatten, die voldoen aan de vereisten van artikel 3, lid 1 ex 2208 70 Likeuren die voldoen aan de vereisten van artikel 3, lid 1 ( 1 ) Besluit 87/369/EEG van de Raad van 7 april 1987 inzake de sluiting van het Internationaal Verdrag betreffende het geharmoniseerde systeem inzake de omschrijving en de codering van goederen, alsmede van het daarbij behorende protocol van wijziging ( PB L 198 van 20.7.1987, blz. 1 ).",
  "source": "EUR LEX"
}