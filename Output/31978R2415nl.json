{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978R2415:NL:HTML\">",
  "content": "EUR-Lex - 31978R2415 - NL Avis juridique important | 31978R2415 Verordening (EEG) nr. 2415/78 van de Commissie van 17 oktober 1978 betreffende de statistische drempel van de statistieken van de buitenlandse handel van de Gemeenschap en van de handel tussen de Lid-Staten Publicatieblad Nr. L 292 van 18/10/1978 blz. 0019 - 0019 Bijzondere uitgave in het Fins: Hoofdstuk 11 Deel 8 blz. 0022 Bijzondere uitgave in het Grieks: Hoofdstuk 11 Deel 13 blz. 0064 Bijzondere uitgave in het Zweeds: Hoofdstuk 11 Deel 8 blz. 0022 ++++ VERORDENING ( EEG ) Nr . 2415/78 VAN DE COMMISSIE van 17 oktober 1978 betreffende de statistische drempel van de statistieken van de buitenlandse handel van de Gemeenschap en van de handel tussen de Lid-Staten DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1736/75 van de Raad van 24 juni 1975 betreffende de statistieken van de buitenlandse handel van de Gemeenschap en van de handel tussen de Lid-Staten ( 1 ) , gewijzigd bij Verordening ( EEG ) nr . 2845/77 ( 2 ) , inzonderheid op de artikelen 24 en 41 , Overwegende dat ingevolge de inwerkingtreding van Verordening ( EEG ) nr . 2845/77 van de Raad van 19 december 1977 de nieuwe bij die verordening vastgestelde statistische drempel van 300 Europese rekeneenheden in nationale valuta's moet worden omgerekend ; Overwegende dat de omrekeningskoers van elke valuta ten opzichte van de Europese rekeneenheid dagelijks verandert ; dat voor de bepaling van de drempelwaarde een vaste omrekeningskoers moet worden toegepast ; dat die koers kan worden gebaseerd op de gemiddelde wisselkoersen gedurende de periode januari tot en met december 1977 ; Overwegende dat , om redenen van vereenvoudiging , afronding van de aldus verkregen bedragen is vereist ; Overwegende dat de in deze verordening vervatte bepalingen in overeenstemming zijn met het advies van het Comité voor de statistiek van de buitenlandse handel , HEEFT DE VOLGENDE VERORDENING VASTGESTELD : Artikel 1 De statistische drempel in de zin van artikel 24 van Verordening ( EEG ) nr . 1736/75 , uitgedrukt in nationale valuta's , mag niet hoger liggen dan de onderstaande bedragen : Belgisch-Luxemburgse Economische Unie : 12 500 Bfr./Lfr . Denemarken : 2 000 Dkr . Duitsland : 800 DM Frankrijk : 1 700 Ffr . Ierland : 200 Pound Italië : 300 000 lire Nederland : 850 Fl . Verenigd Koninkrijk : 200 Pound Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 17 oktober 1978 . Voor de Commissie De Vice-Voorzitter François-Xavier ORTOLI ( 1 ) PB nr . L 183 van 14 . 7 . 1975 , blz . 3 . ( 2 ) PB nr . L 329 van 22 . 12 . 1977 , blz . 3 .",
  "source": "EUR LEX"
}