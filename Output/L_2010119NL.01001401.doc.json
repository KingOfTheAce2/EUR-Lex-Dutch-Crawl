{
  "url": "http://www.w3.org/1999/xhtml\">",
  "content": "L_2010119NL.01001401.xml 13.5.2010 NL Publicatieblad van de Europese Unie L 119/14 VERORDENING (EU) Nr. 417/2010 VAN DE COMMISSIE van 12 mei 2010 tot 127e wijziging van Verordening (EG) nr. 881/2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa‘ida-netwerk en de Taliban DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qa‘ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, onder a), Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 5 mei 2010 besloten drie natuurlijke personen te schrappen van de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I dient derhalve dienovereenkomstig te worden aangepast, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag die volgt op haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2010. Voor de Commissie, namens de voorzitter, João VALE DE ALMEIDA Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: De volgende vermeldingen worden geschrapt van de lijst „Natuurlijke personen”: 1. „Fathur Rohman Al-Ghozhi ( ook bekend als a) Al Ghozi, Fathur Rohman, b) Al Ghozi, Fathur Rahman, c) Al-Gozi, Fathur Rohman, d) Al-Gozi, Fathur Rahman, e) Alghozi, Fathur Rohman, f) Alghozi, Fathur Rahman, g) Al-Gozhi, Fathur Rohman, h) Al-Gozhi, Fathur Rahman, i) Randy Alih, j) Randy Ali, k) Alih Randy, l) Randy Adam Alih, m) Sammy Sali Jamil, n) Sammy Salih Jamil, o) Rony Azad, p) Rony Azad Bin Ahad, q) Rony Azad Bin Ahmad, r) Rony Azad Bin Amad, s) Edris Anwar Rodin, t) Abu Saad, u) Abu Sa’ad, v) Freedom Fighter). Geboortedatum: 17.2.1971. Geboorteplaats: Madiun, Oost-Java, Indonesië. Nationaliteit: Indonesisch. Paspoortnr: Filipijnen GG 672613. Overige informatie: naar verluidt in oktober 2003 omgekomen op de Filipijnen.” 2. „Huda bin Abdul Haq ( ook bekend als a) Ali Gufron, b) Ali Ghufron, c) Ali Gufron al Mukhlas, d) Mukhlas, e) Muklas, f) Muchlas, g) Sofwan). Geboortedatum: a) 9.2.1960, b) 2.2.1960. Geboorteplaats: subdistrict Solokuro in het district Lamongan, provincie Oost-Java, Indonesië. Nationaliteit: Indonesisch. Overige informatie: naar verluidt in november 2008 overleden. Datum van aanwijzing bedoeld in artikel 2 bis, lid 4, onder b): 9.9.2003.” 3. „Imam Samudra ( ook bekend als a) Abdul Aziz ben Sihabudin, b) Faiz Yunshar, c) Abdul Azis, d) Kudama, e) Hendri, f) Heri, g) Fatih, h) Abu Omar. Geboortedatum: 14.1.1970. Geboorteplaats: Serang, Banten, Indonesië. Overige informatie: naar verluidt in november 2008 overleden. Datum van aanwijzing bedoeld in artikel 2 bis, lid 4, onder b): 9.9.2003.”",
  "source": "EUR LEX"
}