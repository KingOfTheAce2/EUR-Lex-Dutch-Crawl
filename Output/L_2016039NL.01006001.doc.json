{
  "url": "http://www.w3.org/1999/xhtml\">",
  "content": "L_2016039NL.01006001.xml 16.2.2016 NL Publicatieblad van de Europese Unie L 39/60 AANBEVELING (EU) 2016/211 VAN DE RAAD van 12 februari 2016 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (negende EOF) voor het begrotingsjaar 2014 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien de Partnerschapsovereenkomst tussen de leden van de groep van staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 ( 1 ) , en gewijzigd bij de te Luxemburg op 25 juni 2005 ondertekende overeenkomst ( 2 ) , Gezien het Intern Akkoord tussen de vertegenwoordigers van de regeringen van de lidstaten, in het kader van de Raad bijeen, betreffende de financiering en het beheer van de steun van de Gemeenschap in het kader van het financieel protocol bij de partnerschapsovereenkomst tussen de staten in Afrika, het Caribisch gebied en de Stille Oceaan en de Europese Gemeenschap en haar lidstaten, ondertekend te Cotonou (Benin) op 23 juni 2000 en betreffende de toewijzing van financiële bijstand ten behoeve van de landen en gebieden overzee waarop de bepalingen van deel vier van het EG-Verdrag van toepassing zijn ( 3 ) (het „Intern Akkoord”), waarbij, onder andere, het negende Europees Ontwikkelingsfonds (negende EOF) werd ingesteld, en met name artikel 32, lid 3, Gezien het Financieel Reglement van 27 maart 2003 van toepassing op het negende Europees Ontwikkelingsfonds ( 4 ) , en met name de artikelen 96 tot en met 103, Na onderzoek van de jaarrekening en de balans betreffende de verrichtingen van het negende EOF, die op 31 december 2014 zijn vastgesteld, alsmede van het jaarverslag van de Rekenkamer over de activiteiten gefinancierd uit het achtste, negende, tiende en elfde Europees Ontwikkelingsfonds (EOF) wat het begrotingsjaar 2014 betreft, samen met de in dat jaarverslag vervatte antwoorden van de Commissie ( 5 ) , Overwegende hetgeen volgt: (1) Krachtens artikel 32, lid 3, van het Intern Akkoord wordt aan de Commissie voor het financiële beheer van het negende EOF kwijting verleend door het Europees Parlement op aanbeveling van de Raad. (2) De uitvoering van de verrichtingen van het negende EOF door de Commissie gedurende het begrotingsjaar 2014 is over het geheel genomen bevredigend geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het negende EOF voor het begrotingsjaar 2014. Gedaan te Brussel, 12 februari 2016. Voor de Raad De voorzitter J.R.V.A. DIJSSELBLOEM ( 1 ) PB L 317 van 15.12.2000, blz. 3 . ( 2 ) PB L 209 van 11.8.2005, blz. 27 . ( 3 ) PB L 317 van 15.12.2000, blz. 355 . ( 4 ) PB L 83 van 1.4.2003, blz. 1 . ( 5 ) PB C 373 van 10.11.2015, blz. 289 .",
  "source": "EUR LEX"
}