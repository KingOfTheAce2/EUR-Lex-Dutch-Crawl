{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0407:NL:HTML\">",
  "content": "EUR-Lex - 31993D0407 - NL Avis juridique important | 31993D0407 93/407/EEG: Besluit van de Raad van 19 juli 1993 betreffende de sluiting van de Samenwerkingsovereenkomst tussen de Europese Economische Gemeenschap en de Republiek Slovenië Publicatieblad Nr. L 189 van 29/07/1993 blz. 0001 - 0001 Bijzondere uitgave in het Fins: Hoofdstuk 11 Deel 22 blz. 0073 Bijzondere uitgave in het Zweeds: Hoofdstuk 11 Deel 22 blz. 0073 BESLUIT VAN DE RAAD van 19 juli 1993 betreffende de sluiting van de Samenwerkingsovereenkomst tussen de Europese Economische Gemeenschap en de Republiek Slovenië (93/407/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 113 en 235, Gezien het voorstel van de Commissie, Gezien het advies van het Europees Parlement (1), Overwegende dat de Samenwerkingsovereenkomst tussen de Europese Economische Gemeenschap en de Republiek Slovenië, ondertekend te Luxemburg op 5 april 1993, dient te worden goedgekeurd; Overwegende dat het Verdrag voor de vaststelling van het onderhavige besluit niet voorziet in andere bevoegdheden dan de bevoegdheden uit hoofde van artikel 235, BESLUIT: Artikel 1 De Samenwerkingsovereenkomst tussen de Europese Economische Gemeenschap en de Republiek Slovenië wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad verricht namens de Gemeenschap de kennisgeving bedoeld in artikel 53, lid 2, van de Overeenkomst. Artikel 3 Het Voorzitterschap van de Raad vertegenwoordigt de Gemeenschap in de bij artikel 38 van de Overeenkomst ingestelde Samenwerkingsraad. Artikel 4 Dit besluit wordt bekendgemaakt in het Publikatieblad van de Europese Gemeenschappen. Het wordt van kracht op de dag van zijn bekendmaking. Gedaan te Brussel, 19 juli 1993. Voor de Raad De Voorzitter W. CLAES (1) Advies uitgebracht op 25 juni 1993 (nog niet verschenen in het Publikatieblad).",
  "source": "EUR LEX"
}