{
  "url": "http://www.w3.org/1999/xhtml\">",
  "content": "L_202302445NL.000101.fmx.xml Publicatieblad van de Europese Unie NL Serie L 2023/2445 27.10.2023 GEDELEGEERDE VERORDENING (EU) 2023/2445 VAN DE COMMISSIE van 28 juli 2023 tot aanvulling van Verordening (EU) 2021/690 van het Europees Parlement en de Raad wat betreft de vaststelling van een monitoring- en evaluatiekader voor het programma voor de interne markt DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/690 van het Europees Parlement en de Raad van 28 april 2021 tot vaststelling van een programma voor de interne markt, het concurrentievermogen van ondernemingen, met inbegrip van kleine en middelgrote ondernemingen, het gebied van planten, dieren, levensmiddelen en diervoeders, en Europese statistieken (programma voor de interne markt), en tot intrekking van de Verordeningen (EU) nr. 99/2013, (EU) nr. 1287/2013, (EU) nr. 254/2014, en (EU) nr. 652/2014 ( 1 ) , en met name artikel 17, lid 3, Overwegende hetgeen volgt: (1) Bij Verordening (EU) 2021/690 is een programma ter verbetering van de werking van de interne markt (“het programma”) vastgesteld voor de periode van 1 januari 2021 tot en met 31 december 2027. De indicatoren voor de verslaglegging over de vooruitgang van het programma voor de interne markt bij de verwezenlijking van de in artikel 3 van Verordening (EU) 2021/690 bepaalde algemene en specifieke doelstellingen, zijn opgenomen in bijlage IV bij die verordening. (2) De in bijlage IV bij Verordening (EU) 2021/690 opgenomen indicatoren zijn weliswaar geschikt voor de jaarlijkse prestatiemonitoring, maar schieten tekort voor een uitgebreide monitoring en evaluatie van de activiteiten en van de resultaten van het programma bij de verwezenlijking van de algemene en specifieke doelstellingen ervan. Daarom moeten extra indicatoren worden vastgesteld als onderdeel van het monitoring- en evaluatiekader. (3) Met behulp van deze indicatoren moeten de outputs, resultaten en effecten van het programma worden gemeten, in de context van de bestaande verslagleggings- en evaluatievereisten die in de artikelen 17 en 18 van Verordening (EU) 2021/690 zijn vastgesteld. (4) Met het oog op een efficiënte, doeltreffende en tijdige verzameling van gegevens moeten aan de ontvangers van de middelen van het programma voor de interne markt proportionele verslagleggingsvereisten worden opgelegd, waarbij de administratieve lasten zo veel mogelijk beperkt blijven, HEEFT DE VOLGENDE VERORDENING VASTGESTELD: Artikel 1 Bij de monitoring en de evaluatie van het programma voor de interne markt (“het programma”) overeenkomstig de artikelen 17 en 18 van Verordening (EU) 2021/690 worden de volgende indicatoren gebruikt als onderdeel van het monitoring- en evaluatiekader: De bestaande essentiële prestatie-indicatoren die zijn vastgesteld in bijlage IV bij Verordening (EU) 2021/690 worden aangeduid als: “OP 1”, “OP 2”, “OP 3”, “OP 4”, “OP 5”, “OP 6”, “OP 7”, “OP 8”, “RES 1”, “RES 2”, “RES 3”, “RES 4”, “RES 5”, “RES 6”, “IMP 1”. Met behulp van de nieuwe indicatoren in de bijlage bij deze verordening worden de outputs, resultaten en effecten van het programma op een tweede niveau gemeten. “OP 0.1.”, “OP 0.2.”, “OP 0.3.”, “OP 0.4.”, “OP 0.5.”, “OP 1.1.”, “OP 1.2.”, “OP 2.1.”, “OP 4.1.”, “OP 4.2.”, “OP 4.3.”, “OP 4.4.”, “OP 4.5.”, “OP 4.6.”, “OP 5.1.”, “OP 6.1.”, “OP 6.2.”, “OP 6.3.”. “RES 0.1.”, “RES 0.2.”, “RES 0.3.”, “RES 0.4.”, “RES 1.1.”, “RES 1.2.”, “RES 1.3.”, “RES 1.4.”, “RES 1.5.”, “RES 1.6.”, “RES 1.7.”, “RES 1.8.”, “RES 2.1.”, “RES 2.2.”, “RES 2.3.”, “RES 2.4.”, “RES 2.5.”. “RES 2.6.”, “RES 2.7.”, “RES 3.1.”, “RES 3.2.”, “RES 3.3.”, “RES 4.1.”, “RES 4.2.”, “RES 4.3.”, “RES 4.4.”, “RES 5.1.”, “RES 6.1.”, “RES 6.2.”, “RES 6.3.”, “RES 6.4.”, “RES 6.5.”, “RES 6.6.”. “IMP 5.1.”, “IMP 6.1.”. De onderliggende gegevens die de Commissie gebruikt om de in lid 1 bedoelde indicatoren te meten, worden verzameld uit gegevensbronnen binnen de Commissie. De ontvangers van middelen van de Unie verstrekken jaarlijks gegevens wanneer dergelijke gegevens beschikbaar zijn. Aan de belanghebbenden kan een jaarlijks overzicht van de resultaten ter beschikking worden gesteld op basis van monitoringsfactsheets voor elke actie. Deze monitoringsfactsheets worden samengesteld op basis van gegevens in de projectverslagen en aanvullende gegevens afkomstig van een rapportage-instrument. Alleen voor de voedselpijler zullen de resultaten via de nationale overheden worden verkregen via het Europees Uitvoerend Agentschap voor gezondheid en digitaal beleid. De Commissie gebruikt de door de ontvangers van de Uniefinanciering of lidstaten verstrekte gegevens om de in lid 1 bedoelde indicatoren te meten als onderdeel van het monitoring- en evaluatiekader. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2023. Voor de Commissie De voorzitter Ursula VON DER LEYEN ( 1 ) PB L 153 van 3.5.2021, blz. 1 . BIJLAGE Lijst van indicatoren op een tweede niveau met betrekking tot het monitoring- en evaluatiekader van het programma voor de interne markt als bedoeld in Verordening (EU) 2021/690 1. Programma-indicatoren op ontwerpniveau a) Outputindicatoren 1) OP 0.1.: Aantal en onderwerp van de georganiseerde opleidingen die betrekking hebben op meer dan één beleidsterrein (met een enkel programma of op eenzelfde locatie of met eenzelfde deelnemersgroep of op eenzelfde datum) 2) OP 0.2.: Aantal gezamenlijke aanbestedingsacties: gemeenschappelijke aankoop van databanken, gezamenlijke studies, Eurobarometers en gezamenlijke kaderovereenkomsten 3) OP 0.3.: Aantal en ontwikkelingsgerelateerde kosten van gemeenschappelijke IT-projecten ter ondersteuning van meer dan één beleidsterrein 4) OP 0.4.: Aantal keren dat betalings- en vastleggingskredieten tussen DG’s zijn overgeheveld van het ene begrotingonderdeel naar het andere 5) OP 0.5.: Effect van schaalvoordelen op besparingen op middelen en investeringen (instrumenten, personeel, tijd) bij het beheer van administratieve, IT- en communicatieactiviteiten b) Resultaatindicatoren 1) RES 0.1.: Tevredenheid van deelnemers aan opleidingen die betrekking hebben op meer dan één beleidsterrein (met een enkel programma of op eenzelfde locatie of met eenzelfde deelnemersgroep of op eenzelfde datum) 2) RES 0.2.: Besparingen als gevolg van gezamenlijke aanbestedingsacties: gemeenschappelijke aankoop van databanken, gezamenlijke studies, Eurobarometers en gezamenlijke kaderovereenkomsten 3) RES 0.3.: Mate van succes van gezamenlijke campagnes 4) RES 0.4.: Tevredenheid van gebruikers over IT-systemen 2. Inhoudelijke indicatoren — Doelstelling 1: Een doeltreffendere interne markt a) Outputindicatoren 1) OP 1.1.: Aantal in IMI opgenomen beleidsterreinen 2) OP 1.2.: Aantal procedures voor administratieve samenwerking in IMI b) Resultaatindicatoren 1) RES 1.1.: Geschatte voordelen voor de klant als gevolg van verbodsbeschikkingen wegens kartelactiviteiten 2) RES 1.2.: Totale uitgaven voor staatssteun die vallen onder Verordening (EU) nr. 651/2014 van de Commissie ( 1 ) , als percentage van de totale staatssteun in de EU 3) RES 1.3.: Geschatte voordelen voor de klant als gevolg van interventies bij fusies 4) RES 1.4.: Geschatte voordelen voor de klant als gevolg van niet op een kartel betrekking hebbende antitrustinterventies 5) RES 1.5.: Aantal bezoeken van Uw Europa — Advies 6) RES 1.6.: Prestaties van Uw Europa — Advies 7) RES 1.7.: Totaal aantal uitwisselingen via het Informatiesysteem interne markt (IMI) 8) RES 1.8.: Aantal bevoegde autoriteiten dat IMI gebruikt 3. Doelstelling 2: Steun aan kleine en middelgrote ondernemingen a) Outputindicatoren OP 2.1.: Aantal kmo’s dat financiering van derden ontvangt om deel te nemen aan projecten ter bevordering van hun concurrentievermogen, duurzaamheid en/of digitalisering en/of voor innovatie in bedrijfsprocessen b) Resultaatindicatoren 1) RES 2.1.: Klanttevredenheid voor toonaangevende ondersteunende diensten voor kmo’s 2) RES 2.2.: Aantal ondersteunde kmo’s die een technologie-gerelateerde innovatie van bedrijfsprocessen hebben doorgevoerd die hun groene transitie heeft bevorderd (met inbegrip van verbeterde klimaatprestaties en/of grotere duurzaamheid) 3) RES 2.3.: Aantal ondersteunde kmo’s die een technologie-gerelateerde innovatie van bedrijfsprocessen hebben doorgevoerd die tot een verdere digitalisering heeft geleid 4) RES 2.4.: Aantal (met directe steun/financiering door derden) ondersteunde kmo’s die hun vaardigheden voor de toepassing van duurzame bedrijfsmodellen en praktijken en/of hun digitale vaardigheden hebben verbeterd als gevolg van hun deelname aan het project 5) RES 2.5.: Percentage bedrijven dat klimaatneutraal of -negatief is, of dat hiervoor al een strategie heeft (d.w.z. om hun koolstofvoetafdruk te verkleinen en klimaatneutraal of -negatief te worden) 6) RES 2.6.: Last van overheidsregulering 7) RES 2.7.: Aantal gebruikers van door het programma geleverde digitale diensten of digitale informatie-instrumenten 4. Doelstelling 3: Doeltreffende Europese normen Resultaatindicatoren 1) RES 3.1.: Aantal landen dat internationale standaarden voor financiële verslaglegging (IFRS) gebruikt 2) RES 3.2.: Aantal door de EFRAG opgestelde ontwerpen van Europese standaarden voor duurzaamheidsrapportage (ESRS) en de dekking daarvan overeenkomstig het mandaat van de richtlijn duurzaamheidsrapportage door bedrijven 3) RES 3.3.: Publicatie betreffende kwesties van algemeen belang door de Public Interest Oversight Board (PIOB) 5. Doelstelling 4: Consumentenbescherming a) Outputindicatoren 1) OP 4.1.: Aantal autoriteiten dat deelneemt aan de gezamenlijke acties inzake productveiligheid (CASP) 2) OP 4.2.: Aantal opleidingen voor “Consumer Law Ready” en “ConsumerPro” 3) OP 4.3.: Aantal deelnemers aan belangrijke communicatie-evenementen in het kader van het consumentenbeleid 4) OP 4.4.: Aantal persberichten van de begunstigden 5) OP 4.5.: Aantal door de begunstigden georganiseerde conferenties, seminars en webinars 6) OP 4.6.: Aantal vergaderingen met commissarissen, leden van het Europees Parlement, vertegenwoordigers van het Europees Economisch en Sociaal Comité, het Comité van de Regio’s en permanente vertegenwoordigingen b) Resultaatindicatoren 1) RES 4.1.: Behandeling van consumentenvragen aan het Netwerk van Europese consumentencentra (ECC-net) 2) RES 4.2.: Aantal maatregelen met betrekking tot gevaarlijke non-foodproducten die op het Safety Gate-platform zijn gemeld 3) RES 4.3.: Aantal ondersteunde organen voor alternatieve geschillenbeslechting 4) RES 4.4.: Aantal volgers van de begunstigden op sociale media 6. Doelstelling 5: Voedselveiligheid a) Outputindicatoren OP 5.1.: Aantal interlaboratoriumtests van bekwaamheid en vergelijkende tests die door EU-referentielaboratoria voor nationale referentielaboratoria zijn georganiseerd b) Resultaatindicatoren RES 5.1.: Algemene tevredenheid van de deelnemers aan contactonderwijs in het kader van “Betere opleiding voor veiliger voedsel” c) Effectsindicatoren IMP 5.1.: Aantal gefinancierde lidstaten dat gegevens over de verkoop van antimicrobiële geneesmiddelen voor diergeneeskundig gebruik en het gebruik bij dieren van antimicrobiële geneesmiddelen voor diergeneeskundig gebruik heeft verzameld en tijdig aan het Europees Geneesmiddelenbureau (EMA) heeft gerapporteerd 7. Doelstelling 6: Europese statistieken a) Outputindicatoren 1) OP 6.1.: Statistische dekking (gemeten als aantal indicatoren, subindicatoren en alle uitsplitsingen daarvan) 2) OP 6.2.: Gebruiksvriendelijkheid van de website van Eurostat 3) OP 6.3.: Aantal deelnemers aan ESTP-opleidingen over innovatieve bronnen en methoden voor officiële statistieken b) Resultaatindicatoren 1) RES 6.1.: Aantal sessies (in miljoenen) door externe gebruikers van de referentiedatabank van Eurostat via de website van Eurostat 2) RES 6.2.: Tijdigheid van statistieken, gemeten aan de hand van persberichten van een reeks kwartaal- en maandstatistieken 3) RES 6.3.: Aantal gepubliceerde datasets van nieuwe experimentele statistieken 4) RES 6.4.: Vertrouwen van gebruikers in Europese statistieken 5) RES 6.5.: Aantal administratieve regelingen dat Eurostat elk jaar treft, evalueert of verlengt met zijn belangrijkste partners 6) RES 6.6.: Aantal onderzoeksprojecten waarvoor toegang tot Europese microgegevens in de Eurostat-databank is aangevraagd c) Effectsindicatoren IMP 6.1.: Aantal volgers en participatiegraad op sociale media van Eurostat ( 1 ) Verordening (EU) nr. 651/2014 van de Commissie van 17 juni 2014 waarbij bepaalde categorieën steun op grond van de artikelen 107 en 108 van het Verdrag met de interne markt verenigbaar worden verklaard ( PB L 187 van 26.6.2014, blz. 1 ). ELI: http://data.europa.eu/eli/reg_del/2023/2445/oj ISSN 1977-0758 (electronic edition)",
  "source": "EUR LEX"
}