{
  "url": "http://www.w3.org/1999/xhtml\">",
  "content": "L_2013243NL.01000101.xml 12.9.2013 NL Publicatieblad van de Europese Unie L 243/1 VERORDENING (EU) Nr. 870/2013 VAN DE RAAD van 9 juli 2013 tot wijziging van Verordening (EG) nr. 2866/98 met betrekking tot de omrekeningskoers naar de euro voor Letland DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 140, lid 3, Gezien het voorstel van de Commissie, Gezien het advies van de Europese Centrale Bank, Overwegende hetgeen volgt: (1) Verordening (EG) nr. 2866/98 van de Raad van 31 december 1998 over de omrekeningskoersen tussen de euro en de munteenheden van de lidstaten die de euro aannemen ( 1 ) stelt met ingang van 1 januari 1999 de omrekeningskoersen vast. (2) Overeenkomstig artikel 4 van het Toetredingsverdrag van 2003 is Letland een lidstaat met een derogatie als bedoeld in artikel 139, lid 1, van het Verdrag betreffende de werking van de Europese Unie. (3) Krachtens Besluit 2013/387/EU van de Raad van 9 juli 2013 betreffende de aanneming van de euro door Letland op 1 januari 2014 ( 2 ) , voldoet Letland aan de nodige voorwaarden voor de aanneming van de euro en wordt de derogatie ten gunste van Letland met ingang van 1 januari 2014 ingetrokken. (4) De invoering van de euro in Letland maakt het noodzakelijk de omrekeningskoers tussen de euro en de Letlandse lats vast te stellen. Deze omrekeningskoers wordt vastgesteld op 0,702804 lats voor 1 EUR, hetgeen overeenstemt met de huidige spilkoers van de lats in het wisselkoersmechanisme (ERM II). (5) Verordening (EG) nr. 2866/98 dient bijgevolg dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 2866/98 wordt de volgende regel ingevoegd tussen de toepasselijke omrekeningskoersen voor het Cyprisch pond en de Luxemburgse frank: „= 0,702804 Letlandse lats”. Artikel 2 Deze verordening treedt in werking op 1 januari 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juli 2013. Voor de Raad De voorzitter R. ŠADŽIUS ( 1 ) PB L 359 van 31.12.1998, blz. 1 . ( 2 ) PB L 195 van 18.7.2013, blz. 24 .",
  "source": "EUR LEX"
}