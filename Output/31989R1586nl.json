{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R1586:NL:HTML\">",
  "content": "EUR-Lex - 31989R1586 - NL Avis juridique important | 31989R1586 Verordening (EEG) nr. 1586/89 van de Commissie van 7 juni 1989 houdende indeling van bepaalde goederen in de gecombineerde nomenclatuur Publicatieblad Nr. L 156 van 08/06/1989 blz. 0020 - 0021 Bijzondere uitgave in het Fins: Hoofdstuk 2 Deel 7 blz. 0050 Bijzondere uitgave in het Zweeds: Hoofdstuk 2 Deel 7 blz. 0050 ***** VERORDENING  (EEG) Nr. 1586/89 VAN DE COMMISSIE van 7 juni 1989 houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1495/89 (2), inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond van de motiveringen opgenomen in kolom 3; Overwegende dat de in deze verordening vervatte maatregelen in overeenstemming zijn met het advies van het Comité nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel. Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 juni 1989. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 148 van 1. 6. 1989, blz. 1. BIJLAGE 1.2.3 //  //  //  // Omschrijving van de goederen  // Indeling GN-code   // Motivering  //  //  //  // (1)  // (2)   // (3)  //  //  //  // 1. Stukken houtskool, geïmpregneerd met een wasachtige koolwaterstof waarbij het gehalte aan koolwaterstof 25 gewichtspercenten bedraagt 2. Briketten van met behulp van een bindmiddel samengeperste houtskool en bevattende natriumnitraat Deze goederen worden als brandstof gebruikt voor onder meer barbecue en zijn verpakt in zakken van 2 tot 10 kg   // 3606 90 90   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 a) op hoofdstuk 36 alsmede de tekst van de GN-codes 3606 en 3606 90 90. Het betreft bereide brandstoffen in vaste vorm, derhalve kunnen deze produkten niet worden ingedeeld onder GN-code 4402 (zie eveneens de toelichtingen van het geharmoniseerd systeem onder II C op code 3606).   //    //  //",
  "source": "EUR LEX"
}