{
  "url": "http://www.w3.org/1999/xhtml\">",
  "content": "LI2022293NL.01003201.xml 14.11.2022 NL Publicatieblad van de Europese Unie LI 293/32 BESLUIT (GBVB) 2022/2232 VAN DE RAAD van 14 november 2022 tot wijziging van Besluit (GBVB) 2018/1544 betreffende beperkende maatregelen tegen de proliferatie en het gebruik van chemische wapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 oktober 2018 heeft de Raad Besluit (GBVB) 2018/1544 ( 1 ) betreffende beperkende maatregelen tegen de proliferatie en het gebruik van chemische wapens vastgesteld. (2) Op 20 augustus 2020 werd Aleksej Navalny, een prominente oppositieleider in Rusland, vergiftigd met een militair chemisch zenuwgas van de novitsjok-groep, hetgeen is bevestigd door gespecialiseerde laboratoria in Duitsland, Frankrijk en Zweden, en door de Organisatie voor het Verbod van Chemische Wapens (OVCW). Die vergiftiging vormt een gebruik van chemische wapens in de zin van het Verdrag tot verbod van de ontwikkeling, de productie, de aanleg van voorraden en het gebruik van chemische wapens en inzake de vernietiging van deze wapens (het “Verdrag chemische wapens”) en een ernstige schending van het internationaal recht. De Unie herhaalt dat het haar ernstige zorgen baart dat de Russische Federatie geen gevolg heeft gegeven aan internationale oproepen tot een grondig en transparant onderzoek naar de moordpoging op Aleksej Navalny. (3) De Unie heeft krachtig veroordeeld dat Syrië chemische wapens gebruikt en dat het land zijn internationale verplichtingen uit hoofde van het Verdrag chemische wapens niet nakomt, hetgeen is aangetoond op basis van uitgebreid en grondig onderzoek door de Verenigde Naties en de OVCW. De Unie heeft die bezorgdheid in verschillende fora ter sprake gebracht en dringt er bij Syrië op aan zich weer volledig aan het Verdrag chemische wapens te houden. (4) Tegen die achtergrond en in het licht van de aanhoudende dreiging die uitgaat van de proliferatie en het gebruik van chemische wapens, moeten tien personen en één entiteit worden toegevoegd aan de in de bijlage bij Besluit (GBVB) 2018/1544 opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (5) De bijlage bij Besluit (GBVB) 2018/1544 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2018/1544 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 14 november 2022. Voor de Raad De voorzitter J. BORRELL FONTELLES ( 1 ) Besluit (GBVB) 2018/1544 van de Raad van 15 oktober 2018 betreffende beperkende maatregelen tegen de proliferatie en het gebruik van chemische wapens ( PB L 259 van 16.10.2018, blz. 25 ). BIJLAGE De volgende personen en de volgende entiteit worden toegevoegd aan de “Lijst van natuurlijke personen en rechtspersonen, entiteiten en lichamen als bedoeld in de artikelen 2 en 3” in de bijlage bij Besluit (GBVB) 2018/1544: A.   NATUURLIJKE PERSONEN Naam Identificatiegegevens Motivering Datum van plaatsing op de lijst “16. Alexey Alexandrovich ALEXANDROV (Алексей Александрович АЛЕКСАНДРОВ) Ook bekend als: Alexey Andreevich FROLOV (Алексей Андреевич ФРОЛОВ) Geslacht: mannelijk Geboortedatum: 16 juni 1981 of 16 juni 1980 Nationaliteit: Russisch Alexey Alexandrov is een agent van de Russische federale veiligheidsdienst (FSB) die als speurder voor het Instituut voor criminalistiek werkt. In die hoedanigheid was hij rechtstreeks betrokken bij de voorbereiding en uitvoering van de vergiftiging van Aleksej Navalny met een zenuwgas van het type novitsjok, op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bijgevolg was Alexey Alexandrov betrokken bij het treffen van voorbereidingen voor het gebruik van chemische wapens, alsook bij het gebruik van chemische wapens. 14.11.2022 17. Vladimir Alexandrovich PANYAEV (Владимир Александрович ПАНЯЕВ) Ook bekend als: Vladimir ALEXEEV (Владимир АЛЕКСЕЕВ) Ook bekend als: Vladimir ALEXEYEV (Владимир АЛЕКСЕЕВ) Geslacht: mannelijk Geboortedatum: 25 november 1980 Geboorteplaats: Serdobsk, Russische Federatie Nationaliteit: Russisch Vladimir Panyaev is een agent van de Russische Federale Veiligheidsdienst (FSB) die als speurder voor het Instituut voor criminalistiek werkt. In die hoedanigheid was hij rechtstreeks betrokken bij de voorbereiding en uitvoering van de vergiftiging van Aleksej Navalny met een zenuwgas van het type novitsjok, op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bijgevolg was Vladimir Panyaev betrokken bij het treffen van voorbereidingen voor het gebruik van chemische wapens, alsook bij het gebruik van chemische wapens. 14.11.2022 18. Ivan Vladimirovich OSIPOV (Иван Владимирович ОСИПОВ) Ook bekend als: Ivan Vasilyevich SPIRIDONOV (Иван Васильевич СПИРИДОНОВ) Geslacht: mannelijk Geboortedatum: 21 augustus 1976 of 21 augustus 1975 Nationaliteit: Russisch Ivan Osipov is een agent van de Russische federale veiligheidsdienst (FSB) die als speurder voor het Instituut voor criminalistiek werkt. In die hoedanigheid was hij rechtstreeks betrokken bij de voorbereiding en uitvoering van de vergiftiging van Aleksej Navalny met een zenuwgas van het type novitsjok, op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bijgevolg was Ivan Osipov betrokken bij het treffen van voorbereidingen voor het gebruik van chemische wapens, alsook bij het gebruik van chemische wapens. 14.11.2022 19. Artur Aleksandrovich ZHIROV (Артур Александрович ЖИРОВ) Geslacht: mannelijk Geboortedatum: 6 juli 1961 Nationaliteit: Russisch Artur Zhirov is een deskundige op het gebied van chemische wapens en de directeur van SC Signal, een onderzoeksinstituut dat in verband wordt gebracht met het Russische programma voor chemische wapens. Als directeur van SC Signal heeft Artur Zhirov technische ondersteuning verleend aan operaties tegen Yulia Navalnaya en Aleksej Navalny op 6 juli 2020 in Kaliningrad, en aan de planning van de daaropvolgende vergiftiging van Aleksej Navalny met een zenuwgas van het type novitsjok op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bijgevolg heeft Artur Zhirov zich ingelaten met het treffen van voorbereidingen voor het gebruik van chemische wapens, en heeft hij technische en materiële ondersteuning verleend voor het gebruik van chemische wapens. 14.11.2022 20. Kirill Yurievich VASILIEV (Кирилл Юрьевич ВАСИЛЬЕВ) Ook bekend als: Kirill VASILYEV (Кирилл ВАСИЛЬЕВ) Geslacht: mannelijk Geboortedatum: 22 februari 1973 Nationaliteit: Russisch Fiscaal identificatienummer: 773721109701 (Rusland) Generaal Kirill Vasiliev is de directeur van het Instituut voor criminalistiek van de Russische federale veiligheidsdienst (FSB), dat gedurende lange tijd de activiteiten van Aleksej Navalny op de voet heeft gevolgd, ook tijdens diens reis naar Tomsk, waar hij op 20 augustus 2020 werd vergiftigd met een zenuwgas van het type novitsjok. Die vergiftiging vormt een gebruik van chemische wapens in de zin van het Verdrag chemische wapens. In zijn hoedanigheid van directeur van het Instituut voor criminalistiek van de FSB heeft Kirill Vasiliev het operationele kader verschaft en aanwijzingen gegeven voor het schaduwen van en de moordpoging op Aleksej Navalny. Bijgevolg was hij betrokken bij het treffen van voorbereidingen voor het gebruik van chemische wapens, is hij verantwoordelijk voor het gebruik van chemische wapens en heeft hij technische en materiële ondersteuning verleend voor het gebruik van chemische wapens. 14.11.2022 21. Konstantin Borisovich KUDRYAVTSEV (Константин Борисович КУДРЯВЦЕВ) Ook bekend als: Konstantin Yevgenievich SOKOLOV (Константин Евгеньевич СОКОЛОВ) Geslacht: mannelijk Geboortedatum: 28 april 1980 of 28 april 1981 Nationaliteit: Russisch Konstantin Kudryavtsev is een deskundige op het gebied van chemische wapens en een agent van de Russische federale veiligheidsdienst (FSB) die als speurder voor het Instituut voor criminalistiek werkt. In die hoedanigheid was hij rechtstreeks betrokken bij de voorbereiding van en de schoonmaakoperatie na de vergiftiging van Aleksej Navalny met een zenuwgas van het type novitsjok, op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bovendien heeft hij toegegeven dat hij betrokken was bij nog ten minste één andere poging tot vergiftiging van Navalny in 2017. Bijgevolg was Konstantin Kudryavtsev betrokken bij het treffen van voorbereidingen voor het gebruik van chemische wapens, alsook bij het gebruik van chemische wapens. 14.11.2022 22. Stanislav Valentinovich MAKSHAKOV (Станислав Валентинович МАКШАКОВ) Geslacht: mannelijk Geboortedatum: 1966 Nationaliteit: Russisch Stanislav Makshakov is een militair wetenschapper en adjunct-directeur van het Instituut voor criminalistiek van de Russische federale veiligheidsdienst (FSB), dat gedurende lange tijd de activiteiten van Aleksej Navalny op de voet heeft gevolgd. In zijn hoedanigheid van adjunct-directeur van het Instituut voor criminalistiek was Stanislav Makshakov stond hij aan het hoofd van het speurdersteam dat betrokken was bij de voorbereiding en uitvoering van de vergiftiging van Aleksej Navalny met een zenuwgas van het type novitsjok, op 20 augustus 2020 in Tomsk, hetgeen een gebruik van chemische wapens in de zin van het Verdrag chemische wapens vormt. Bijgevolg was Stanislav Makshakovij betrokken bij het treffen van voorbereidingen voor het gebruik van chemische wapens, is hij verantwoordelijk voor het gebruik van chemische wapens en heeft hij technische en materiële ondersteuning verleend voor het gebruik van chemische wapens. 14.11.2022 23. Vladimir Mikhaylovich BOGDANOV (Владимир Михайлович БОГДАНОВ) Geslacht: mannelijk Geboortedatum: 17 juli 1958 Geboorteplaats: Moskou, Russische Federatie Nationaliteit: Russisch Vladimir Bogdanov is het hoofd van het Centrum voor gespecialiseerde technologie van de Russische federale veiligheidsdienst (FSB), waaronder het Instituut voor criminalistiek valt. In die hoedanigheid houdt Vladimir Bogdanov toezicht op en controleert hij de activiteiten van die entiteiten. De FSB heeft gedurende lange tijd de activiteiten van Aleksej Navalny op de voet gevolgd, ook tijdens diens reis naar Tomsk, waar Navalny op 20 augustus 2020 werd vergiftigd met een zenuwgas van het type novitsjok. Die vergiftiging vormt een gebruik van chemische wapens in de zin van het Verdrag chemische wapens. In zijn hoedanigheid van hoofd van het Centrum voor gespecialiseerde technologie van de FSB heeft Vladimir Bogdanov het operationele kader verschaft en aanwijzingen gegeven voor het schaduwen van en de moordpoging op Aleksej Navalny. Bijgevolg was hij betrokken bij het treffen van voorbereidingen voor het gebruik van chemische wapens, is hij verantwoordelijk voor het gebruik van chemische wapens en heeft hij technische en materiële ondersteuning verleend voor het gebruik van chemische wapens. 14.11.2022 24. Chadi HOURANIEH Geslacht: mannelijk Geboortedatum: 29 mei 1979 Geboorteplaats: Damascus, Syrië Nationaliteit: Canadees Chadi Houranieh is mede-eigenaar van MHD Nazier Houranieh & Sons Co, een onderneming die actief is in de metaalindustrie en aan het Syrisch Studie- en onderzoekscentrum (Syrian Studies and Research Centre - SSRC) materialen levert die worden gebruikt bij het vervaardigen van systemen voor de overbrenging van chemische wapens. Bijgevolg is Chadi Houranieh verantwoordelijk voor het verlenen van materiële ondersteuning om chemische wapens te vervaardigen en heeft hij zich ingelaten met voorbereidingen voor het gebruik van chemische wapens, waardoor hij bijdraagt tot de aanhoudende dreiging die uitgaat van de proliferatie en het gebruik van chemische wapens. 14.11.2022 25. Mohammad Nazier HOURANIEH Geslacht: mannelijk Geboortedatum: 6 mei 1976 Geboorteplaats: Damascus, Syrië Nationaliteit: Canadees Mohammad Nazier Houranieh is mede-eigenaar van MHD Nazier Houranieh & Sons Co, een onderneming die actief is in de metaalindustrie en aan het Syrisch Studie- en onderzoekscentrum (Syrian Studies and Research Centre - SSRC) materialen levert die worden gebruikt bij het vervaardigen van systemen voor de overbrenging van chemische wapens. Bijgevolg is Mohammad Nazier Houranieh verantwoordelijk voor het verlenen van materiële ondersteuning om chemische wapens te vervaardigen en heeft hij zich ingelaten met voorbereidingen voor het gebruik van chemische wapens, waardoor hij bijdraagt tot de aanhoudende dreiging die uitgaat van de proliferatie en het gebruik van chemische wapens. 14.11.2022”. B.   RECHTSPERSONEN, ENTITEITEN EN LICHAMEN Naam Identificatiegegevens Motivering Datum van plaatsing op de lijst “3. MHD Nazier Houranieh & Sons Co Adres: Zoukak Al Jin Abed Al Rahman Bn Al Kassem Street. Damascus, Syrië Telefoon: ( + 963) 11-2210758, (+963) 11-2224349 Fax: ( + 963) 11-2235892 Website: https://houranieh.com/ E-mail: info@houranieh.com MHD Nazier Houranieh & Sons Co is een onderneming die actief is in de metaalindustrie en aan het Syrisch Studie- en onderzoekscentrum (Syrian Studies and Research Centre - SSRC) materialen levert die worden gebruikt bij het vervaardigen van systemen voor de overbrenging van chemische wapens. Bijgevolg verleent MHD Nazier Houranieh & Sons Co materiële ondersteuning om chemische wapens te vervaardigen en laat de onderneming zich in met voorbereidingen voor het gebruik van chemische wapens, waardoor zij bijdraagt tot de aanhoudende dreiging die uitgaat van de proliferatie en het gebruik van chemische wapens. 14.11.2022”",
  "source": "EUR LEX"
}