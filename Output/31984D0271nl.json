{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0271:NL:HTML\">",
  "content": "EUR-Lex - 31984D0271 - NL Avis juridique important | 31984D0271 84/271/EEG: Beschikking van de Commissie van 8 mei 1984 betreffende de uitvoering van de hervorming van de landbouwstructuur in Griekenland overeenkomstig Richtlijn 72/159/EEG van de Raad (Slechts de tekst in de Griekse taal is authentiek) Publicatieblad Nr. L 132 van 18/05/1984 blz. 0053 - 0053 ***** BESCHIKKING  VAN DE COMMISSIE van 8 mei 1984 betreffende de uitvoering van de hervorming van de landbouwstructuur in Griekenland overeenkomstig Richtlijn 72/159/EEG van de Raad (Slechts de tekst in de Griekse taal is authentiek) (84/271/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 84/140/EEG (2), en met name op artikel 18, lid 3, Overwegende dat de Griekse Regering op 13 februari 1984 mededeling heeft gedaan van het ministerieel besluit van 2 februari 1984 houdende vaststelling voor 1984 van het vergelijkbaar arbeidsinkomen; Overwegende dat de Commissie krachtens artikel 18, lid 3, van Richtlijn 72/159/EEG bij beschikking moet vaststellen of, met inachtneming van het ministerieel besluit van 2 februari 1984, de in Griekenland bestaande voorschriften ter uitvoering van Richtlijn 72/159/EEG nog steeds aan de voorwaarden voor financiële deelneming van de Gemeenschap voldoen; Overwegende dat het genoemde ministerieel besluit van 2 februari 1984 beantwoordt aan het doel en de voorwaarden van Richtlijn 72/159/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Griekenland bestaande voorschriften ter uitvoering van Richtlijn 72/159/EEG voldoen, met inachtneming van het ministerieel besluit van 2 februari 1984, aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG genoemde gemeenschappelijke actie. Artikel 2 Deze beschikking is gericht tot de Helleense Republiek. Gedaan te Brussel, 8 mei 1984. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 72 van 15. 3. 1984, blz. 24.",
  "source": "EUR LEX"
}