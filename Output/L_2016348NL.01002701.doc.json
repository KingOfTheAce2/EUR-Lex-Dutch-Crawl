{
  "url": "http://www.w3.org/1999/xhtml\">",
  "content": "L_2016348NL.01002701.xml 21.12.2016 NL Publicatieblad van de Europese Unie L 348/27 BESLUIT (EU, Euratom) 2016/2353 VAN DE RAAD van 8 december 2016 tot wijziging van zijn reglement van orde DE RAAD VAN DE EUROPESE UNIE, Gezien het Verdrag betreffende de Europese Unie, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien artikel 11, lid 6, van het reglement van orde van de Raad ( 1 ) , Overwegende hetgeen volgt: (1) Sinds 1 november 2014 wordt in de gevallen waarin de Raad met gekwalificeerde meerderheid van stemmen een handeling vaststelt, nagegaan of de lidstaten welke die gekwalificeerde meerderheid vormen, ten minste 65 % van de bevolking van de Unie vertegenwoordigen. (2) Tot en met 31 maart 2017 kan een lid van de Raad in de gevallen waarin de Raad met gekwalificeerde meerderheid van stemmen een handeling vaststelt, verzoeken dat deze wordt vastgesteld met de gekwalificeerde meerderheid als omschreven in artikel 3, lid 3, van Protocol nr. 36 betreffende de overgangsbepalingen, dat is gehecht aan het Verdrag betreffende de Europese Unie, het Verdrag betreffende de werking van de Europese Unie en het Verdrag tot oprichting van de Europese Gemeenschap voor Atoomenergie. In dat geval kan een lid van de Raad verzoeken dat er een controle wordt verricht om te verzekeren dat de lidstaten welke die gekwalificeerde meerderheid vormen, ten minste 62 % van de totale bevolking van de Unie vertegenwoordigen. (3) Die percentages worden berekend op basis van de bevolkingscijfers vermeld in bijlage III bij het reglement van orde van de Raad („het reglement van orde”). (4) In artikel 11, lid 6, van het reglement van orde is bepaald dat de Raad de in bijlage III vermelde cijfers met ingang van 1 januari van elk jaar wijzigt overeenkomstig de gegevens waarover het Bureau voor de statistiek van de Europese Unie op 30 september van het voorgaande jaar beschikt. (5) Het reglement van orde moet derhalve voor het jaar 2017 dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 Bijlage III bij het reglement van orde wordt vervangen door: „BIJLAGE III Cijfers betreffende de bevolking van de Unie en de bevolking van elke lidstaat voor de toepassing van de voorschriften inzake het stemmen met gekwalificeerde meerderheid in de Raad Voor de toepassing van artikel 16, lid 4, VEU, en artikel 238, leden 2 en 3, VWEU, alsook, tot en met 31 maart 2017, van artikel 3, lid 2, van Protocol nr. 36 zijn de bevolking van de Unie en de bevolking van elke lidstaat, alsmede het percentage van de bevolking van elke lidstaat in verhouding tot de bevolking van de Unie, voor de periode van 1 januari 2017 tot en met 31 december 2017 als volgt: Lidstaat Bevolking Percentage van de bevolking van de Unie Duitsland 82 064 489 16,06 % Frankrijk 66 661 621 13,05 % Verenigd Koninkrijk 65 341 183 12,79 % Italië 61 302 519 12,00 % Spanje 46 438 422 9,09 % Polen 37 967 209 7,43 % Roemenië 19 759 968 3,87 % Nederland 17 235 349 3,37 % België 11 289 853 2,21 % Griekenland 10 793 526 2,11 % Tsjechië 10 445 783 2,04 % Portugal 10 341 330 2,02 % Zweden 9 998 000 1,96 % Hongarije 9 830 485 1,92 % Oostenrijk 8 711 500 1,71 % Bulgarije 7 153 784 1,40 % Denemarken 5 700 917 1,12 % Finland 5 465 408 1,07 % Slowakije 5 407 910 1,06 % Ierland 4 664 156 0,91 % Kroatië 4 190 669 0,82 % Litouwen 2 888 558 0,57 % Slovenië 2 064 188 0,40 % Letland 1 968 957 0,39 % Estland 1 315 944 0,26 % Cyprus 848 319 0,17 % Luxemburg 576 249 0,11 % Malta 434 403 0,09 % EU 28 510 860 699 Drempel (62 %) 316 733 634 Drempel (65 %) 332 059 455 ” Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Het is van toepassing met ingang van 1 januari 2017. Gedaan te Brussel, 8 december 2016. Voor de Raad De voorzitter L. ŽITŇANSKÁ ( 1 ) Besluit 2009/937/EU van de Raad van 1 december 2009 houdende vaststelling van zijn reglement van orde ( PB L 325 van 11.12.2009, blz. 35 ).",
  "source": "EUR LEX"
}