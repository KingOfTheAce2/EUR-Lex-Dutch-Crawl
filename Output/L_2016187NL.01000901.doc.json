{
  "url": "http://www.w3.org/1999/xhtml\">",
  "content": "L_2016187NL.01000901.xml 12.7.2016 NL Publicatieblad van de Europese Unie L 187/9 BESLUIT (EU) 2016/1123 VAN DE RAAD van 17 juni 2016 tot vaststelling van het namens de Europese Unie in de betrokken comités van de Economische Commissie voor Europa van de Verenigde Naties in te nemen standpunt over de voorstellen tot wijziging van de VN/ECE-Reglementen nrs. 9, 11, 13, 13-H, 14, 16, 30, 41, 44, 49, 54, 55, 60, 64, 75, 78, 79, 83, 90, 106, 113, 115, 117, 129 en 134, de voorstellen tot wijziging van de Mondiale Technische Reglementen nrs. 15 en 16 van de VN, de voorstellen voor nieuwe VN/ECE-reglementen betreffende respectievelijk remhulpsystemen, elektronische stabiliteitscontrole, bandenspanningscontrolesystemen en de montage van banden, het voorstel voor een nieuw mondiaal technisch reglement van de VN betreffende de meetprocedure voor motorvoertuigen op twee of drie wielen wat de carter- en verdampingsemissies betreft, en het voorstel voor een nieuwe Speciale Resolutie nr. 2 (S.R.2) ter verbetering van de uitvoering van de Mondiale Overeenkomst van 1998 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Overeenkomstig Besluit 97/836/EG van de Raad ( 1 ) is de Unie toegetreden tot de Overeenkomst van de Economische Commissie voor Europa van de Verenigde Naties (VN/ECE) betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (de „herziene overeenkomst van 1958”). (2) Overeenkomstig Besluit 2000/125/EG van de Raad ( 2 ) is de Unie toegetreden tot de Overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (de „parallelle overeenkomst”). (3) Bij Richtlijn 2007/46/EG van het Europees Parlement en de Raad ( 3 ) zijn de nationale goedkeuringssystemen van de lidstaten vervangen door een goedkeuringsprocedure van de Unie en is een geharmoniseerd kader vastgesteld met bestuursrechtelijke bepalingen en algemene technische voorschriften voor alle nieuwe voertuigen, systemen, onderdelen en technische eenheden. Met die richtlijn zijn in het kader van de herziene overeenkomst van 1958 vastgestelde reglementen (hierna „VN/ECE-reglementen” genoemd) als voorschriften voor de typegoedkeuring of als alternatieven voor de wetgeving van de Unie in het EU-typegoedkeuringssysteem opgenomen. Sinds de vaststelling van die richtlijn zijn VN/ECE-reglementen steeds meer opgenomen in de wetgeving van de Unie in het kader van de EU-typegoedkeuring. (4) In het licht van de opgedane ervaring en de technische ontwikkelingen moeten de voorschriften voor bepaalde elementen of kenmerken die onder de VN/ECE-Reglementen nrs. 9, 11, 13, 13-H, 14, 16, 30, 41, 44, 49, 54, 55, 60, 64, 75, 78, 79, 83, 90, 106, 113, 115, 117, 129 en 134, alsmede de Mondiale Technische Reglementen nrs. 15 en 16 van de VN vallen, worden aangepast aan de technische vooruitgang. (5) Om uniforme bepalingen vast te stellen voor de goedkeuring van remhulpsystemen, elektronische stabiliteitscontrole, bandenspanningscontrolesystemen en de montage van banden moeten vier nieuwe VN/ECE-reglementen worden aangenomen. (6) Om uniforme technische bepalingen vast te stellen voor de meetprocedure voor motorvoertuigen op twee of drie wielen wat bepaalde soorten emissies betreft, moet een nieuw mondiaal technisch reglement van de VN worden aangenomen. (7) Om de uitvoering van de mondiale overeenkomst van 1998 te verbeteren, moet een nieuwe Speciale Resolutie nr. 2 (S.R.2) worden aangenomen. (8) Het is passend het standpunt vast te stellen dat namens de Unie in de betrokken comités van de VN/ECE, namelijk het Administratief Comité van de herziene overeenkomst van 1958 en het Uitvoerend Comité van de parallelle overeenkomst, moet worden ingenomen over het aannemen van de hierboven vermelde VN-handelingen, HEEFT HET VOLGENDE BESLUIT VASTGESTELD: Artikel 1 Tijdens de zittingen van het Administratief Comité van de herziene overeenkomst van 1958 en het Uitvoerend Comité van de parallelle overeenkomst in de periode van 20 tot en met 24 juni 2016 wordt namens de Unie voor de in de bijlage bij dit besluit opgenomen voorstellen gestemd. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 17 juni 2016. Voor de Raad De voorzitter J.R.V.A. DIJSSELBLOEM ( 1 ) Besluit 97/836/EG van de Raad van 27 november 1997 inzake de toetreding van de Europese Gemeenschap tot de Overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen („herziene overeenkomst van 1958”) ( PB L 346 van 17.12.1997, blz. 78 ). ( 2 ) Besluit 2000/125/EG van de Raad van 31 januari 2000 betreffende de sluiting van de Overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen („parallelle overeenkomst”) ( PB L 35 van 10.2.2000, blz. 12 ). ( 3 ) Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (kaderrichtlijn) ( PB L 263 van 9.10.2007, blz. 1 ). BIJLAGE Titel van het punt van de agenda Referentie van het document Voorstel voor supplement 2 op wijzigingenreeks 07 van VN/ECE-Reglement nr. 9 (geluid van voertuigen op drie wielen) ECE/TRANS/WP.29/2016/45 Voorstel voor supplement 4 op wijzigingenreeks 03 van VN/ECE-Reglement nr. 11 (deursluitingen en deurbevestigingsonderdelen) ECE/TRANS/WP.29/2016/33 Voorstel voor supplement 1 op wijzigingenreeks 04 van VN/ECE-Reglement nr. 11 (deursluitingen en deurbevestigingsonderdelen) ECE/TRANS/WP.29/2016/34 Voorstel voor supplement 14 op wijzigingenreeks 11 van VN/ECE-Reglement nr. 13 (remsystemen van zware voertuigen) ECE/TRANS/WP.29/2016/49 Voorstel voor wijzigingenreeks 01 van VN/ECE-Reglement nr. 13-H (remsystemen van voertuigen van de categorieën M 1 en N 1 ) ECE/TRANS/WP.29/2016/50 Voorstel voor supplement 7 op wijzigingenreeks 07 van VN/ECE-Reglement nr. 14 (veiligheidsgordel-, Isofix- en i-Sizeverankeringen) ECE/TRANS/WP.29/2016/35 Voorstel voor supplement 7 op wijzigingenreeks 06 van VN/ECE-Reglement nr. 16 (veiligheidsgordels, Isofix en i-Size) ECE/TRANS/WP.29/2016/36 Voorstel voor supplement 18 op wijzigingenreeks 02 van VN/ECE-Reglement nr. 30 (luchtbanden voor personenvoertuigen en aanhangwagens daarvan) ECE/TRANS/WP.29/2016/51 Voorstel voor supplement 5 op wijzigingenreeks 04 van VN/ECE-Reglement nr. 41 (geluidsemissies van motorfietsen) ECE/TRANS/WP.29/2016/46 Voorstel voor supplement 11 op wijzigingenreeks 04 van VN/ECE-Reglement nr. 44 (kinderbeveiligingssystemen) ECE/TRANS/WP.29/2016/37 Voorstel voor supplement 8 op wijzigingenreeks 05 van VN/ECE-Reglement nr. 49 (emissies van compressieontstekingsmotoren en elektrischeontstekingsmotoren op lpg en cng) ECE/TRANS/WP.29/2016/40 Voorstel voor supplement 4 op wijzigingenreeks 06 van VN/ECE-Reglement nr. 49 (emissies van compressieontstekingsmotoren en elektrischeontstekingsmotoren op lpg en cng) ECE/TRANS/WP.29/2016/41 Voorstel voor supplement 21 op wijzigingenreeks 01 van VN/ECE-Reglement nr. 54 (luchtbanden voor bedrijfsvoertuigen en aanhangwagens daarvan) ECE/TRANS/WP.29/2016/52 Voorstel voor supplement 6 op wijzigingenreeks 01 van VN/ECE-Reglement nr. 55 (mechanische koppelingen) ECE/TRANS/WP.29/2016/53 Voorstel voor supplement 5 op VN/ECE-Reglement nr. 60 (door de bestuurder bediende bedieningsorganen voor bromfietsen en motorfietsen) ECE/TRANS/WP.29/2016/27 Voorstel voor een nieuwe wijzigingenreeks 03 van VN/ECE-Reglement nr. 64 (reserve-eenheid voor tijdelijk gebruik, runflatbanden, runflatsysteem en bandenspanningscontrolesysteem) ECE/TRANS/WP.29/2016/54 Voorstel voor supplement 16 op VN/ECE-Reglement nr. 75 (luchtbanden voor voertuigen van categorie L) ECE/TRANS/WP.29/2016/55 Voorstel voor supplement 3 op wijzigingenreeks 03 van VN/ECE-Reglement nr. 78 (remsystemen van voertuigen van categorie L) ECE/TRANS/WP.29/2016/56 en WP.29-169-03 Voorstel voor supplement 5 op wijzigingenreeks 01 van VN/ECE-Reglement nr. 79 (stuurinrichting) ECE/TRANS/WP.29/2016/57 Voorstel voor supplement 7 op wijzigingenreeks 06 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2016/42 Voorstel voor supplement 3 op wijzigingenreeks 07 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2016/43 Voorstel voor supplement 3 op wijzigingenreeks 02 van VN/ECE-Reglement nr. 90 (vervangingsonderdelen voor remsystemen) ECE/TRANS/WP.29/2016/58 Voorstel voor supplement 14 op VN/ECE-Reglement nr. 106 (luchtbanden voor landbouwvoertuigen) ECE/TRANS/WP.29/2016/59 Voorstel voor supplement 6 op wijzigingenreeks 01 van VN/ECE-Reglement nr. 113 (koplampen die symmetrisch dimlicht uitstralen) ECE/TRANS/WP.29/2016/74 Voorstel voor supplement 7 op de oorspronkelijke versie van VN/ECE-Reglement nr. 115 (lpg- en cng-retrofitinstallaties) ECE/TRANS/WP.29/2016/44 Voorstel voor supplement 9 op wijzigingenreeks 02 van VN/ECE-Reglement nr. 117 (banden, rolweerstand, rolgeluid en natte grip) ECE/TRANS/WP.29/2016/60 Voorstel voor wijzigingenreeks 01 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2016/38 Voorstel voor supplement 2 op VN/ECE-Reglement nr. 134 (motorvoertuigen op waterstof en brandstofcellen) ECE/TRANS/WP.29/2016/39 Voorstel voor een nieuw VN/ECE-reglement betreffende remhulpsystemen ECE/TRANS/WP.29/2016/61 Voorstel voor een nieuw VN/ECE-reglement betreffende elektronische stabiliteitscontrole ECE/TRANS/WP.29/2016/62 Voorstel voor een nieuw VN/ECE-reglement betreffende bandenspanningscontrolesystemen ECE/TRANS/WP.29/2016/63 Voorstel voor een nieuw VN/ECE-reglement betreffende de montage van banden ECE/TRANS/WP.29/2016/64 Voorstel voor wijziging 1 van Mondiaal Technisch Reglement nr. 15 (wereldwijde geharmoniseerde testprocedures voor lichte voertuigen) ECE/TRANS/WP.29/2016/68 Voorstel voor wijziging 1 van Mondiaal Technisch Reglement nr. 16 (banden) ECE/TRANS/WP.29/2016/70 Voorstel voor een nieuwe Speciale Resolutie nr. 2 (S.R.2) — Verbetering van de uitvoering van de mondiale overeenkomst van 1998 ECE/TRANS/WP.29/2016/65 Voorstel voor een mondiaal technisch reglement betreffende de meetprocedure voor met een verbrandingsmotor uitgeruste motorvoertuigen op twee of drie wielen wat de carter- en verdampingsemissies betreft ECE/TRANS/WP.29/2016/66",
  "source": "EUR LEX"
}