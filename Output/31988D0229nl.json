{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0229:NL:HTML\">",
  "content": "EUR-Lex - 31988D0229 - NL Avis juridique important | 31988D0229 88/229/Euratom: Besluit van de Commissie van 26 februari 1988 betreffende de sluiting door de Commissie - voor en namens de Gemeenschap - van de Overeenkomst tot deelneming aan de activiteiten in verband met het conceptuele ontwerp van een Internationale Thermonucleaire Experimentele Reactor (ITER) door de Europese Gemeenschap voor Atoomenergie met Japan, de Unie van Socialistische Sowjetrepublieken en de Verenigde Staten van Amerika Publicatieblad Nr. L 102 van 21/04/1988 blz. 0031 - 0044 ***** BESLUIT  VAN DE COMMISSIE van 26 februari 1988 betreffende de sluiting door de Commissie - voor en namens de Gemeenschap - van de Overeenkomst tot deelneming aan de activiteiten in verband met het conceptuele ontwerp van een Internationale Thermonucleaire Experimentele Reactor (ITER) door de Europese Gemeenschap voor Atoomenergie met Japan, de Unie van Socialistische Sowjetrepublieken en de Verenigde Staten van Amerika (88/229/Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Overwegende dat de Raad bij besluit van 8 februari 1988 zijn goedkeuring heeft gehecht aan de sluiting van de Overeenkomst tot deelneming aan de activiteiten in verband met het conceptuele ontwerp van een Internationale Thermonucleaire Experimentele Reactor (ITER) door de Europese Gemeenschap voor Atoomenergie met Japan, de Unie van Socialistische Sowjetrepublieken en de Verenigde Staten van Amerika; BESLUIT: Artikel 1 De Overeenkomst tot deelneming aan de activiteiten in verband met het conceptuele ontwerp van een Internationale Thermonucleaire Experimentele Reactor (ITER) door de Europese Gemeenschap voor Atoomenergie met Japan, de Unie van Socialistische Sowjetrepublieken en de Verenigde Staten van Amerika wordt namens de Gemeenschap gesloten. De tekst van de Overeenkomst is aan dit besluit gehecht. Artikel 2 De Voorzitter van de Commissie is gemachtigd de persoon aan te wijzen die bevoegd is antwoord te geven aan de directeur-generaal van de Internationale Organisatie voor Atoomenergie (deel B van de Overeenkomst tot deelneming) ten einde de Europese Gemeenschap voor Atoomenergie te binden. Gedaan te Brussel, 26 februari 1988. Voor de Commissie Karl-Heinz NARJES Vice-Voorzitter P . FASELLA VOOR JAPAN T . KAZUHARA VOOR DE UNIE VAN SOCIALISTISCHE SOWJETREPUBLIEKEN E . VELIKHOV VOOR DE VERENIGDE STATEN VAN AMERIKA J . DECKER B . BRIEF VAN DE COMMISSIE VAN DE EUROPESE GEMEENSCHAPPEN 26 FEBRUARI 1988 . GEACHTE HEER, IK HEB DE EER U DE ONTVANGST TE BEVESTIGEN VAN UW BRIEF VAN 2 NOVEMBER 1987 GERICHT AAN HET HOOFD VAN DE DELEGATIE VAN DE COMMISSIE VAN DE EUROPESE GEMEENSCHAPPEN BIJ DE INTERNATIONALE ORGANISATIES IN WENEN, WAARIN DE EUROPESE GEMEENSCHAP VOOR ATOOMENERGIE ( EURATOM ) WORDT UITGENODIGD OM, SAMEN MET JAPAN, DE UNIE VAN SOCIALISTISCHE SOWJETREPUBLIEKEN EN DE VERENIGDE STATEN VAN AMERIKA, DEEL TE NEMEN AAN DE ACTIVITEITEN IN VERBAND MET HET CONCEPTUELE ONTWERP VAN EEN INTERNATIONALE THERMONUCLEAIRE EXPERIMENTELE REACTOR ( ITER ) OVEREENKOMSTIG HET MANDAAT EN DE AANBEVELINGEN NEERGELEGD IN DE NOTULEN VAN DE TWEEDE VERGADERING VAN HET COMITE VOOR HET VIERPARTIJENINITIATIEF INZAKE ITER ( WENEN, 18 EN 19 OKTOBER 1987 ) DIE ALS BIJLAGE AAN UW SCHRIJVEN ZIJN GEHECHT . IK HEB DE EER U MEDE TE DELEN DAT EURATOM INSTEMT MET DEELNEMING AAN GENOEMDE ACTIVITEITEN ONDER DE VOORWAARDEN OMSCHREVEN IN UW BRIEF MET DE DAARAAN GEHECHTE BIJLAGEN . GELIEVE, MIJNHEER, DE VERZEKERING VAN MIJN BIJZONDERE HOOGACHTING TE AANVAARDEN . VOOR DE COMMISSIE MICHAEL GOPPEL HOOFD VAN DE DELEGATIE",
  "source": "EUR LEX"
}