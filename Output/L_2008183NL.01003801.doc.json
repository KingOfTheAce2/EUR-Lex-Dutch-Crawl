{
  "url": "http://www.w3.org/1999/xhtml\">",
  "content": "L_2008183NL.01003801.xml 11.7.2008 NL Publicatieblad van de Europese Unie L 183/38 BESCHIKKING VAN DE COMMISSIE van 27 juni 2008 tot verlening van een vergunning voor het in de handel brengen van „gedroogde baobabvruchtenpulp” als nieuw voedselingrediënt krachtens Verordening (EG) nr. 258/97 van het Europees Parlement en de Raad (Kennisgeving geschied onder nummer C(2008) 3046) (Slechts de tekst in de Engelse taal is authentiek) (2008/575/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( 1 ) , en met name op artikel 7, Overwegende hetgeen volgt: (1) Op 9 augustus 2006 heeft de onderneming PhytoTrade Africa bij de bevoegde Britse instanties een verzoek ingediend voor een vergunning om „gedroogde baobabvruchtenpulp” als nieuw voedselingrediënt in de handel te brengen. (2) Op 12 juli 2007 heeft de bevoegde Britse instantie voor de beoordeling van voedingsmiddelen haar verslag van de eerste beoordeling uitgebracht. In dat verslag kwam zij tot de conclusie dat „gedroogde baobabvruchtenpulp” in de voorgestelde gebruiksconcentraties veilig is voor menselijke consumptie. (3) De Commissie heeft het verslag van de eerste beoordeling op 1 augustus 2007 aan alle lidstaten toegezonden. (4) Binnen de in artikel 6, lid 4, van Verordening (EG) nr. 258/97 vastgestelde termijn van zestig dagen zijn overeenkomstig die bepaling met redenen omklede bezwaren tegen het in de handel brengen van dit product ingediend. Deze bezwaren hadden geen betrekking op de veiligheid. Overeenkomstig de bepalingen van artikel 6, lid 4, is echter een communautair besluit vereist. (5) „Gedroogde baobabvruchtenpulp” voldoet aan de criteria van artikel 3, lid 1, van Verordening (EG) nr. 258/97. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 „Gedroogde baobabvruchtenpulp” als nader gespecificeerd in de bijlage mag in de Gemeenschap in de handel worden gebracht als nieuw voedselingrediënt. Artikel 2 Het nieuwe voedselingrediënt waarvoor bij deze beschikking een vergunning wordt verleend, wordt op de etikettering van het levensmiddel dat het ingrediënt bevat, aangeduid met „baobabvruchtenpulp”. Artikel 3 Deze beschikking is gericht tot Phytotrade Africa — London Office, Unit W215, Holywell Centre, 1 Phipp Street, London EC2A 4PS, Verenigd Koninkrijk. Gedaan te Brussel, 27 juni 2008. Voor de Commissie Androulla VASSILIOU Lid van de Commissie ( 1 ) PB L 43 van 14.2.1997, blz. 1 . Verordening laatstelijk gewijzigd bij Verordening (EG) nr. 1882/2003 ( PB L 284 van 31.10.2003, blz. 1 ). BIJLAGE Specificaties van „gedroogde baobabvruchtenpulp” Beschrijving De baobabvruchten ( Adansonia digitata ) worden geplukt van bomen. De harde schalen worden opengebroken en de pulp wordt van de pitten en de schaal gescheiden. De pulp wordt gemalen, in grove en fijne partijen (deeltjesgrootte 3 tot 600 μ) gescheiden en dan verpakt. Typische voedingsbestanddelen van „gedroogde baobabvruchtenpulp” Vocht (gewichtsverlies bij drogen) (g/100 g) 11,1-12,0 Eiwit ( (g/100 g) 2,03-3,24 Vet (g/100 g) 0,4-0,7 As (g/100 g) 5,5-6,6 Totaal koolhydraten (g/100 g) 78,3-78,9 Totaal suikers (als glucose) 16,9-25,3 Natrium (mg/100 g) 7,42-12,2 Analytische specificaties Vreemde stoffen Not more than 0,2 % Vocht (gewichtsverlies bij drogen) (g/100 g) 11,1-12,0 As (g/100 g) 5,5-6,6",
  "source": "EUR LEX"
}