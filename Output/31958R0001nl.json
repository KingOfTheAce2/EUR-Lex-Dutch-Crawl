{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31958R0001:NL:HTML\">",
  "content": "EUR-Lex - 31958R0001 - NL Avis juridique important | 31958R0001 EEG Raad: Verordening nr. 1 tot regeling van het taalgebruik in de Europese Economische Gemeenschap Publicatieblad Nr. 017 van 06/10/1958 blz. 0385 - 0386 Bijzondere uitgave in het Fins: Hoofdstuk 1 Deel 1 blz. 0014 Bijzondere uitgave in het Zweeds: Hoofdstuk 1 Deel 1 blz. 0014 Bijzondere uitgave in het Deens: Serie I Hoofdstuk 1952-1958 blz. 0059 Bijzondere uitgave in het Engels: Serie I Hoofdstuk 1952-1958 blz. 0059 Bijzondere uitgave in het Grieks: Hoofdstuk 01 Deel 1 blz. 0014 Bijzondere uitgave in het Spaans: Hoofdstuk 01 Deel 1 blz. 0008 Bijzondere uitgave in het Portugees: Hoofdstuk 01 Deel 1 blz. 0008 ++++ VERORDENING No . 1 tot regeling van het taalgebruik in de Europese Economische Gemeenschap DE RAAD VAN DE EUROPESE ECONOMISCHE GEMEENSCHAP , Gelet op artikel 217 van het Verdrag volgens hetwelk de regeling van het taalgebruik door de instellingen van de Gemeenschap met eenparigheid van stemmen door de Raad wordt vastgesteld , onverminderd de bepalingen van het reglement van het Hof van Justitie ; Overwegende dat elk der vier talen waarin het Verdrag is opgesteld , in een of meer Lid-Staten van de Gemeenschap als officiële taal is erkend ; HEEFT DE VOLGENDE VERORDENING VASTGESTELD : Artikel 1 De officiële talen en de werktalen van de instellingen der Gemeenschap zijn het Duits , het Frans , het Italiaans en het Nederlands . Artikel 2 De stukken die door een Lid-Staat of door een persoon ressorterende onder de jurisdictie van een Lid-Staat aan de instellingen worden gezonden , worden naar keuze van de afzender gesteld in een der officiële talen . Het antwoord wordt in dezelfde taal gesteld . Artikel 3 De stukken die door de instellingen aan een Lid-Staat of aan een persoon ressorterende onder de jurisdictie van een Lid-Staat worden gezonden , worden gesteld in de taal van die Staat . Artikel 4 De verordeningen en andere stukken van algemene strekking worden gesteld in de vier officiële talen . Artikel 5 Het Publikatieblad van de Gemeenschap verschijnt in de vier officiële talen . Artikel 6 De instellingen kunnen de wijze van toepassing van de onderhavige regeling in hun reglement van orde vaststellen . Artikel 7 Het taalgebruik bij de procesvoering van het Hof van Justitie wordt geregeld in het Reglement voor de procesvoering van het Hof . Artikel 8 Wat de Lid-Staten betreft waar verschillende officiële talen bestaan , zal het gebruik van de taal op verzoek van de betrokken Staat worden vastgesteld volgens de algemene regels welke uit de wetgeving van die Staat voortvloeien . Deze verordening is verbindend in al haar onderdelen en rechtstreeks van toepassing in iedere Lid-Staat . Gedaan te Brussel , de 15de april 1958 . Door de Raad De Voorzitter V . LAROCK",
  "source": "EUR LEX"
}