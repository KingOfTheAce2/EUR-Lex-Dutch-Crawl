{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0523:NL:HTML\">",
  "content": "EUR-Lex - 31977D0523 - NL Avis juridique important | 31977D0523 77/523/EEG: Beschikking van de Commissie van 29 juli 1977 ter uitvoering van de hervorming van de landbouwstructuur in Frankrijk overeenkomstig Richtlijn 72/159/EEG van de Raad van 17 april 1972 (Slechts de tekst in de Franse taal is authentiek) Publicatieblad Nr. L 209 van 17/08/1977 blz. 0023 - 0023 ++++ BESCHIKKING VAN DE COMMISSIE van 29 juli 1977 ter uitvoering van de hervorming van de landbouwstructuur in Frankrijk overeenkomstig Richtlijn 72/159/EEG van de Raad van 17 april 1972 ( Slechts de tekst in de Franse taal is authentiek ) ( 77/523/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , gewijzigd bij Richtlijn 76/837/EEG ( 2 ) , en met name op artikel 18 , lid 3 , Overwegende dat de Franse Regering op 15 juni 1977 overeenkomstig artikel 17 , lid 4 , van Richtlijn 72/159/EEG mededeling heeft gedaan van de besluiten van 14 februari 1977 betreffende - de wijziging van het investeringsvolume in de varkenshouderij waarvoor steun kan worden verleend en - de wijziging van de jaarlijkse steun die verleend wordt voor het voeren van een bedrijfsboekhouding ; Overwegende dat de Commissie volgens artikel 18 , lid 3 , van bovengenoemde Richtlijn 72/159/EEG bij beschikking moet vaststellen of , met inachtneming van de medegedeelde besluiten de in Frankrijk bestaande voorschriften ter uitvoering van Richtlijn 72/159/EEG waarop Beschikking 77/207/EEG van de Commissie van 2 maart 1977 ( 3 ) betrekking heeft , nog steeds aan de voorwaarden voor financiële deelneming van de Gemeenschap aan de in artikel 15 van eerdergenoemde richtlijn bedoelde gemeenschappelijke actie voldoen ; Overwegende dat de genoemde besluiten van 14 februari 1977 voldoen aan de in Richtlijn 72/159/EEG van 17 april 1972 gestelde voorwaarden ; Overwegende dat het Comité van het EOGFL over de financiële aspecten werd geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De in Frankrijk bestaande voorschriften ter uitvoering van Richtlijn 72/159/EEG voldoen , met inachtneming van de besluiten van 14 februari 1977 betreffende de wijziging van het investeringsvolume in de varkenshouderij waarvoor steun kan worden verleend en de wijziging van de jaarlijkse steun die verleend wordt voor het voeren van een bedrijfsboekhouding , nog steeds aan de voorwaarden voor financiële deelneming van de Gemeenschap aan de in artikel 15 van genoemde richtlijn bedoelde gemeenschappelijke actie . Artikel 2 Deze beschikking is gericht tot de Franse Republiek . Gedaan te Brussel , 29 juli 1977 . Voor de Commissie De Vice-Voorzitter Finn GUNDELACH ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 302 van 4 . 11 . 1976 , blz . 19 . ( 3 ) PB nr . L 64 van 10 . 3 . 1977 , blz . 15 .",
  "source": "EUR LEX"
}