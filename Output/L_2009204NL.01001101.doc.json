{
  "url": "http://www.w3.org/1999/xhtml\">",
  "content": "L_2009204NL.01001101.xml 6.8.2009 NL Publicatieblad van de Europese Unie L 204/11 VERORDENING (EG) N r. 708/2009 VAN DE COMMISSIE van 5 augustus 2009 houdende afwijking van Verordening (EEG) nr. 1915/83, wat de termijn voor toezending van de bedrijfsformulieren voor het boekjaar 2008 door het verbindingsorgaan in Italië betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening nr. 79/65/EEG van de Raad van 15 juni 1965 tot oprichting van een boekhoudkundig informatienet betreffende de inkomens en de bedrijfseconomische positie van de landbouwbedrijven in de Europese Economische Gemeenschap ( 1 ) , en met name op artikel 6, lid 2, Overwegende hetgeen volgt: (1) In artikel 3, derde alinea, van Verordening (EEG) nr. 1915/83 van de Commissie van 13 juli 1983 houdende enige uitvoeringsbepalingen inzake de boekhoudingen voor de constatering van de inkomens in de landbouwbedrijven ( 2 ) is bepaald dat vanaf het boekjaar 2005 de bedrijfsformulieren uiterlijk twaalf maanden na het einde van het boekjaar waarop ze betrekking hebben, moeten worden toegezonden. (2) Bij wijze van uitzondering dient Italië in de gelegenheid te worden gesteld om zijn IT-systeem voor de verwerking van de boekhoudingsgegevens die voor het bepalen van de inkomens in de landbouwbedrijven worden verzameld, volledig te vernieuwen en zijn gegevens inzake het boekjaar 2008 bijgevolg later toe te zenden. (3) De in deze verordening vervatte maatregelen zijn in overeenstemming met het advies van het Gemeenschappelijk Comité van het informatienet inzake landbouwbedrijfsboekhoudingen, HEEFT DE VOLGENDE VERORDENING VASTGESTELD: Artikel 1 In afwijking van artikel 3, derde alinea, van Verordening (EEG) nr. 1915/83 zendt het Italiaanse verbindingsorgaan de bedrijfsformulieren voor het boekjaar 2008 uiterlijk 15 maanden na dat boekjaar toe aan de Commissie. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2009. Voor de Commissie Mariann FISCHER BOEL Lid van de Commissie ( 1 ) PB 109 van 23.6.1965, blz. 1859/65 . ( 2 ) PB L 190 van 14.7.1983, blz. 25 .",
  "source": "EUR LEX"
}