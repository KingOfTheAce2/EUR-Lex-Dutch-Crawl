{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0120:NL:HTML\">",
  "content": "EUR-Lex - 31989D0120 - NL Avis juridique important | 31989D0120 89/120/EEG: Beschikking van de Commissie van 26 januari 1989 houdende goedkeuring van een door de Griekse Regering op grond van Verordening (EEG) nr. 355/77 van de Raad ingediend specifiek programma voor de verwerking en de afzet van zaaizaad (Slechts de tekst in de Griekse taal is authentiek) Publicatieblad Nr. L 045 van 17/02/1989 blz. 0028 - 0028 ***** BESCHIKKING  VAN DE COMMISSIE van 26 januari 1989 houdende goedkeuring van een door de Griekse Regering op grond van Verordening (EEG) nr. 355/77 van de Raad ingediend specifiek programma voor de verwerking en de afzet van zaaizaad (Slechts de tekst in de Griekse taal is authentiek) (89/120/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 355/77 van de Raad van 15 februari 1977 inzake een gemeenschappelijke actie ter verbetering van de voorwaarden inzake verwerking en afzet van landbouw- en visserijprodukten (1), laatstelijk gewijzigd bij Verordening (EEG) nr. 1760/87 (2), en met name op artikel 5, Overwegende dat de Griekse Regering op 18 maart 1988 een specifiek programma voor zaaizaad heeft ingediend; Overwegende dat dit programma ten doel heeft de verwerking en de afzet van zaaizaad te rationaliseren en aan te passen ten einde de concurrentiepositie van de sector te verbeteren en de handelswaarde van de betrokken produkten te verhogen; dat het daarom een programma is in de zin van artikel 2 van Verordening (EEG) nr. 355/77; Overwegende dat het programma voldoende gegevens als bedoeld in artikel 3 van Verordening (EEG) nr. 355/77 bevat om aan te tonen dat in Griekenland voor de sector zaaizaad de in artikel 1 van die verordening vastgestelde doeleinden kunnen worden bereikt; Overwegende dat de beoogde termijn voor de uitvoering van het programma niet langer is dan de in artikel 3, lid 1, onder g), van de genoemde verordening vastgestelde termijn; Overwegende dat de in deze beschikking vastgestelde maatregelen in overeenstemming zijn met het advies van het Permanent Comit√© voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het door de Griekse Regering op 18 maart 1988 ingediende programma voor de sector zaaizaad wordt goedgekeurd. Artikel 2 Deze beschikking is gericht tot de Helleense Republiek. Gedaan te Brussel, 26 januari 1989. Voor de Commissie Ray MAC SHARRY Lid van de Commissie (1) PB nr. L 51 van 23. 2. 1977, blz. 1. (2) PB nr. L 167 van 26. 6. 1987, blz. 1.",
  "source": "EUR LEX"
}