{
  "url": "http://www.w3.org/1999/xhtml\"><!--",
  "content": "L_2017023NL.01001901.xml 28.1.2017 NL Publicatieblad van de Europese Unie L 23/19 BESLUIT (GBVB) 2017/153 VAN DE RAAD van 27 januari 2017 tot wijziging van Besluit 2011/72/GBVB betreffende restrictieve maatregelen tegen bepaalde personen en entiteiten vanwege de situatie in Tunesië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 januari 2011 Besluit 2011/72/GBVB ( 1 ) betreffende restrictieve maatregelen tegen bepaalde personen en entiteiten vanwege de situatie in Tunesië vastgesteld. (2) De beperkende maatregelen van Besluit 2011/72/GBVB zijn van toepassing tot en met 31 januari 2017. Na toetsing van dat besluit dienen de restrictieve maatregelen te worden verlengd tot en met 31 januari 2018. Voorts moeten de identificatiegegevens betreffende twee op de lijst vermelde personen worden geactualiseerd. (3) Besluit 2011/72/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2011/72/GBVB wordt als volgt gewijzigd: 1) Artikel 5 wordt vervangen door: „Artikel 5 Dit besluit is van toepassing tot en met 31 januari 2018. Het wordt voortdurend getoetst. Het kan zo nodig worden verlengd of gewijzigd indien de Raad van oordeel is dat de doelstellingen ervan niet zijn verwezenlijkt.”. 2) De bijlage wordt gewijzigd zoals vermeld in de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 27 januari 2017. Voor de Raad De voorzitter E. SCICLUNA ( 1 ) Besluit 2011/72/GBVB van de Raad van 31 januari 2011 betreffende restrictieve maatregelen tegen bepaalde personen en entiteiten vanwege de situatie in Tunesië ( PB L 28 van 2.2.2011, blz. 62 ). BIJLAGE De vermeldingen voor de volgende personen, als weergegeven in de bijlage bij Besluit 2011/72/GBVB, worden vervangen door de onderstaande vermeldingen: Naam Identificatiegegevens Motivering „27. Sirine (Cyrine) Bent Zine El Abidine Ben Haj Hamda BEN ALI Tunesische, geboren op 21 augustus 1971 te Bardo, dochter van Naïma EL KEFI, getrouwd met Mohamed Marwan MABROUK, houder van CNI nr. 05409131. Houder van het Tunesische paspoort nr. x599070, afgegeven in november 2016, verstrijkend op 21.11.2021. Persoon naar wie door de Tunesische autoriteiten een gerechtelijk onderzoek is ingesteld wegens medeplichtigheid aan de verduistering van overheidsgelden door een openbaar ambtsdrager; medeplichtigheid aan machtsmisbruik door een openbaar ambtsdrager om een ongerechtvaardigd voordeel voor een derde te verkrijgen en de overheid verlies toe te brengen; en uitoefening van onrechtmatige invloed op een openbaar ambtsdrager teneinde direct of indirect een voordeel voor een derde te verkrijgen. 28. Mohamed Marwan Ben Ali Ben Mohamed MABROUK Tunesiër, geboren op 11 maart 1972 te Tunis, zoon van Jaouida El BEJI, getrouwd met Sirine BEN ALI, president-directeur van een onderneming, woonachtig 8 rue du Commandant Béjaoui — Carthage — Tunis, houder van CNI nr. 04766495. Houder van het Franse paspoort nr. 11CK51319, verstrijkend op 1.8.2021. Persoon naar wie door de Tunesische autoriteiten een gerechtelijk onderzoek is ingesteld wegens medeplichtigheid aan de verduistering van overheidsgelden door een openbaar ambtsdrager; medeplichtigheid aan machtsmisbruik door een openbaar ambtsdrager om een ongerechtvaardigd voordeel voor een derde te verkrijgen en de overheid verlies toe te brengen; en uitoefening van onrechtmatige invloed op een openbaar ambtsdrager teneinde direct of indirect een voordeel voor een derde te verkrijgen.”",
  "source": "EUR LEX"
}