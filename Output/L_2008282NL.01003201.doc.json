{
  "url": "http://www.w3.org/1999/xhtml\">",
  "content": "L_2008282NL.01003201.xml 25.10.2008 NL Publicatieblad van de Europese Unie L 282/32 BESLUIT 2008/814/GBVB VAN DE RAAD van 13 oktober 2008 betreffende de sluiting van een Overeenkomst tussen de Europese Unie en de Verenigde Staten van Amerika betreffende de deelname van de Verenigde Staten van Amerika aan de rechtsstaatmissie van de Europese Unie in Kosovo, EULEX KOSOVO DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gelet op de aanbeveling van het voorzitterschap, Overwegende hetgeen volgt: (1) Op 4 februari 2008 heeft de Raad Gemeenschappelijk Optreden 2008/124/GBVB inzake de rechtsstaatmissie van de Europese Unie voor Kosovo, EULEX KOSOVO ( 1 ) , vastgesteld. (2) In dat gemeenschappelijk optreden staat dat nadere regelingen voor de deelname van derde staten worden vastgelegd in een overeenkomst conform artikel 24 van het Verdrag. (3) Op 13 december 2004 heeft de Raad het voorzitterschap, voor zover nodig bijgestaan door de secretaris-generaal/hoge vertegenwoordiger, gemachtigd om in geval van toekomstige door de Europese Unie geleide civiele crisisbeheersingsmissies onderhandelingen met derde staten te openen met het oog op de sluiting van een overeenkomst op basis van de modelovereenkomst tussen de Europese Unie en een derde staat inzake de deelname van een derde staat aan een civiele crisisbeheersingsoperatie van de Europese Unie. Op grond daarvan heeft het voorzitterschap via onderhandelingen een overeenkomst met de Verenigde Staten van Amerika tot stand gebracht betreffende de deelname van de Verenigde Staten van Amerika aan de rechtsstaatmissie van de Europese Unie in Kosovo, EULEX KOSOVO. (4) Deze overeenkomst dient te worden goedgekeurd, BESLUIT: Artikel 1 De Overeenkomst tussen de Europese Unie en de Verenigde Staten van Amerika betreffende de deelname van de Verenigde Staten van Amerika aan de rechtsstaatmissie van de Europese Unie in Kosovo, EULEX KOSOVO, wordt hierbij namens de Europese Unie goedgekeurd. De tekst van deze overeenkomst is aan dit besluit gehecht. Artikel 2 De voorzitter van de Raad is gemachtigd de persoon/personen aan te wijzen die bevoegd is/zijn de overeenkomst te ondertekenen teneinde daardoor de Europese Unie te binden. Artikel 3 Dit besluit wordt van kracht op de dag van zijn aanneming. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Luxemburg, 13 oktober 2008. Voor de Raad De voorzitter B. KOUCHNER ( 1 ) PB L 42 van 16.2.2008, blz. 92 .",
  "source": "EUR LEX"
}