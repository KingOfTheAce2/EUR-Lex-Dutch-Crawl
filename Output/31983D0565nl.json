{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0565:NL:HTML\">",
  "content": "EUR-Lex - 31983D0565 - NL Avis juridique important | 31983D0565 83/565/EEG: Beschikking van de Commissie van 7 november 1983 waarbij wordt vastgesteld dat het apparaat genaamd ,,Cryotronics - Closed cycle cryogenic refrigerator, model 21, with cold head assembly, model LTS 21\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 329 van 25/11/1983 blz. 0024 - 0024 ***** BESCHIKKING  VAN DE COMMISSIE van 7 november 1983 waarbij wordt vastgesteld dat het apparaat genaamd »Cryotronics - Closed cycle cryogenic refrigerator, model 21, with cold head assembly, model LTS 21\" niet met vrijstelling van de rechten van het gemeenschappelijk douanetarief mag worden ingevoerd (83/565/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 27 april 1983, Italië de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Cryotronics - Closed cycle cryogenic refrigerator, model 21, with cold head assembly, model LTS 21\", besteld op 15 juli 1980 en bestemd om te worden gebruikt voor de studie van de structuur van de materie bij lage temperaturen, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 17 oktober 1983 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen, ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een koeltoestel is; dat dit apparaat, gezien zijn objectieve technische kenmerken, zoals de stabiliteit van de controle van de temperaturen, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd; dat dit in het bijzonder het geval is met het apparaat »CF 204\" vervaardigd door Oxford Instruments Ltd, Osney Maid, UK-Oxford OX2 ODX, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Cryotronics - Closed cycle cryogenic refrigerator, model 21, with cold head assembly, model LTS 21\", waarop de aanvraag van Italië van 27 april 1983 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze bechikking is gericht tot de Lid-Staten. Gedaan te Brussel, 7 november 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}