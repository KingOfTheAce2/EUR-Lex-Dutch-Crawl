{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0675:NL:HTML\">",
  "content": "EUR-Lex - 32002D0675 - NL Avis juridique important | 32002D0675 2002/675/EG: Besluit van de Commissie van 23 augustus 2002 houdende aanvaarding van een verbintenis die is aangeboden in het kader van de antidumpingprocedure betreffende de invoer van bepaalde hulpstukken voor buisleidingen, van ĳzer of van staal, uit Tsjechië, Maleisië, de Republiek Korea, Rusland en Slowakĳe Publicatieblad Nr. L 228 van 24/08/2002 blz. 0034 - 0035 Besluit van de Commissie van 23 augustus 2002 houdende aanvaarding van een verbintenis die is aangeboden in het kader van de antidumpingprocedure betreffende de invoer van bepaalde hulpstukken voor buisleidingen, van ijzer of van staal, uit Tsjechië, Maleisië, de Republiek Korea, Rusland en Slowakije (2002/675/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap(1), laatstelijk gewijzigd bij Verordening (EG) nr. 2238/2000(2), inzonderheid op artikel 8, Na raadpleging van het Raadgevend Comité, Overwegende hetgeen volgt: A. PROCEDURE (1) Bij Verordening (EG) nr. 358/2002(3) heeft de Commissie voorlopige antidumpingrechten ingesteld op de invoer in de Gemeenschap van bepaalde hulpstukken voor buisleidingen, van ijzer of van staal, uit Tsjechië, Maleisië, de Republiek Korea, Rusland en Slowakije. (2) Na de vaststelling van de voorlopige antidumpingmaatregelen heeft de Commissie het onderzoek naar dumping, schade en het belang van de Gemeenschap voortgezet. De definitieve bevindingen en conclusies van het onderzoek zijn neergelegd in Verordening (EG) nr. 1514/2002 van de Raad(4) tot instelling van een definitief antidumpingrecht op de invoer van bepaalde hulpstukken voor buisleidingen, van ijzer of van staal, uit Tsjechië, Maleisië, de Republiek Korea, Rusland en Slowakije. (3) Bij het onderzoek werden de voorlopige bevindingen inzake schadeveroorzakende dumping ingevolge de invoer uit vorengenoemde landen bevestigd. B. VERBINTENIS (4) Na de vaststelling van de voorlopige antidumpingmaatregelen heeft één medewerkende producent/exporteur in Tsjechië een prijsverbintenis aangeboden overeenkomstig artikel 8, lid 1, van Verordening (EG) nr. 384/96, hierna \"basisverordening\" genoemd. Hierin verklaart hij het betrokken product te zullen verkopen tegen prijzen die minstens hoog genoeg zijn om de schadelijke gevolgen van de dumping weg te nemen. (5) Voorts verbindt de betrokken onderneming zich ertoe de Commissie op gezette tijden bijzonderheden betreffende haar uitvoer naar de Gemeenschap te verstrekken, teneinde de Commissie in staat te stellen op doeltreffende wijze toezicht te houden op de naleving van de aangegane verbintenis. Voorts is de distributiestructuur van deze producent/exporteur van zodanige aard, dat de Commissie het gevaar voor ontduiking van de verbintenis beperkt acht. (6) Gezien het bovenstaande wordt de aangeboden verbintenis aanvaardbaar geacht. (7) Teneinde de Commissie in staat te stellen doeltreffend toezicht te houden op de naleving van de verbintenis door de betrokken onderneming, wordt bij de indiening van het verzoek tot in het vrije verkeer brengen bij de bevoegde douane-instanties, de vrijstelling van het antidumpingrecht afhankelijk gesteld van de overlegging van een factuur die ten minste de in de bijlage bij Verordening (EG) nr. 1514/2002 vermelde gegevens bevat. De douane heeft dergelijke gedetailleerde informatie nodig om met de vereiste nauwkeurigheid te kunnen nagaan of de zending in overeenstemming is met de handelsdocumenten. Wanneer een dergelijke factuur niet wordt overgelegd of niet in overeenstemming is met de bij de douane aangebrachte producten, wordt het desbetreffende antidumpingrecht verschuldigd. (8) Indien een verbintenis niet wordt nageleefd of wordt ingetrokken dan wel indien het vermoeden bestaat dat een verbintenis niet wordt nageleefd, kan overeenkomstig artikel 8, leden 9 en 10, van de basisverordening een antidumpingrecht worden ingesteld, BESLUIT: Artikel 1 De verbintenis die onderstaande producent heeft aangeboden in het kader van de antidumpingprocedure betreffende de invoer van bepaalde hulpstukken voor buisleidingen, van ijzer of van staal, uit Tsjechië, Maleisië, de Republiek Korea, Rusland en Slowakije, wordt aanvaard. >RUIMTE VOOR DE TABEL> Artikel 2 Dit besluit treedt in werking op de dag volgende op die van zijn bekendmaking in het Publicatieblad van de Europese Gemeenschappen. Gedaan te Brussel, 23 augustus 2002. Voor de Commissie Pascal Lamy Lid van de Commissie (1) PB L 56 van 6.3.1996, blz. 1. (2) PB L 257 van 11.10.2000, blz. 4. (3) PB L 56 van 27.2.2002, blz. 4. (4) Zie bladzijde 1 van dit Publicatieblad.",
  "source": "EUR LEX"
}