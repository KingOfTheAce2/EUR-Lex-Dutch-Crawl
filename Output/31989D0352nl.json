{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0352:NL:HTML\">",
  "content": "EUR-Lex - 31989D0352 - NL Avis juridique important | 31989D0352 89/352/EEG: Beschikking van de Commissie van 12 mei 1989 tot vaststelling van de omrekeningskoers die moet worden toegepast wanneer uitvoering wordt gegeven aan Beschikking 89/144/EEG van de Raad tot uitbreiding ten behoeve van Portugal van bepaalde voorschriften inzake de verstrekking van melk en zuivelprodukten tegen verlaagde prijs (Slechts de tekst in de Portugese taal is authentiek) Publicatieblad Nr. L 146 van 30/05/1989 blz. 0038 - 0038 Bijzondere uitgave in het Fins: Hoofdstuk 3 Deel 29 blz. 0090 Bijzondere uitgave in het Zweeds: Hoofdstuk 3 Deel 29 blz. 0090 ***** BESCHIKKING  VAN DE COMMISSIE van 12 mei 1989 tot vaststelling van de omrekeningskoers die moet worden toegepast wanneer uitvoering wordt gegeven aan Beschikking 89/144/EEG van de Raad tot uitbreiding ten behoeve van Portugal van bepaalde voorschriften inzake de verstrekking van melk en zuivelprodukten tegen verlaagde prijs (Slechts de tekst in de Portugese taal is authentiek) (89/352/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1676/85 van de Raad van 11 juni 1985 inzake de waarde van de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (1), laatstelijk gewijzigd bij Verordening (EEG) nr. 1636/87 (2), inzonderheid op artikel 12, Gelet op Beschikking 89/144/EEG van de Raad van 20 februari 1989 tot uitbreiding ten behoeve van Portugal van bepaalde voorschriften inzake de verstrekking van melk en zuivelprodukten tegen verlaagde prijs (3), Overwegende dat, om de uitvoering van Beschikking 89/144/EEG te vergemakkelijken, de koers moet worden aangegeven die moet worden toegepast bij de omrekening in nationale valuta van de bedragen in ecu die zijn vermeld in Verordening (EEG) nr. 2167/83 van de Commissie van 28 juli 1983 houdende uitvoeringsbepalingen inzake de verstrekking van melk en bepaalde zuivelprodukten aan leerlingen in onderwijsinstellingen (4), laatstelijk gewijzigd bij Verordening (EEG) nr. 222/88 (5); dat, nu in de eerste etappe van de overgangsperiode het gemeenschappelijk landbouwbeleid in de sector melk en zuivelprodukten in Portugal niet van toepassing is, een omrekeningskoers moet worden toegepast die economisch gezien de verhouding tussen de escudo en de landbouw-ecu weergeeft; Overwegende dat de in deze beschikking vervatte maatregelen in overeenstemming zijn met het advies van het Comit√© van beheer voor melk en zuivelprodukten, HEEFT DE VOLGENDE BESCHIKKING GEGEVEN: Artikel 1 Voor de toepassing van Beschikking 89/144/EEG worden de in ecu uitgedrukte bedragen omgerekend in nationale valuta aan de hand van de aan het begin van het verkoopseizoen geldende wisselkoers die wordt gehanteerd voor de vaststelling van de monetaire compenserende bedragen. Voor de vanaf 1 januari 1989 verstrekte produkten bedraagt deze koers derhalve: 1 ecu = 190,623 escudo. Artikel 2 Deze beschikking is gericht tot de Portugese Republiek. Gedaan te Brussel, 12 mei 1989. Voor de Commissie Ray MAC SHARRY Lid van de Commissie (1) PB nr. L 164 van 24. 6. 1985, blz. 1. (2) PB nr. L 153 van 13. 6. 1987, blz. 1. (3) PB nr. L 53 van 25. 2. 1989, blz. 54. (4) PB nr. L 206 van 30. 7. 1983, blz. 75. (5) PB nr. L 28 van 1. 2. 1988, blz. 1.",
  "source": "EUR LEX"
}