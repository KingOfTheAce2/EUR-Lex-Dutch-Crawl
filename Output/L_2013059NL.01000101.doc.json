{
  "url": "http://www.w3.org/1999/xhtml\">",
  "content": "L_2013059NL.01000101.xml 2.3.2013 NL Publicatieblad van de Europese Unie L 59/1 UITVOERINGSVERORDENING (EU) Nr. 180/2013 VAN DE COMMISSIE van 1 maart 2013 tot 188e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 21 februari 2013 besloten twee natuurlijke personen toe te voegen aan de lijst van personen, groepen en entiteiten waarvan de tegoeden en economische middelen dienen te worden bevroren. Daarnaast heeft het Sanctiecomité van de Veiligheidsraad van de Verenigde Naties op 22 februari 2013 besloten één natuurlijke persoon toe te voegen aan de lijst. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt. (4) Teneinde de effectiviteit van de maatregelen waarin deze verordening voorziet, te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 maart 2013. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: De volgende vermeldingen worden toegevoegd aan de lijst “Natuurlijke personen”: (a) ‘Abderrahmane Ould El Amar (ook bekend als a) Ahmed el Tilemsi, b) Abderrahmane Ould el Amar Ould Sidahmed Loukbeiti, c) Ahmad Ould Amar). Geboortedatum: 1977-1982. Geboorteplaats: Tabankort, Mali. Nationaliteit: Malinees. Adres: a) Gao, Mali, b) Tabankort, Mali, c) In Khalil, Mali, d) Al Moustarat, Mali. Overige informatie: vaders naam is Leewemere. Datum van aanwijzing bedoeld in artikel 2 bis, lid 4, onder b): 22.2.2013.’ (b) ‘ Hamada Ould Mohamed El Khairy (ook bekend als a) Hamad el Khairy, b) Hamada Ould Mohamed Lemine Ould Mohamed el Khairy, c) Ould Kheirou, d) Abou QumQum). Geboortedatum: 1970. Geboorteplaats: Nouakchott, Mauritanië. Nationaliteit: a) Mauritaans, b) Malinees. Paspoortnummer: A1447120 (Malinees paspoort, vervallen op 19.10.2011). Adres: Gao, Mali. Overige informatie: moeders naam is Tijal Bint Mohamed Dadda. Datum van aanwijzing bedoeld in artikel 2 bis, lid 4, onder b): 22.2.2013.’ (c) ‘Iyad ag Ghali . Geboortedatum: 1954. Geboorteplaats: Abeibara, regio Kidal, Mali. Nationaliteit: Malinees. Datum van aanwijzing bedoeld in artikel 2 bis, lid 4, onder b): 25.2.2013.’",
  "source": "EUR LEX"
}