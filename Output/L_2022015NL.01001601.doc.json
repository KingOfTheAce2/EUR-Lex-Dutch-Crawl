{
  "url": "http://www.w3.org/1999/xhtml\"><!--",
  "content": "L_2022015NL.01001601.xml 24.1.2022 NL Publicatieblad van de Europese Unie L 15/16 UITVOERINGSVERORDENING (EU) 2022/92 VAN DE COMMISSIE van 21 januari 2022 tot vaststelling van uitvoeringsbepalingen voor Richtlijn (EU) 2019/883 van het Europees Parlement en de Raad wat betreft de methoden en rapporteringsvorm die van toepassing zijn op de monitoringgegevens inzake passief opgevist afval (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2019/883 van het Europees Parlement en de Raad van 17 april 2019 inzake havenontvangstvoorzieningen voor de afvalafgifte van schepen, tot wijziging van Richtlijn 2010/65/EU en tot intrekking van Richtlijn 2000/59/EG ( 1 ) , en met name artikel 8, lid 7, tweede alinea, Overwegende hetgeen volgt: (1) Overeenkomstig artikel 8, lid 7, van Richtlijn (EU) 2019/883 dienen de lidstaten ervoor te zorgen dat monitoringgegevens inzake het volume en de hoeveelheid van passief opgevist afval worden verzameld en worden gerapporteerd aan de Commissie. (2) Het handboek voor afvalstoffenstatistieken ( 2 ) van Eurostat biedt richtsnoeren voor de opstelling van degelijke, geharmoniseerde en efficiënte afvalstoffenstatistieken overeenkomstig Verordening (EG) nr. 2150/2002 van het Europees Parlement en de Raad ( 3 ) en overeenkomstig Richtlijn 2008/98/EG van het Europees Parlement en de Raad ( 4 ) , op basis waarvan die gegevens tussen de lidstaten kunnen worden vergeleken. (3) Richtlijn 2002/59/EG van het Europees Parlement en de Raad ( 5 ) voorziet in een elektronische afvalvooraanmelding, met inbegrip van informatie over passief opgevist afval; er is een specifieke methode vereist voor het verzamelen van informatie over passief opgevist afval van vissersvaartuigen die onder Richtlijn (EU) 2019/883 vallen maar van het toepassingsgebied van Richtlijn 2002/59/EG zijn uitgesloten. (4) Het is niet altijd mogelijk of kosteneffectief om zowel de massa als het volume passief opgevist afval te meten. Daarom moet de lidstaten worden toegestaan de massa af te leiden van het volume of het volume af te leiden van de massa aan de hand van een in het licht van de omstandigheden adequate raming van de dichtheid van passief opgevist afval. (5) Om de homogeniteit, kwaliteit en vergelijkbaarheid te waarborgen van de gegevens die in alle lidstaten worden verzameld om het volume en de hoeveelheid passief opgevist afval te monitoren, moeten overeenkomstig Richtlijn (EU) 2019/883 vastgestelde uitvoeringshandelingen de vorm van uitvoeringsverordeningen aannemen. (6) De in deze verordening vervatte maatregelen zijn in overeenstemming met het advies van het Comité maritieme veiligheid en voorkoming van verontreiniging door schepen, HEEFT DE VOLGENDE VERORDENING VASTGESTELD: Artikel 1 1.   De methode voor het verzamelen van gegevens over het volume en de massa passief opgevist afval door de lidstaten moet in overeenstemming zijn met het handboek over afvalstatistieken van Eurostat. 2.   Voor vissersvaartuigen die binnen het toepassingsgebied van Richtlijn 2002/59/EG vallen, worden de gegevens over passief opgevist afval verzameld op basis van de overeenkomstig artikel 6 van Richtlijn (EU) 2019/883 in de afvalvooraanmelding verstrekte informatie. 3.   Voor vissersvaartuigen die buiten het toepassingsgebied van Richtlijn 2002/59/EG vallen, worden de gegevens betreffende passief opgevist afval verzameld op basis van een van de volgende methoden die zijn beschreven in het handboek over afvalstatistieken van Eurostat: a) enquêtes; b) administratieve of andere bronnen; c) statistische schattingsprocedures, d) een combinatie van de in de punten a), b), en c) genoemde methoden. Artikel 2 1.   Passief opgevist afval wordt gerapporteerd overeenkomstig de in tabel 1 van de bijlage vermelde elementen. 2.   Passief opgevist afval kan achtergelaten, verloren of anderszins afgedankt vistuig omvatten, dat afzonderlijk van ander zwerfvuil op zee kan worden gerapporteerd. 3.   De verplichte en facultatieve elementen voor de rapportage betreffende passief opgevist afval zijn opgenomen in tabel 2 van de bijlage. 4.   Het rapportageformaat voor passief opgevist afval en de aggregatiemethode zijn bepaald in tabel 3 van de bijlage. Artikel 3 1.   De hoeveelheid passief opgevist afval wordt gerapporteerd in volume en massa. 2.   In voorkomend geval wordt de omzetting van volume (V) naar massa (m) berekend aan de hand van de volgende formule: m = ρV waarbij ρ gelijk is aan de geraamde dichtheid van het materiaal (kgm -3 ) en waarbij de massa en het volume worden uitgedrukt in respectievelijk (kg) en (m 3 ). Artikel 4 Vanaf 1 januari 2022 rapporteren de lidstaten de gegevens en informatie voor de jaarperioden van 1 januari tot en met 31 december. De verslagen worden elektronisch ingediend binnen twaalf maanden na het einde van het verslagjaar waarop zij betrekking hebben. De lidstaten rapporteren de voor het jaar 2021 verzamelde gegevens uiterlijk op 30 juni 2022 en, voor zover mogelijk, overeenkomstig de bijlage. Artikel 5 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 januari 2022. Voor de Commissie De voorzitter Ursula VON DER LEYEN ( 1 ) PBJ L 151 van 7.6.2019, blz. 116 . ( 2 ) Manual on waste statistics — A handbook for data collection on waste generation and treatment [editie 2013], Eurostat Methodologieën en werkdocumenten, doi:10.2785/4198. ( 3 ) Verordening (EG) nr. 2150/2002 van het Europees Parlement en de Raad van 25 november 2002 betreffende afvalstoffenstatistieken ( PB L 332 van 9.12.2002, blz. 1 ). ( 4 ) Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( PB L 312 van 22.11.2008, blz. 3 ). ( 5 ) Richtlijn 2002/59/EG van het Europees Parlement en de Raad van 27 juni 2002 betreffende de invoering van een communautair monitoring en informatiesysteem voor de zeescheepvaart en tot intrekking van Richtlijn 93/75/EEG van de Raad ( PB L 208 van 5.8.2002, blz. 10 ). BIJLAGE Tabel 1 Passief opgevist afval Niveau 1 Plastic Metaal Rubber Hout Textiel Overige afvalstoffen Niveau 2 — Netten — Boeien — Viskisten — Touwen/snoeren — Flessen en flacons — Verpakkingen — Spanriemen — Schuim — Jerrycans — Olievaten — Glasvezel — Meststof- en veevoederzakken — Andere grote voorwerpen — Olievaten — Draden — Verfblikken — Oliefilters — Andere voorwerpen — Handschoenen — Banden en riemen — Laarzen — Andere voorwerpen — Viskorven — Kratten — Laadborden — Andere voorwerpen — Touwen — Kleding & schoenen — Andere voorwerpen — Glas — Medisch afval — Sanitair afval — Andere voorwerpen Tabel 2 Verplichte en facultatieve elementen van de rapportage Verplicht of facultatief Beschrijving Te rapporteren overeenkomstige cellen in tabel 3 Verplicht Totale massa en totaal volume van alle passief opgevist afval. Cellen in de ko-lommen 1 en 4 van rij 1 (vet gedrukt) Facultatief Massa en volume passief opgevist afval, geaggregeerd naar herkomst: ALDFG ( *1 ) en ander zwerfvuil op zee. Alle cellen in rij 1 Facultatief Massa en volume passief opgevist afval, geaggregeerd naar materiaalsoort (plastic, metaal, rubber en ander afval). Alle cellen in de kolommen 1 en 4 Facultatief Massa en volume van passief opgevist afval, geaggregeerd naar herkomst en materiaalsoort Alle cellen in tabel 3 Tabel 3 Rapportageformaat voor passief opgevist afval 1 2 3 4 5 6 Totale massa (ton) ALDFG ( *2 ) (ton) Overig zwerfvuil op zee (ton) Totaal volume (m 3 ) ALDFG ( *2 ) (m 3 ) Overig zwerfvuil op zee (m 3 ) 1 Totaal A1+A2 A1 = B1+C1+D1+E1 A2 = B2+C2+D2+E2 F1+F2 F1 = G1+H1+I1+J1 F2 = G2+H2+I2+J2 2 Plastic B1+B2 B1 B2 G1+G2 G1 G2 3 Metaal C1+C2 C1 C2 H1+H2 H1 H2 4 Rubber D1+D2 D1 D2 I1+I2 I1 I2 5 Hout, textiel en ander afval E1+E2 E1 E2 J1+J2 J1 J2 ( *1 ) Achtergelaten, verloren of anderszins afgedankt vistuig ( *2 ) Achtergelaten, verloren of anderszins afgedankt vistuig",
  "source": "EUR LEX"
}