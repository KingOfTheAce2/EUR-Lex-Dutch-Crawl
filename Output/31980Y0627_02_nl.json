{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980Y0627(02):NL:HTML\">",
  "content": "EUR-Lex - 31980Y0627(02) - NL Avis juridique important | 31980Y0627(02) Verklaring van de Raad van 30 mei 1980 inzake het gemeenschappelijk visserijbeleid Publicatieblad Nr. C 158 van 27/06/1980 blz. 0002 - 0002 Verklaring van de Raad van 30 mei 1980 inzake het gemeenschappelijk visserijbeleid 1. De Raad erkent dat de voltooiing van het gemeenschappelijk beleid in de visserijsector een integrerend bestanddeel vormt van de oplossing voor de problemen waarmee de Gemeenschap thans te kampen heeft. De Raad verbindt zich er te dien einde toe parallel met de uitvoering van de besluiten die voor andere sectoren zullen worden genomen, de besluiten aan te nemen waardoor de totstandkoming van een algemeen gemeenschappelijk beleid in de visserijsector uiterlijk op 1 januari 1981 wordt verzekerd. 2. Met inachtneming van de Verdragen moet dit beleid in overeenstemming met de resolutie van de Raad van 3 november 1976 (\"akkoord van Den Haag\") op de volgende grondslagen berusten:      a) rationele en niet-discriminerende communautairemaatregelen inzake het beheer, de instandhoudingen het herstel van de visbestanden ten einde duurzameexploitatie daarvan onder passende socialeen economische voorwaarden te waarborgen; b) rechtvaardige verdeling van de vangsten waarbijzeer in het bijzonder rekening wordt gehoudenmet de traditionele visserij, met de speciale behoeftenvan die gebieden waar de plaatselijke bevolkingbijzonder afhankelijk is van de visserij en vandaarmee verwante industrieën (1) en met het verliesvan het vangstpotentieel in de wateren vanderde landen; c) doeltreffende controle op de voor de visserij geldendevoorwaarden; d) vaststelling van structurele maatregelen die een financiëlebijdrage van de Gemeenschap behelzen; e) het aanknopen van vaste betrekkingen met derdelanden in de visserijsector en tenuitvoerlegging vande reeds gesloten overeenkomsten. Bovendienmoet ernaar worden gestreefd nieuwe overeenkomsteninzake visserijmogelijkheden te sluitenwaarbij de Gemeenschap - onder voorbehoud vande instandhouding van de stabiliteit op de communautairemarkt - eveneens handelsconcessies zoukunnen aanbieden. 3. Voorts zal artikel 103 van de Toetredingsakte worden toegepast overeenkomstig de doelstellingen en bepalingen van het Verdrag tot oprichting van de Europese Economische Gemeenschap, de Toetredingsakte, inzonderheid de artikelen 100-102, en de resolutie van de Raad van 3 november 1976, met name bijlage VII. 4. De Raad komt overeen de behandeling van de Commissievoorstellen voor verordeningen bedoeld sub a) (technische maatregelen voor de instandhouding) en sub c) (controle) tijdens zijn zitting op 16 juni 1980 voort te zetten en bij die gelegenheid een begin te maken met de behandeling van andere voorstellen, waaronder een voorstel \"quota voor 1980\" dat de Commissie toezegt tijdig in te dienen.  (1) Zie paragraaf 3 en 4 van bijlage VII van de resolutie van de Raad van 3 november 1976.",
  "source": "EUR LEX"
}