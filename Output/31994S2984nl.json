{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994S2984:NL:HTML\">",
  "content": "EUR-Lex - 31994S2984 - NL Avis juridique important | 31994S2984 Beschikking nr. 2984/94/EGKS van de Commissie van 7 december 1994 tot wijziging van, respectievelijk, Beschikking nr. 3-52 met betrekking tot het bedrag en de wijze van toepassing van de in de artikelen 49 en 50 van het Verdrag bedoelde heffingen en Beschikking nr. 2854/72/EGKS inzake de mogelijkheid van uitstel van betaling van de door de kolenmijnondernemingen op grond van de heffing verschuldigde bedragen Publicatieblad Nr. L 315 van 08/12/1994 blz. 0007 - 0008 Bijzondere uitgave in het Fins: Hoofdstuk 1 Deel 3 blz. 0214 Bijzondere uitgave in het Zweeds: Hoofdstuk 1 Deel 3 blz. 0214 BESCHIKKING Nr. 2984/94/EGKS VAN DE COMMISSIE van 7 december 1994 tot wijziging van, respectievelijk, Beschikking nr. 3-52 met betrekking tot het bedrag en de wijze van toepassing van de in de artikelen 49 en 50 van het Verdrag bedoelde heffingen  en Beschikking nr. 2854/72/EGKS inzake de mogelijkheid van uitstel van betaling van de door de kolenmijnondernemingen op grond van de heffing verschuldigde bedragen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op de artikelen 49 en 50, Overwegende dat bij Beschikking nr. 3-52 van de Hoge Autoriteit (1), laatstelijk gewijzigd bij Beschikking nr. 3616/93/EGKS van de Commissie (2), het bedrag en de wijze van toepassing van de in de artikelen 49 en 50 van het Verdrag bedoelde heffingen  worden bepaald; Overwegende dat de Raad tijdens zijn zitting van 24 november 1992 de Commissie heeft gevraagd de heffing geleidelijk te verminderen, met het oog op de totale afschaffing uiterlijk bij de afloop van het EGKS-Verdrag op 23 juli 2002; Overwegende dat het voor de handhaving van een eenvoudig en zuinig administratief beheer in de zin van artikel 5, derde alinea, van het Verdrag wenselijk voorkomt om, teneinde de heffing gedurende de overgangsperiode die tot afschaffing leidt, efficiÃ«nt  te kunnen beheren, de frequentie van de aangiften en betalingen te veranderen; Overwegende dat deze wijzigingen slechts tot een zeer gering inkomstenverlies leiden; Overwegende dat de in de artikelen 3 en 4 van Beschikking nr. 2854/72/EGKS van de Commissie (3) genoemde termijnen in overeenstemming moeten zijn met de termijnen voor de toezending van de produktiestaten en dat de bepalingen van Beschikking nr.  2854/72/EGKS bijgevolg aan de nieuwe bepalingen van Beschikking nr. 3-52 en van Beschikking nr. 2-52 van de Hoge Autoriteit (4), laatstelijk gewijzigd bij Verordening nr. 2983/94/EGKS van de Commissie (5), dienen te worden aangepast, HEEFT DE VOLGENDE VERORDENING VASTGESTELD: Artikel 1 In artikel 5 van Beschikking nr. 3-52 worden de woorden  \"op de 20e van iedere maand, met ingang van 20 februari 1953\" vervangen door de woorden  \"op de 20e van iedere derde maand, met ingang van 20 april 1995\". Artikel 2 Beschikking nr. 2854/72/EGKS wordt als volgt gewijzigd: 1. In artikel 1, lid 1, wordt het woord  \"maandproduktie\" vervangen door het woord  \"kwartaalproduktie\". 2. In artikel 2 worden de woorden  \"de daaropvolgende maand\" vervangen door de woorden  \"de tweede maand na het kwartaal\". 3. In artikel 3, lid 1, worden de woorden  \"voor de eerste maal op 20 februari 1973, op de 20e van iedere maand voor de voorafgaande maand\" vervangen door de woorden  \"vanaf 20 april 1995, op de 20e dag van iedere derde maand voor het voorafgaande  kwartaal\", de woorden  \"op de laatste dag van de voorafgaande maand\" vervangen door de woorden  \"op de laatste dag van het voorafgaande kwartaal\" en de woorden  \"op de laatste dag van de voorlaatste maand\" vervangen door de woorden  \"op de laatste dag  van het voorlaatste kwartaal\". 4. In artikel 4, lid 1, worden de woorden  \"op de 20e van elke maand\" vervangen door de woorden  \"op de 20e van iedere derde maand\" en de woorden  \"op de laatste dag van de voorafgaande maand\" vervangen door de woorden  \"op de laatste dag van het  voorafgaande kwartaal\". Artikel 3 Deze beschikking treedt in werking op 1 januari 1995. Deze beschikking is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 december 1994. Voor de Commissie Henning CHRISTOPHERSEN Vice-Voorzitter (1) PB van de EGKS nr. 1 van 3. 12. 1952, blz. 4. (2) PB nr. L 328 van 29. 12. 1993, blz. 19. (3) PB nr. L 299 van 31. 12. 1972, blz. 17. (4) PB van de EGKS nr. 1 van 30. 12. 1952, blz. 3. (5) Zie bladzijde 6 van dit Publikatieblad.",
  "source": "EUR LEX"
}