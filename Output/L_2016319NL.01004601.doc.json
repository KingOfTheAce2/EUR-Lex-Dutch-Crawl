{
  "url": "http://www.w3.org/1999/xhtml\">",
  "content": "L_2016319NL.01004601.xml 25.11.2016 NL Publicatieblad van de Europese Unie L 319/46 BESLUIT (EU) 2016/2063 VAN DE COMMISSIE van 24 november 2016 houdende bevestiging van de deelneming van Ierland aan Verordening (EU) 2015/2219 van het Europees Parlement en de Raad betreffende het Agentschap van de Europese Unie voor opleiding op het gebied van rechtshandhaving (Cepol) DE EUROPESE COMMISSIE, Gezien het Verdrag betreffende de werking van de Europese Unie, Gezien Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, en met name artikel 4, Overwegende hetgeen volgt: (1) Bij brief van 26 juli 2016 aan de voorzitter van de Raad heeft Ierland kennis gegeven van zijn wens deel te nemen aan Verordening (EU) 2015/2219 van het Europees Parlement en de Raad ( 1 ) . (2) Er zijn geen specifieke voorwaarden verbonden aan de deelneming van Ierland aan de bovengenoemde verordening en er zijn geen overgangsmaatregelen nodig. De Commissie merkt op dat Ierland een nationale Cepol-eenheid heeft opgericht overeenkomstig artikel 6 van Verordening (EU) 2015/2219. (3) De deelneming van Ierland aan Verordening (EU) 2015/2219 moet daarom worden bevestigd. (4) Teneinde Ierland in staat te stellen zo spoedig mogelijk deel te nemen aan de activiteiten van Cepol dient dit besluit in werking te treden op de dag na die van de bekendmaking ervan, HEEFT HET VOLGENDE BESLUIT VASTGESTELD: Artikel 1 De deelneming van Ierland aan Verordening (EU) 2015/2219 wordt bevestigd. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 24 november 2016. Voor de Commissie De voorzitter Jean-Claude JUNCKER ( 1 ) Verordening (EU) 2015/2219 van het Europees Parlement en de Raad van 25 november 2015 betreffende het Agentschap van de Europese Unie voor opleiding op het gebied van rechtshandhaving (Cepol) en tot vervanging en intrekking van Besluit 2005/681/JBZ van de Raad ( PB L 319 van 4.12.2015, blz. 1 ).",
  "source": "EUR LEX"
}