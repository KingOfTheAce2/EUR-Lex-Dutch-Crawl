{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992L0092:NL:HTML\">",
  "content": "EUR-Lex - 31992L0092 - NL Avis juridique important | 31992L0092 Richtlijn 92/92/EEG van de Raad van 9 november 1992 tot wijziging van Richtlijn 86/465/EEG betreffende de communautaire lijst van agrarische probleemgebieden in de zin van Richtlijn 75/268/EEG (Bondsrepubliek Duitsland) \"Nieuwe deelstaten\" Publicatieblad Nr. L 338 van 23/11/1992 blz. 0001 - 0039 RICHTLIJN 92/92/EEG VAN  DE RAAD van 9 november 1992 tot wijziging van Richtlijn 86/465/EEG betreffende de communautaire  lijst van agrarische probleemgebieden in de zin van Richtlijn 75/268/EEG (Bondsrepubliek Duitsland)  \"Nieuwe deelstaten\" DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken  en in sommige probleemgebieden (1), en met name op artikel 2, lid 2, Gezien het voorstel van de Commissie (2), Gezien het advies van het Europese Parlement (3), Overwegende dat in Richtlijn 86/465/EEG (4) is aangegeven welke in Duitsland de gebieden zijn die  zijn opgenomen in de communautaire lijst van probleemgebieden in de zin van artikel 3, leden 3, 4  en 5, van Richtlijn 75/268/EEG; Overwegende dat de Duitse Regering de Commissie overeenkomstig artikel 2, lid 1, van Richtlijn  75/268/EEG om een wijziging van de in de bijlage van Richtlijn 86/465/EEG opgenomen communautaire  lijst van probleemgebieden heeft verzocht; Overwegende dat de Duitse Regering de Commissie overeenkomstig artikel 2, lid 1, van Richtlijn  75/268/EEG heeft meegedeeld welke gebieden in aanmerking komen om te worden opgenomen in de  communautaire lijst van agrarische probleemgebieden en gegevens heeft verstrekt met betrekking tot  de kenmerken van deze gebieden; Overwegende dat is uitgegaan van de zeer ongunstige klimatologische omstandigheden, als bedoeld in  artikel 3, lid 3, eerste streepje, van Richtlijn 75/268/EEG, en de ligging op een hoogte van ten  minste 800 meter (centrum van de plaats of gemiddelde hoogte van de gemeente); Overwegende dat in geval van combinatie van de klimatologische factor en de hellingsfactor als  bedoeld in artikel 3, lid 3, derde streepje, van Richtlijn 75/268/EEG, als criteria een ligging op  een hoogte van ten minste 600 meter en een steilte van ten minste 18 % zijn aangehouden; Overwegende dat, wat betreft de aanwezigheid van weinig produktieve grond en de aanzienlijk beneden  het gemiddelde liggende bedrijfsresultaten, als bedoeld in artikel 3, lid 4, onder a) en b), van  Richtlijn 75/268/EEG, voor het aanwijzen van de gebieden een complex criterium is gehanteerd, het  zogenoemde landbouwkengetal (\"Landwirtschaftliche Vergleichszahl - LVZ\"); dat voor de gedeeltelijk  als probleemgebieden aangemerkte \"Kreise\" de verstrekte landbouwkengetallen de gemiddelden zijn van  de landbouwkengetallen voor de gemeenten van de \"Kreis\", die in aanmerking komen om in de lijst te  worden opgenomen, waarbij het om een op basis van de oppervlakte van de gemeenten gewogen  gemiddelde gaat; Overwegende dat de maximale waarde van het gemiddelde landbouwkengetal voor elk vorenbedoeld gebied  is vastgesteld op 28 voor de agrarische probleemgebieden, hetgeen overeenkomt met 70 % van het  nationale gemiddelde (40); dat dit maximum in bepaalde specifieke gevallen is vastgesteld op 32,5  voor agrarische probleemgebieden waar de oppervlakte cultuurgrond (OCG) voor meer dan 80 % uit  weiden en blijvend grasland bestaat, en op 32,5 voor de gemeenten in de deelstaat  Mecklenburg-Vorpommern waar het percentage van de beroepsbevolking dat nog in de landbouw werkzaam  is, zeer hoog is, namelijk meer dan vijfmaal zo hoog als het nationale gemiddelde, met andere  woorden ten minste 20 % van de totale beroepsbevolking; Overwegende dat als criterium inzake geringe bevolkingsdichtheid als bedoeld in artikel 3, lid 4,  onder c), van Richtlijn 75/268/EEG een relatief hoog cijfer van 130 inwoners per kmÂ² is gehanteerd;  dat de bevolkingsdichtheid is berekend per \"Kreis\" aan de hand van gegevens over 1989; dat de  bevolking van de \"Nieuwe deelstaten\" sedertdien evenwel is verminderd en voor een deel naar andere  regio's is verhuisd; Overwegende dat voor het aanwijzen van de gebieden die met specifieke problemen te kampen hebben en  die met probleemgebieden kunnen worden gelijkgesteld, als bedoeld in artikel 3, lid 5, van  Richtlijn 75/268/EEG, als criteria zowel het bestaan van ongunstige natuurlijke  produktieomstandigheden (landbouwkengetal in het algemeen minder dan 25) als de problemen die  voortvloeien uit beperkingen in verband met de kustbescherming en het behoud van het landschap in  aanmerking zijn genomen; dat bovendien de totale oppervlakte van deze gebieden niet meer dan 4 %  van de totale oppervlakte van de betrokken Lid-Staat bedraagt; Overwegende dat de aard en het niveau van de voornoemde door de Duitse Regering gehanteerde  criteria voor het aanwijzen van de twee soorten aan de Commissie opgegeven gebieden beantwoorden  aan de kenmerken van respectievelijk de berggebieden en de probleemgebieden, als bedoeld in artikel  3, lid 3 en lid 4, van Richtlijn 75/268/EEG, HEEFT DE VOLGENDE RICHTLIJN VASTGESTELD: Artikel 1 De lijst van probleemgebieden in Duitsland die is opgenomen in de  bijlage bij Richtlijn 86/465/EEG wordt aangevuld met de lijst van probleemgebieden voor de \"Nieuwe  deelstaten\" in de bijlage bij deze richtlijn. Artikel 2 Deze richtlijn is gericht tot de Bondsrepubliek Duitsland. Gedaan te Brussel, 9 november 1992. Voor de Raad De Voorzitter D. HURD (1) PB nr. L 128 van 19. 5. 1975, blz. 1.  Richtlijn laatstelijk gewijzigd bij Verordening (EEG) nr. 797/85 (PB nr. L 93 van 30. 3. 1985, blz.  1). (2) PB nr. C 251 van 28. 9. 1992, blz. 1. (3) Advies uitgebracht op 30 oktober 1992 (nog niet verschenen in het Publikatieblad). (4) PB nr. L 273 van 24. 9. 1986, blz. 1. Richtlijn laatstelijk gewijzigd bij Beschikking 91/26/EEG  van de Commissie (PB nr. L 16 van 22. 1. 1991, blz. 27). BIJLAGE PROBLEEMGEBIEDEN IN DE ZIN VAN ARTIKEL 3, LID 3, VAN RICHTLIJN 75/268/EEG >RUIMTE  VOOR DE TABEL> PROBLEEMGEBIEDEN IN DE ZIN VAN ARTIKEL 3, LID 4, VAN RICHTLIJN 75/268/EEG >RUIMTE  VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR  DE TABEL> >RUIMTE VOOR DE TABEL> PROBLEEMGEBIEDEN IN DE ZIN VAN ARTIKEL 3, LID 5, VAN RICHTLIJN  75/268/EEG >RUIMTE VOOR DE TABEL>",
  "source": "EUR LEX"
}