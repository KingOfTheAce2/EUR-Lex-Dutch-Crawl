{
  "url": "http://www.w3.org/1999/xhtml\">",
  "content": "L_202401806NL.000101.fmx.xml Publicatieblad van de Europese Unie NL L-serie 2024/1806 26.6.2024 BESLUIT (GBVB) 2024/1806 VAN DE RAAD van 25 juni 2024 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 december 2005 Gemeenschappelijk Optreden 2005/889/GBVB ( 1 ) tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) vastgesteld. (2) Het Politiek en Veiligheidscomité is op 28 februari 2023 in het kader van de gecoördineerde strategische evaluatie van EU BAM Rafah en EUPOL COPPS overeengekomen dat de twee missies moeten worden verlengd tot en met 30 juni 2025, in de vorm van twee verlengingen van elk één jaar. (3) Op 26 juni 2023 heeft de Raad Besluit (GBVB) 2023/1303 ( 2 ) vastgesteld, waarbij EU BAM Rafah werd verlengd tot en met 30 juni 2024. (4) In zijn conclusies van 21 en 22 maart 2024 heeft de Europese Raad verklaard dat de Europese Unie zich krachtig blijft inzetten voor een langdurige, duurzame vrede op basis van de tweestatenoplossing en dat Palestijnen en Israëli’s evenveel recht hebben op een veilig, waardig en vredig leven. De Europese Raad heeft er bovendien aan herinnerd dat de missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) en de politiemissie van de Europese Unie voor de Palestijnse Gebieden (EUPOL COPPS) op basis van dat beginsel een belangrijke rol kunnen spelen ter ondersteuning van een toekomstige Palestijnse staat. De Europese Raad heeft die conclusies in zijn conclusies van 17 en 18 april 2024 in herinnering gebracht. (5) Rekening houdend met de door Israël en de Palestijnse Autoriteit verstrekte informatie, moet EU BAM Rafah in dit stadium met één jaar moet worden verlengd, tot en met 30 juni 2025. (6) Gemeenschappelijk Optreden 2005/889/GBVB moet derhalve dienovereenkomstig worden gewijzigd. (7) EU BAM Rafah zal worden uitgevoerd in een situatie die kan verslechteren en de verwezenlijking van de doelstellingen van het externe optreden van de Unie, als geformuleerd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 Gemeenschappelijk Optreden 2005/889/GBVB wordt als volgt gewijzigd: 1) Aan artikel 13, lid 1, wordt de volgende alinea toegevoegd: “Het financiële referentiebedrag dat de uitgaven in verband met EU BAM Rafah voor de periode van 1 juli 2024 tot en met 30 juni 2025 moet dekken, is 3 723 805,94 EUR.”. 2) In artikel 16 wordt de tweede alinea vervangen door: “Het verstrijkt op 30 juni 2025.”. Artikel 2 Dit besluit treedt in werking op de datum van de vaststelling ervan. Het is van toepassing met ingang van 1 juli 2024. Gedaan te Luxemburg, 25 juni 2024. Voor de Raad De voorzitter H. LAHBIB ( 1 ) Gemeenschappelijk Optreden 2005/889/GBVB van 25 november 2005 tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L 327 van 14.12.2005, blz. 28 ). ( 2 ) Besluit (GBVB) 2023/1303 van de Raad van 26 juni 2023 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L 161 van 27.6.2023, blz. 64 ). ELI: http://data.europa.eu/eli/dec/2024/1806/oj ISSN 1977-0758 (electronic edition)",
  "source": "EUR LEX"
}