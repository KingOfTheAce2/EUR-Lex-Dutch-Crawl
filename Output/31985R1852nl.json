{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R1852:NL:HTML\">",
  "content": "EUR-Lex - 31985R1852 - NL Avis juridique important | 31985R1852 Verordening (EEG) nr. 1852/85 van de Commissie van 2 juli 1985 houdende uitvoeringsbepalingen voor de vrijstelling van de Lid-Staten van de verplichting tot openbare aankoop van bepaalde groente- en fruitsoorten Publicatieblad Nr. L 174 van 04/07/1985 blz. 0024 - 0024 Bijzondere uitgave in het Fins: Hoofdstuk 3 Deel 18 blz. 0214 Bijzondere uitgave in het Spaans: Hoofdstuk 03 Deel 36 blz. 0023 Bijzondere uitgave in het Zweeds: Hoofdstuk 3 Deel 18 blz. 0214 Bijzondere uitgave in het Portugees: Hoofdstuk 03 Deel 36 blz. 0023 ***** VERORDENING  (EEG) Nr. 1852/85 VAN DE COMMISSIE van 2 juli 1985 houdende uitvoeringsbepalingen voor de vrijstelling van de Lid-Staten van de verplichting tot openbare aankoop van bepaalde groente- en fruitsoorten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (1), laatstelijk gewijzigd bij Verordening (EEG) nr. 1332/84 (2), en met name op artikel 19 bis, lid 6, Overwegende dat in artikel 19 bis van Verordening (EEG) nr. 1035/72 is bepaald dat voor peren tijdens de periode van 1 juli tot en met 31 augustus en voor perziken, abrikozen, tomaten en aubergines door de Commissie aan de producerende Lid-Staten vrijstelling kan worden verleend van de verplichting om over te gaan tot openbare aankoop wanneer voor deze produkten een ernstige crisissituatie is geconstateerd; Overwegende dat dient te worden gepreciseerd welke gegevens de Lid-Staten aan de Commissie moeten verstrekken om haar in staat te stellen te beoordelen of is voldaan aan de in lid 4 van het genoemde artikel vastgestelde voorwaarden voor vrijstelling; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 1. De Lid-Staten die op grond van artikel 19 bis, lid 4, eerste streepje, van Verordening (EEG) nr. 1035/72 wensen te worden vrijgesteld van de verplichting om over te gaan tot de in dat artikel bedoelde openbare aankoop, verstrekken de Commissie de gegevens over het gedeelte van iedere betrokken produktie dat in het vorige verkoopseizoen werd verhandeld via erkende telersverenigingen. 2. De Lid-Staten, die krachtens artikel 19 bis, lid 4, tweede streepje, van Verordening (EEG) nr. 1035/72 wensen te worden vrijgesteld van de genoemde verplichting, stellen de Commissie ieder jaar in kennis van de in de drie voorafgaande verkoopseizoenen op hun grondgebied geoogste hoeveelheden zomerperen, perziken, abrikozen, tomaten en aubergines. 3. De in de leden 1 en 2 bedoelde gegevens moeten voor ieder produkt uiterlijk op 30 april van elk jaar worden medegedeeld. Artikel 2 Om voor een bepaalde Lid-Staat te kunnen bepalen of aan de voorwaarde voor de vrijstelling bedoeld in artikel 19 bis, lid 4, tweede streepje, van Verordening (EEG) nr. 1035/72 wordt voldaan, worden de in artikel 1, lid 2, van deze verordening bedoelde gegevens vergeleken met het gemiddelde van de communautaire produktie van het betrokken produkt in de drie jaren voorafgaand aan het verkoopseizoen waarvoor de vrijstelling wordt gevraagd. Artikel 3 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Voor het verkoopseizoen 1985/1986 moeten de in artikel 1, leden 1 en 2, bedoelde gegevens voor alle genoemde produkten evenwel uiterlijk 10 dagen na de bekendmaking van deze verordening in het bezit van de Commissie zijn. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 2 juli 1985. Voor de Commissie Frans ANDRIESSEN Vice-Voorzitter (1) PB nr. L 118 van 20. 5. 1972, blz. 1. (2) PB nr. L 130 van 16. 5. 1984, blz. 1.",
  "source": "EUR LEX"
}