{
  "url": "http://www.w3.org/1999/xhtml\"><!--",
  "content": "L_2021269NL.01005801.xml 28.7.2021 NL Publicatieblad van de Europese Unie L 269/58 UITVOERINGSVERORDENING (EU) 2021/1225 VAN DE COMMISSIE van 27 juli 2021 tot vaststelling van de regelingen voor de uitwisseling van gegevens overeenkomstig Verordening (EU) 2019/2152 van het Europees Parlement en de Raad en tot wijziging van Uitvoeringsverordening (EU) 2020/1197 van de Commissie wat betreft de lidstaat van uitvoer buiten de Unie en de verplichtingen van de rapporterende eenheden (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Verordening (EU) 2019/2152 van het Europees Parlement en de Raad van 27 november 2019 betreffende Europese bedrijfsstatistieken en tot intrekking van tien rechtshandelingen op het gebied van bedrijfsstatistieken ( 1 ) , en met name artikel 5, lid 5, en artikel 7, lid 1, Overwegende hetgeen volgt: (1) Het is noodzakelijk de regelingen vast te stellen voor de uitwisseling van statistische gegevens over de uitvoer en invoer van goederen die door de douane- en belastingautoriteiten van elke lidstaat aan de bevoegde nationale statistische instanties moeten worden verstrekt. (2) Verordening (EU) 2019/2152 voorziet in de uitwisseling van microgegevens uit douaneaangiften tussen de nationale statistische instanties van de lidstaten voor statistische doeleinden, teneinde geharmoniseerde statistieken over de internationale handel in goederen op te stellen en de kwaliteit van die statistieken te verbeteren. Het is noodzakelijk de regelingen voor deze uitwisseling van microgegevens tussen de nationale statistische instanties te specificeren, het toepassingsgebied ervan vast te stellen, de uit te wisselen microgegevens in een lijst op te nemen en het formaat, de beveiligingsmaatregelen en de procedure voor de uitwisseling van deze gegevens vast te stellen. (3) Uitvoeringsverordening (EU) 2020/1197 van de Commissie ( 2 ) moet worden gewijzigd wat betreft de eerste referentieperiode voor de toepassing van de definitie van de lidstaat van uitvoer buiten de Unie, waarbij de toepassing ervan met twee jaar wordt uitgesteld. Dit moet ervoor zorgen dat nationale statistische instanties in staat zijn goederen in quasi-uitvoer te identificeren en de lidstaat van werkelijke uitvoer op coherente wijze te bepalen, met behulp van de uit te wisselen microgegevens, en nationale statistische instanties in staat te stellen de kwaliteit van de geproduceerde statistieken te waarborgen. (4) Ook moet Uitvoeringsverordening (EU) 2020/1197 worden gewijzigd wat betreft de verplichtingen van importeurs en exporteurs om nationale statistische instanties bij te staan bij het ophelderen van kwesties in verband met de gegevenskwaliteit. (5) De in deze verordening vervatte maatregelen zijn in overeenstemming met het advies van het bij artikel 7 van Verordening (EG) nr. 223/2009 van het Europees Parlement en de Raad ( 3 ) ingestelde Europees statistisch systeem, HEEFT DE VOLGENDE VERORDENING VASTGESTELD: Artikel 1 Voorwerp In deze verordening worden de regelingen vastgesteld voor de uitwisseling van gegevens tussen douaneautoriteiten en nationale statistische instanties en voor de uitwisseling van gegevens tussen belastingautoriteiten en nationale statistische instanties. Ook worden de regelingen vastgesteld voor de uitwisseling van microgegevens uit douaneaangiften met betrekking tot de uitvoer en invoer van goederen tussen de nationale statistische instanties. Artikel 2 Definities Voor de toepassing van deze verordening wordt verstaan onder: a) “gecentraliseerde vrijmaking in de overgangsperiode”: gecentraliseerde vrijmaking in de zin van artikel 179 van Verordening (EU) nr. 952/2013 van het Europees Parlement en de Raad ( 4 ) , waarbij douaneautoriteiten van meer dan één lidstaat betrokken zijn en waarbij de middelen voor de uitwisseling van informatie tussen de douaneautoriteiten zijn vastgesteld in artikel 18 van Gedelegeerde Verordening (EU) 2016/341 van de Commissie ( 5 ) ; b) “verzendende lidstaat”: de lidstaat waar de douaneaangifte wordt ingediend, waar de bestanden van douaneaangiften betrekking hebben op gecentraliseerde vrijmaking in de overgangsperiode of op goederen in quasi-uitvoer; c) “ontvangende lidstaat”: de lidstaat die microgegevens van de verzendende lidstaat verkrijgt. Artikel 3 Regelingen voor gegevensuitwisseling tussen douaneautoriteiten en nationale statistische instanties 1.   De bestanden van de douaneaangiften als bedoeld in bijlage VI, punt c), van Verordening (EU) 2019/2152 worden door de douaneautoriteiten onverwijld aan hun nationale statistische instanties verstrekt, en wel uiterlijk in de maand volgende op de maand waarin de douaneaangiften zijn aanvaard of daarover door de douane een besluit is genomen. 2.   Wanneer de bestanden van ingediende douaneaangiften worden gewijzigd, verstrekken de douaneautoriteiten hun nationale statistische instanties de herziene informatie. 3.   De douaneautoriteiten verifiëren, op verzoek van hun nationale statistische instanties, de juistheid en volledigheid van de gegevens van de door hen ingediende douaneaangiften. Artikel 4 Regelingen voor gegevensuitwisseling tussen belastingautoriteiten en nationale statistische autoriteiten 1.   De in bijlage V bij Verordening (EU) 2019/2152 bedoelde informatie wordt door de belastingautoriteiten aan hun nationale statistische instanties verstrekt na ontvangst van de inlichtingen, en uiterlijk in de maand volgende op de maand waarin de informatie beschikbaar is geworden. 2.   Wanneer de door de belastingautoriteiten verstrekte informatie wordt gewijzigd, verstrekken de belastingautoriteiten hun nationale statistische instanties de herziene informatie. 3.   De belastingautoriteiten verifiëren op verzoek van hun nationale statistische instanties de juistheid en volledigheid van de door hen verstrekte informatie. Artikel 5 Regelingen voor de uitwisseling van microgegevens uit douaneaangiften tussen de lidstaten voor statistische doeleinden 1.   Wanneer de bestanden van douaneaangiften betrekking hebben op gecentraliseerde vrijmaking in de overgangsperiode of op goederen in quasi-uitvoer, verstrekt de nationale statistische instantie van de verzendende lidstaat aan de nationale statistische instantie van de ontvangende lidstaat de door de douaneautoriteit van de verzendende lidstaat verstrekte microgegevens met betrekking tot de in- of uitvoer van goederen. 2.   Wanneer de bestanden van douaneaangiften betrekking hebben op gecentraliseerde vrijmaking in de overgangsperiode, is de ontvangende lidstaat de lidstaat in het statistische registratiegebied waarvan de goederen zich bevinden op het tijdstip van vrijgave voor de douaneregeling of op het tijdstip van wederuitvoer. 3.   Wanneer de bestanden van douaneaangiften betrekking hebben op goederen in quasi-uitvoer als bedoeld in afdeling 1, punt l), van bijlage V bij Uitvoeringsverordening (EU) 2020/1197, is de ontvangende lidstaat de lidstaat van werkelijke uitvoer als bedoeld in afdeling 17, punt 2, van bijlage V bij Uitvoeringsverordening (EU) 2020/1197. 4.   De in lid 1 bedoelde microgegevens omvatten: a) indien de bestanden van douaneaangiften betrekking hebben op invoer in het kader van gecentraliseerde vrijmaking in de overgangsperiode, de microgegevens als vermeld in kolom C1 van de bijlage; b) indien de bestanden van douaneaangiften betrekking hebben op uitvoer in het kader van gecentraliseerde vrijmaking in de overgangsperiode, de microgegevens als vermeld in kolom C2 van de bijlage; c) wanneer de bestanden van douaneaangiften betrekking hebben op goederen in quasi-uitvoer, de microgegevens zoals vermeld in kolom C3 van de bijlage. 5.   De nationale statistische instantie van de verzendende lidstaat verstrekt de nationale statistische instantie van de ontvangende lidstaat de metagegevens die relevant zijn voor het gebruik van bij de opstelling van statistieken uitgewisselde microgegevens. 6.   De leden 1 tot en met 5 zijn niet van toepassing wanneer de verzendende lidstaat de lidstaat van werkelijke uitvoer is, als bedoeld in als bedoeld in afdeling 17, punt 2, van bijlage V bij Uitvoeringsverordening (EU) 2020/1197. Artikel 6 Tijdschema voor de uitwisseling van microgegevens tussen de lidstaten 1.   De nationale statistische instantie van de verzendende lidstaat verstrekt de in artikel 5 bedoelde microgegevens uiterlijk 30 kalenderdagen na het einde van de referentiemaand aan de nationale statistische instantie van de ontvangende lidstaat. 2.   Wanneer aanvullende of gewijzigde gegevens uit douaneaangiften na de in lid 1 bedoelde termijn ter beschikking worden gesteld van de nationale statistische instantie van de verzendende lidstaat, verstrekt de nationale statistische instantie van de verzendende lidstaat de herziene microgegevens zo spoedig mogelijk, en uiterlijk 30 kalenderdagen na het einde van de maand waarin de aanvullende of gewijzigde bestanden van de douaneaangiften beschikbaar zijn geworden, aan de nationale statistische instantie van de ontvangende lidstaat. Artikel 7 Beveiligingsmaatregelen Overeenkomstig artikel 10, lid 2, van Besluit (EU, Euratom) 2015/443 van de Commissie ( 6 ) moeten de nationale statistische instanties die deze microgegevens en metagegevens in de ontvangende lidstaat ontvangen — om overeenkomstig artikel 5 van deze verordening microgegevens en metagegevens te mogen ontvangen — ervoor zorgen dat hun IT-systemen zijn beschermd op een niveau dat gelijkwaardig is aan het communicatie- en informatiebeveiligingsbeleid van de Commissie, zoals bepaald in Besluit (EU, Euratom) 2017/46 van de Commissie ( 7 ) , de uitvoeringsvoorschriften en de bijbehorende veiligheidsnormen. Artikel 8 Gegevensbescherming Wat de verwerking van persoonsgegevens betreft, voeren de nationale statistische instanties hun taken voor de toepassing van deze verordening uit overeenkomstig Verordening (EU) 2016/679 van het Europees Parlement en de Raad ( 8 ) . De verwerking van persoonsgegevens door de Commissie (Eurostat) geschiedt overeenkomstig Verordening (EU) 2018/1725 van het Europees Parlement en de Raad ( 9 ) . Artikel 9 Formaat van de uitgewisselde microgegevens en metagegevens en procedure voor de uitwisseling 1.   De overeenkomstig artikel 5 uitgewisselde microgegevens en metagegevens worden uitgewisseld in elektronische vorm en worden verzonden of geüpload via het centrale punt voor gegevens van de Commissie (Eurostat) en, in voorkomend geval, voor metagegevens. 2.   De lidstaten moeten de uitwisselingsnormen toepassen overeenkomstig de door de Commissie (Eurostat) verstrekte uitvoeringsrichtsnoeren. Artikel 10 Wijziging van Uitvoeringsverordening (EU) 2020/1197 Uitvoeringsverordening (EU) 2020/1197 wordt als volgt gewijzigd: a) In bijlage V, afdeling 2, komt punt 2, a), als volgt te luiden: “a) lidstaat van uitvoer buiten de Unie”: de lidstaat in het statistische registratiegebied waarvan de goederen zich bevinden op het tijdstip van vrijgave voor de douaneregeling of op het tijdstip van wederuitvoer. Indien echter sprake is van goederen in quasi-uitvoer, en de “lidstaat van werkelijke uitvoer” in de zin van afdeling 17, punt 2, tweede alinea, van deze bijlage kan worden bepaald, is de “lidstaat van uitvoer buiten de Unie” met ingang van referentieperiode januari 2024 de lidstaat van werkelijke uitvoer.”. b) In bijlage V, afdeling 8, komt punt 3 als volgt te luiden: “3. De importeur in de lidstaat van invoer of de exporteur in de lidstaat van uitvoer is verplicht de nationale statistische instantie in respectievelijk de lidstaat van invoer of de lidstaat van uitvoer bij te staan bij het oplossen van problemen met betrekking tot de gegevenskwaliteit in verband met statistische informatie, uitsluitend met het oog op kwaliteitsborging van de gegevens over de internationale handel in goederen.”. Artikel 11 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 juli 2021. Voor de Commissie De voorzitter Ursula VON DER LEYEN ( 1 ) PB L 327 van 17.12.2019, blz. 1 . ( 2 ) Uitvoeringsverordening (EU) 2020/1197 van de Commissie van 30 juli 2020 tot vaststelling van technische specificaties en regelingen overeenkomstig Verordening (EU) 2019/2152 van het Europees Parlement en de Raad betreffende Europese bedrijfsstatistieken en tot intrekking van tien rechtshandelingen op het gebied van bedrijfsstatistieken ( PB L 271 van 18.8.2020, blz. 1 ). ( 3 ) Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek en tot intrekking van Verordening (EG, Euratom) nr. 1101/2008 betreffende de toezending van onder de statistische geheimhoudingsplicht vallende gegevens aan het Bureau voor de statistiek van de Europese Gemeenschappen, Verordening (EG) nr. 322/97 van de Raad betreffende de communautaire statistiek en Besluit 89/382/EEG, Euratom van de Raad tot oprichting van een Comité statistisch programma van de Europese Gemeenschappen ( PB L 87 van 31.3.2009, blz. 164 ). ( 4 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ). ( 5 ) Gedelegeerde Verordening (EU) 2016/341 van de Commissie van 17 december 2015 tot aanvulling van Verordening (EU) nr. 952/2013 van het Europees Parlement en van de Raad met overgangsregels voor enkele bepalingen van het douanewetboek van de Unie voor de gevallen waarin de relevante elektronische systemen nog niet operationeel zijn, en tot wijziging van Gedelegeerde Verordening (EU) 2015/2446 ( PB L 69 van 15.3.2016, blz. 1 ). ( 6 ) Besluit (EU, Euratom) 2015/443 van de Commissie van 13 maart 2015 betreffende veiligheid binnen de Commissie ( PB L 72 van 17.3.2015, blz. 41 ). ( 7 ) Besluit (EU, Euratom) 2017/46 van de Commissie van 10 januari 2017 over de beveiliging van communicatie- en informatiesystemen binnen de Europese Commissie ( PB L 6 van 11.1.2017, blz. 40 ). ( 8 ) Verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG (algemene verordening gegevensbescherming) ( PB L 119 van 4.5.2016, blz. 1 ). ( 9 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ). BIJLAGE Uit te wisselen microgegevens Rubrieken met de vermelding “M” zijn verplicht, rubrieken met de vermelding “C” zijn verplicht als ze in het nationale douanesysteem beschikbaar zijn en rubrieken met de vermelding “O” zijn facultatief. Rubrieken met de vermelding “—” zijn niet van toepassing. A B C1 C2 C3 Uit te wisselen microgegevens ( 1 ) Gecentraliseerde vrijmaking bij de invoer Gecentraliseerde vrijmaking bij de uitvoer Goederen in quasi-uitvoer Groep 1 — Algemeen 1.1. Datum/datum van aanvaarding van de douaneaangifte C C C 1.2. Referentieperiode M M M 1.3. Handelsstroom M M M 1.4. Toegepaste douanegegevens — Bijlage M M M 1.5. Ontvangende lidstaat M M M 1.6. Soort aangifte C C C 1.7. Soort aanvullende aangifte C C C 1.8. Procedure C C C 1.9. Aanvullende procedures C C C 1.10. Vergunningnummer van de vergunninghouder C C — Groep 2 — Meeteenheden 2.1. Statistische waarde C C C 2.2. Nettomassa C C C 2.3. Lijst van aanvullende eenheden C C C Groep 3 — Uitsplitsingen 3.1. Goederencode op Taric-niveau (10-cijferige code) C — — 3.2. Goederencode op GN-niveau (8-cijferige code) — C C 3.3. Code land van oorsprong C — — 3.4. Code land van preferentiële oorsprong C — — 3.5. Code land van verzending/uitvoer [Land van verzending] C — — 3.6. Code land van bestemming [Land van laatst bekende bestemming] — C C 3.7. Code land van bestemming [Lidstaat van veronderstelde bestemming] C — — 3.8. Code land van verzending/uitvoer [Lidstaat van werkelijke uitvoer] — — C 3.9. Aard van de transactie C C C 3.10. Preferentie C — — 3.11. Recipiënt C C C 3.12. Vervoerswijze aan de grens C C C 3.13. Wijze van vervoer in het binnenland C C C 3.14. Valuta factuur C C C Groep 4 — Partijen 4.1. Identificatienummer importeur C — — 4.2. Identificatienummer koper C — — 4.3. Identificatienummer geadresseerde ( 2 ) C — — 4.4. Identificatienummer exporteur C C Groep 5 — Facultatieve gegevens 5.1. Totaal gefactureerd bedrag O O O 5.2. Wisselkoers O — — 5.3. Leveringsvoorwaarden O O O 5.4. Gefactureerd bedrag artikel O — — ( 1 ) De tekst tussen haakjes geeft het overeenkomstige statistische gegevenselement aan zoals gespecificeerd in bijlage V bij Verordening (EU) 2020/1197. ( 2 ) Alleen voor de douanegegevensvereisten uit hoofde van Verordening (EU) 2016/341.",
  "source": "EUR LEX"
}