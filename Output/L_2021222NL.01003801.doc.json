{
  "url": "http://www.w3.org/1999/xhtml\">",
  "content": "L_2021222NL.01003801.xml 22.6.2021 NL Publicatieblad van de Europese Unie L 222/38 BESLUIT (GBVB) 2021/1014 VAN DE RAAD van 21 juni 2021 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 ( 1 ) betreffende beperkende maatregelen in het licht van de situatie in Libië vastgesteld. (2) Op 16 april 2021 heeft de VN-Veiligheidsraad UNSCR 2571 (2021) aangenomen. De VN-Veiligheidsraad herinnerde aan UNSCR 2174 (2014), waarin werd besloten dat de maatregelen van UNSCR 1970 (2011) ook van toepassing zijn op personen en entiteiten die andere dan de in UNSCR 1970 (2011) genoemde handelingen verrichten of steunen die de vrede, stabiliteit of veiligheid in Libië bedreigen, of de succesvolle voltooiing van de politieke transitie in het land belemmeren of ondermijnen. De VN-Veiligheidsraad beklemtoonde ook dat onder zulke handelingen ook kan worden verstaan, het belemmeren of ondermijnen van de in de routekaart van het Libisch Forum voor politieke dialoog geplande verkiezingen. (3) Na evaluatie van de situatie in Libië, ook met betrekking tot de in de routekaart van het Libisch Forum voor politieke dialoog geplande verkiezingen, acht de Raad het noodzakelijk te verduidelijken dat de criteria voor het opleggen van beperkende maatregelen ook van toepassing zijn op natuurlijke personen of rechtspersonen en entiteiten die deze verkiezingen belemmeren of ondermijnen. (4) Besluit (GBVB) 2015/1333 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2015/1333 wordt als volgt gewijzigd: 1) in artikel 8 wordt lid 2, punt c), vervangen door: “c) die betrokken zijn bij of steun verlenen aan handelingen die de vrede, de stabiliteit of de veiligheid van Libië bedreigen, of die de succesvolle voltooiing van de politieke transitie in het land belemmeren of ondermijnen, onder meer door: i) handelingen te plannen, aan te sturen of uit te voeren die een schending vormen van het toepasselijk internationaal recht inzake de mensenrechten of internationaal humanitair recht, of een inbreuk op de mensenrechten vormen, in Libië; ii) aanvallen uit te voeren tegen lucht-, land- en zeehavens in Libië, of tegen een Libische staatsinstelling of -installatie, of tegen een buitenlandse missie in Libië; iii) steun te verlenen aan gewapende groepen of criminele netwerken, onder meer door de illegale ontginning van ruwe aardolie of andere natuurlijke hulpbronnen in Libië; iv) bedreigingen te uiten jegens of dwang uit te oefenen op financiële instellingen van de Libische staat of de Libische nationale oliemaatschappij, of door handelingen uit te voeren die kunnen leiden tot of resulteren in verduistering van fondsen van de Libische overheid; v) de bepalingen van het wapenembargo tegen Libië, vastgesteld in UNSCR 1970 (2011) en in artikel 1 van dit besluit, te overtreden of door steun te verlenen aan het omzeilen ervan; vi) de in de routekaart van het Libisch Forum voor politieke dialoog geplande verkiezingen te belemmeren of te ondermijnen; vii) op te treden voor, namens of op aanwijzing van op de lijst geplaatste personen of entiteiten;”; 2) in artikel 9 wordt lid 2, punt c), vervangen door: “c) die betrokken zijn bij of steun verlenen aan handelingen die de vrede, de stabiliteit of de veiligheid van Libië bedreigen, of die de succesvolle voltooiing van de politieke transitie in het land belemmeren of ondermijnen, onder meer door: i) handelingen te plannen, aan te sturen of uit te voeren die een schending vormen van het toepasselijk internationaal recht inzake de mensenrechten of internationaal humanitair recht, of een inbreuk op de mensenrechten vormen, in Libië; ii) aanvallen uit te voeren tegen lucht-, land- en zeehavens in Libië, of tegen een Libische staatsinstelling of -installatie, of tegen een buitenlandse missie in Libië; iii) steun te verlenen aan gewapende groepen of criminele netwerken, onder meer door de illegale ontginning van ruwe aardolie of andere natuurlijke hulpbronnen in Libië; iv) bedreigingen te uiten jegens of dwang uit te oefenen op financiële instellingen van de Libische staat of de Libische nationale oliemaatschappij, of door handelingen uit te voeren die kunnen leiden tot of resulteren in verduistering van fondsen van de Libische overheid; v) de bepalingen van het wapenembargo tegen Libië, vastgesteld in UNSCR 1970 (2011) en in artikel 1 van dit besluit, te overtreden of door steun te verlenen aan het omzeilen ervan; vi) de in de routekaart van het Libisch Forum voor politieke dialoog geplande verkiezingen te belemmeren of te ondermijnen; vii) op te treden voor, namens of op aanwijzing van op de lijst geplaatste personen of entiteiten;”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Luxemburg, 21 juni 2021. Voor de Raad De voorzitter J. BORRELL FONTELLES ( 1 ) Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( PB L 206 van 1.8.2015, blz. 34 ).",
  "source": "EUR LEX"
}