{
  "url": "http://www.w3.org/1999/xhtml\">",
  "content": "L_2010304NL.01001801.xml 20.11.2010 NL Publicatieblad van de Europese Unie L 304/18 RICHTLIJN 2010/79/EU VAN DE COMMISSIE van 19 november 2010 inzake de aanpassing aan de vooruitgang van de techniek van bijlage III bij Richtlijn 2004/42/EG van het Europees Parlement en de Raad inzake de beperking van emissies van vluchtige organische stoffen DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2004/42/EG van het Europees Parlement en van de Raad van 21 april 2004 inzake de beperking van emissies van vluchtige organische stoffen ten gevolge van het gebruik van organische oplosmiddelen in bepaalde verven en vernissen en producten voor het overspuiten van voertuigen, en tot wijziging van Richtlijn 1999/13/EG ( 1 ) , en met name artikel 11, Overwegende hetgeen volgt: (1) De in bijlage III bij Richtlijn 2004/42/EG vermelde analysemethoden dienen te worden gebruikt om te bepalen of voor de in bijlage I bij die richtlijn vermelde producten wordt voldaan aan de in bijlage II bij die richtlijn vermelde grenswaarden voor het maximaal toegestane gehalte aan vluchtige organische stoffen (hierna „VOS” genoemd). Deze methoden dienen aan de vooruitgang van de techniek te worden aangepast. (2) ISO-methode 11890-2 is in 2006 door de Internationale Organisatie voor normalisatie herzien en de nieuwe versie dient in bijlage III bij Richtlijn 2004/42/EG te worden geïntegreerd. (3) In ISO-methode 11890-2 wordt gesteld dat de eenvoudigere en minder dure ISO-methode 11890-1 een aanvaardbaar alternatief is wanneer er geen reactieve verdunningsmiddelen in de formulering van het product zijn opgenomen en wanneer het VOS-gehalte gelijk is aan of hoger is dan 15 % (m/m). Deze methode moet derhalve door Richtlijn 2004/42/EG worden toegestaan teneinde de testkosten voor de lidstaten en de onder die richtlijn vallende marktdeelnemers te beperken. (4) Richtlijn 2004/42/EG dient derhalve dienovereenkomstig te worden gewijzigd. (5) De in deze richtlijn vervatte maatregelen zijn in overeenstemming met het advies van het in artikel 12, lid 3, van Richtlijn 2004/42/EG bedoelde comité, HEEFT DE VOLGENDE RICHTLIJN VASTGESTELD: Artikel 1 Bijlage III bij Richtlijn 2004/42/EG wordt vervangen door de bijlage bij deze richtlijn. Artikel 2 Omzetting 1.   De lidstaten dienen uiterlijk op 10 juni 2012 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mede. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 19 november 2010. Voor de Commissie De voorzitter José Manuel BARROSO ( 1 ) PB L 143 van 30.4.2004, blz. 87 . BIJLAGE „BIJLAGE III IN ARTIKEL 3, LID 1, BEDOELDE METHODEN Toegelaten methode voor producten met een VOS-gehalte dat lager is dan 15 % (m/m), wanneer er geen reactieve verdunningsmiddelen aanwezig zijn: Parameter Eenheid Test Methode Datum bekendmaking VOS-gehalte g/l ISO 11890-2 2006 Toegelaten methoden voor producten met een VOS-gehalte dat gelijk is aan of hoger is dan 15 % (m/m), wanneer er geen reactieve verdunningsmiddelen aanwezig zijn Parameter Eenheid Test Methode Datum bekendmaking VOS-gehalte g/l ISO 11890-1 2007 VOS-gehalte g/l ISO 11890-2 2006 Toegelaten methode voor producten met een VOS-gehalte wanneer er reactieve verdunningsmiddelen aanwezig zijn Parameter Eenheid Test Methode Datum bekendmaking VOS-gehalte g/l ASTMD 2369 2003”",
  "source": "EUR LEX"
}