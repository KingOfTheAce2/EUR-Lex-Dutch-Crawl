{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0011:NL:HTML\">",
  "content": "EUR-Lex - 31983D0011 - NL Avis juridique important | 31983D0011 83/11/EEG: Beschikking van de Commissie van 5 januari 1983 waarbij wordt vastgesteld dat het apparaat genaamd ,,Spex-Double Spectrometer, model 1403\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 017 van 21/01/1983 blz. 0042 - 0042 ***** BESCHIKKING  VAN DE COMMISSIE van 5 januari 1983 waarbij wordt vastgesteld dat het apparaat genaamd »Spex-Double Spectrometer, model 1403\" niet met vrijstelling van de rechten van het gemeenschappelijk douanetarief mag worden ingevoerd (83/11/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 28 juni 1982, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Spex-Double Spectrometer, model 1403\", besteld op 30 september 1981 en bestemd om gebruikt te worden voor het onderzoek van de fotochemie en de fotofysica van elektrisch geleidende polymeren en in het bijzonder voor de meting van diffuus licht en fluorescentielicht met frequentieverschuiving, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat er overeenkomstig artikel 7, lid 5, van Verordening (EEG) nr. 2784/79 op 14 december 1982 een uit vertegenwoordigers van alle Lid-Staten samengestelde groep deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een monochromator is; dat dit apparaat, gezien zijn opjectieve technische kenmerken zoals de waarde van de lichtintensiteit en het oplossend vermogen, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd; dat dit in het bijzonder het geval is met het apparaat »Ramanor U 1000\", vervaardigd door Jobin Yvon, 16-18, rue du Canal, 91160 Longjumeau, Frankrijk, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Spex-Double Spectrometer, model 1403\", waarop de aanvraag van Duitsland van 28 juni 1982 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 5 januari 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}