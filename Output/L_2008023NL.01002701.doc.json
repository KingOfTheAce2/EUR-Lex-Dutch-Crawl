{
  "url": "http://www.w3.org/1999/xhtml\">",
  "content": "L_2008023NL.01002701.xml 26.1.2008 NL Publicatieblad van de Europese Unie L 23/27 BESLUIT VAN DE RAAD van 21 januari 2008 betreffende het standpunt van de Gemeenschap in de Internationale Cacaoraad met betrekking tot de verlenging van de Internationale Cacao-overeenkomst van 2001 (2008/76/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 in samenhang met artikel 300, lid 2, tweede alinea, Gezien het voorstel van de Commissie, ( 1 ) Overwegende hetgeen volgt: (1) De Internationale Cacao-overeenkomst van 2001 is bij Besluit 2002/970/EG van de Raad ( 2 ) op 18 november 2002 namens de Europese Gemeenschap ondertekend en gesloten. (2) Krachtens artikel 63, leden 1 en 3, verstrijkt de Internationale Cacao-overeenkomst van 2001 op 30 september 2008, tenzij zij bij besluit van de Internationale Cacaoraad wordt verlengd met een of twee perioden waarvan de totale duur niet meer dan vier jaar bedraagt. (3) De verlenging van de overeenkomst is in het belang van de Europese Gemeenschap. (4) Het standpunt van de Europese Gemeenschap in de Internationale Cacaoraad moet worden vastgesteld, BESLUIT: Enig artikel De Europese Gemeenschap stemt in de Internationale Cacaoraad voor de verlenging van de Internationale Cacao-overeenkomst van 2001 met een of twee perioden met een totale duur van niet meer dan vier jaar en stelt de secretaris-generaal van de Verenigde Naties van deze verlenging in kennis. Gedaan te Brussel, 21 januari 2008. Voor de Raad De voorzitter I. JARC ( 1 ) PB C 4 van 9.1.2008, blz. 6 . ( 2 ) PB L 342 van 17.12.2002, blz. 1 .",
  "source": "EUR LEX"
}