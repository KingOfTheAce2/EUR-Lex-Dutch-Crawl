{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0072:NL:HTML\">",
  "content": "EUR-Lex - 31994D0072 - NL Avis juridique important | 31994D0072 94/72/EG, Euratom: Beschikking van de Commissie van 1 februari 1994 tot wijziging van Beschikking 90/179/Euratom, EEG waarbij de Bondsrepubliek Duitsland wordt gemachtigd gebruik te maken van statistische gegevens van aan het voorlaatste jaar voorafgaande jaren en geen rekening te houden met bepaalde categorieën handelingen of gebruik te maken van ramingen voor de berekening van de grondslag van de eigen middelen uit de belasting over de toegevoegde waarde (Slechts de tekst in de Duitse taal is authentiek) Publicatieblad Nr. L 036 van 08/02/1994 blz. 0010 - 0010 BESCHIKKING VAN DE COMMISSIE van 1 februari 1994 tot wijziging van Beschikking 90/179/Euratom, EEG waarbij de Bondsrepubliek Duitsland wordt gemachtigd gebruik te maken van statistische gegevens van aan het voorlaatste jaar voorafgaande jaren en  geen rekening te houden met bepaalde categorieën handelingen of gebruik te maken van ramingen voor de berekening van de grondslag van de eigen middelen uit de belasting over de toegevoegde waarde (Slechts de tekst in de Duitse taal is authentiek)  (94/72/EG, Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde (1), inzonderheid op artikel 13, Overwegende dat de Lid-Staten op grond van artikel 28, lid 3, van Zesde Richtlijn 77/388/EEG van de Raad van 17 mei 1977 betreffende de harmonisatie van de wetgevingen der Lid-Staten inzake omzetbelasting - Gemeenschappelijk stelsel van belasting over  de toegevoegde waarde: uniforme grondslag (2), hierna genoemd  \"zesde richtlijn\", bepaalde handelingen kunnen blijven vrijstellen of belasten en dat deze handelingen in aanmerking moeten worden genomen voor de vaststelling van de grondslag van de  BTW-middelen; Overwegende dat de aan de Lid-Staten gegeven mogelijkheid om bepaalde, in de bijlagen E en F van de zesde richtlijn genoemde handelingen te belasten of vrij te stellen met ingang van 1 januari 1990 op grond van artikel 1, punt 1, lid 1, en punt 2, onder  a), van Richtlijn 89/465/EEG (3) is ingetrokken, en dat derhalve de door de Commissie uit hoofde hiervan verleende machtigingen voor de vaststelling van de grondslag van de BTW-middelen moeten worden ingetrokken; Overwegende dat de Commissie ten aanzien van de Bondsrepubliek Duitsland op grond van Verordening (EEG, Euratom) nr. 1553/89 Beschikking 90/179/Euraton, EEG (4) heeft gegeven, waarbij de Bondsrepubliek Duitsland met ingang van het begrotingsjaar 1989  wordt gemachtigd geen rekening te houden met bepaalde categorieën handelingen of gebruik te maken van ramingen voor de berekening van de grondslag van de eigen middelen uit de BTW; Overwegende dat de Bondsrepubliek Duitsland met ingang van 1 januari 1991 de in bijlage F, punt 15, van de zesde BTW-richtlijn bedoelde handelingen belast; dat derhalve met ingang van die datum de machtiging om gebruik te maken van ramingen moet worden  ingetrokken; Overwegende dat de Bondsrepubliek Duitsland met ingang van 1 juli 1990 de afstand en het onderhoud van de terminals door de Deutsche Bundespost Telekom belast; dat de machtiging om voor dienstprestaties met de bijbehorende leveringen van toebehoren op  telecommunicatiegebied gebruik te maken van ramingen, met ingang van 1 juli 1990 overeenkomstig moet worden beperkt; Overwegende dat het Raadgevend Comité voor de eigen middelen het verslag waarin de adviezen van zijn leden over deze beschikking zijn neergelegd, heeft goedgekeurd, HEEFT DE VOLGENDE BESCHIKKING GEGEVEN: Artikel 1 Beschikking 90/179/Euratom, EEG wordt als volgt gewijzigd: 1. in punt 3 van artikel 3 luidt het laatste zinsdeel voor de sedert 1 juli 1990 verrichte handelingen als volgt: \"met uitzondering van de afstand en het onderhoud van de terminals door de Deutsche Bundespost Telekom (bijlage F, ad-punt 5)\"; 2. punt 4 van artikel 3 vervalt voor de sedert 1 januari 1991 verrichte handelingen. Artikel 2 Deze beschikking is gericht tot de Bondsrepubliek Duitsland. Gedaan te Brussel, 1 februari 1994. Voor de Commissie Peter SCHMIDHUBER Lid van de Commissie (1) PB nr. L 155 van 7. 6. 1989, blz. 9. (2) PB nr. L 145 van 13. 6. 1977, blz. 1. (3) PB nr. L 226 van 3. 8. 1989, blz. 21. (4) PB nr. L 99 van 19. 4. 1990, blz. 28.",
  "source": "EUR LEX"
}