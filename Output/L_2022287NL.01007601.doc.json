{
  "url": "http://www.w3.org/1999/xhtml\"><!--",
  "content": "L_2022287NL.01007601.xml 8.11.2022 NL Publicatieblad van de Europese Unie L 287/76 UITVOERINGSVERORDENING (EU) 2022/2120 VAN DE COMMISSIE van 13 juli 2022 tot vaststelling van technische uitvoeringsnormen voor de toepassing van Verordening (EU) 2020/1503 van het Europees Parlement en de Raad met betrekking tot gegevensstandaarden en -vormen, modellen en procedures voor de rapportage van informatie over via crowdfundingplatforms gefinancierde projecten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2020/1503 van het Europees Parlement en de Raad van 7 oktober 2020 betreffende Europese crowdfundingdienstverleners voor bedrijven en tot wijziging van Verordening (EU) 2017/1129 en Richtlijn (EU) 2019/1937 ( 1 ) , en met name artikel 16, lid 3, derde alinea, Overwegende hetgeen volgt: (1) Voor een doeltreffende aggregatie en vergelijking door bevoegde autoriteiten van informatie over gefinancierde crowdfundingprojecten moet er consistentie zijn in de standaarden en vormen die door crowdfundingdienstverleners worden gebruikt wanneer zij die informatie rapporteren overeenkomstig artikel 16, lid 1, van Verordening (EU) 2020/1503. Daarom moet een model worden vastgesteld dat voorziet in gemeenschappelijke standaarden en vormen voor de rapportage van die informatie. (2) Om de tijdige vergaring van informatie en indiening daarvan bij de ESMA door de bevoegde autoriteiten mogelijk te maken, moeten crowdfundingdienstverleners informatie voor een kalenderjaar uiterlijk eind februari van het volgende jaar aan de bevoegde autoriteiten rapporteren. Om de bevoegde autoriteiten en de ESMA de uitgebreide informatie te verstrekken die nodig is om de bevoegde autoriteiten beter in staat te stellen toezicht te houden op de respectieve entiteiten en de ESMA in staat te stellen volledige statistieken over de crowdfundingmarkt in de Unie te ontwikkelen en te publiceren, moet de door crowdfundingdienstverleners gerapporteerde informatie ook betrekking hebben op alle gefinancierde projecten op het platform van een crowdfundingdienstverlener, waaronder projecten waarvoor in het betrokken jaar geen geld is aangetrokken. Crowdfundingdienstverleners moeten ervoor zorgen dat de informatie die zij verstrekken volledig en juist is. (3) Gezien de gevoeligheid van de door crowdfundingdienstverleners te rapporteren informatie, moeten de procedures voor het rapporteren van die informatie de vertrouwelijkheid van de gerapporteerde informatie waarborgen. (4) Om de zekere en efficiënte identificatie van projecteigenaren te waarborgen, moeten daarvoor algemeen gebruikte identificatiecodes worden gerapporteerd. Indien de projecteigenaar een juridische entiteit is, moet de identificatiecode voor juridische entiteiten (LEI) volgens ISO 17442 van de projecteigenaar worden gerapporteerd. Aangezien er geen gemeenschappelijke internationale standaard is voor de identificatie van natuurlijke personen en gezien het belang van een duidelijke identificatie van projecteigenaren die natuurlijke personen zijn, moet voor die projecteigenaren de in artikel 6 van Gedelegeerde Verordening (EU) 2017/590 van de Commissie ( 2 ) vastgestelde identificator worden gerapporteerd. Voorts moet, om de interoperabiliteit van gegevens te waarborgen en de gerapporteerde informatie te kunnen aanvullen met andere gegevens die beschikbaar zijn op het in artikel 23 van Verordening (EU) 2020/1503 bedoelde blad met essentiële beleggingsinformatie, de overeenkomstig artikel 3 van Gedelegeerde Verordening (EU) 2022/2119 van de Commissie ( 3 ) vastgestelde identificator van het crowdfundingaanbod worden gerapporteerd. (5) Om de ESMA in staat te stellen doeltreffende grensoverschrijdende aggregatie en vergelijking van informatie te verrichten en statistieken over de crowdfundingmarkt in de Unie te ontwikkelen, moeten de standaarden en vormen die worden gebruikt wanneer bevoegde autoriteiten informatie over crowdfundingprojecten aan de ESMA verstrekken, consistent zijn. Daarom moet een model worden vastgesteld dat voorziet in gemeenschappelijke standaarden en vormen voor de rapportage van die informatie. De bevoegde autoriteiten moeten de ESMA volledige en juiste informatie verstrekken, waarbij de identiteit van de projecteigenaar volgens een gemeenschappelijke methode wordt geanonimiseerd. (6) Deze verordening is gebaseerd op de ontwerpen van technische uitvoeringsnormen die de ESMA bij de Commissie heeft ingediend. (7) De ESMA heeft open publieke consultaties gehouden over de ontwerpen van technisch uitvoeringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en heeft het advies ingewonnen van de bij artikel 37 van Verordening (EU) nr. 1095/2010 van het Europees Parlement en de Raad ( 4 ) opgerichte Stakeholdergroep effecten en markten. (8) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 5 ) en heeft op 1 juni 2022 advies uitgebracht, HEEFT DE VOLGENDE VERORDENING VASTGESTELD: Artikel 1 Gegevensstandaarden en -vormen, model en procedures voor het rapporteren van informatie aan bevoegde autoriteiten 1.   De overeenkomstig artikel 16, lid 1, van Verordening (EU) 2020/1503 gerapporteerde informatie omvat de volledige en juiste details bedoeld in tabel 2 van de bijlage bij deze verordening, in overeenstemming met de in die tabel gespecificeerde standaarden en vormen, met gebruikmaking van een elektronisch formulier in een gemeenschappelijk CSV-model of in een andere vorm die wordt aanvaard door de bevoegde autoriteit waaraan de informatie moet worden gerapporteerd. 2.   De procedures voor het rapporteren van informatie overeenkomstig dit artikel omvatten mechanismen om de vertrouwelijkheid van de gerapporteerde informatie te waarborgen. 3.   De in lid 1 bedoelde informatie wordt voor elk kalenderjaar uiterlijk eind februari van het volgende kalenderjaar gerapporteerd. 4.   De in lid 1 bedoelde informatie omvat de volgende elementen: a) voor de crowdfundingdienstverlener de identificatiecode voor juridische entiteiten (LEI) volgens ISO 17442; b) voor de projecteigenaar: i) de LEI-code, indien de projecteigenaar een rechtspersoon is; ii) de in artikel 6 van Gedelegeerde Verordening (EU) 2017/590 vastgestelde identificator indien de projecteigenaar een natuurlijke persoon is; c) voor elk afzonderlijk project de overeenkomstig artikel 3 van Gedelegeerde Verordening (EU) 2022/2119 vastgestelde identificator van het crowdfundingaanbod. Artikel 2 Gegevensstandaarden en -vormen, model en procedures voor het rapporteren van informatie aan de ESMA 1.   De overeenkomstig artikel 16, lid 2, van Verordening (EU) 2020/1503 gerapporteerde informatie omvat de volledige en juiste details bedoeld in tabel 3 van de bijlage bij deze verordening, in overeenstemming met de in die tabel gespecificeerde standaarden en vormen, met gebruikmaking van een elektronisch formulier in een gemeenschappelijk CSV-model. 2.   De informatie aan de hand waarvan de projecteigenaar kan worden geïdentificeerd, wordt geanonimiseerd met behulp van een gemeenschappelijk cryptografisch hash-algoritme. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 juli 2022. Voor de Commissie De voorzitter Ursula VON DER LEYEN ( 1 ) PB L 347 van 20.10.2020, blz. 1 . ( 2 ) Gedelegeerde Verordening (EU) 2017/590 van de Commissie van 28 juli 2016 tot aanvulling van Verordening (EU) nr. 600/2014 van het Europees Parlement en de Raad met betrekking tot technische reguleringsnormen voor de melding van transacties aan de bevoegde autoriteiten ( PB L 87 van 31.3.2017, blz. 449 ). ( 3 ) Gedelegeerde Verordening (EU) 2022/2119 van de Commissie van 13 juli 2022 tot aanvulling van Verordening (EU) 2020/1503 van het Europees Parlement en de Raad met betrekking tot technische reguleringsnormen voor het blad met essentiële beleggingsinformatie (zie bladzijde 63 van dit Publicatieblad). ( 4 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). ( 5 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ). BIJLAGE Tabel 1 Glossarium voor tabellen 2 en 3 SYMBOOL GEGEVENSSOORT DEFINITIE {ALPHANUM-n} Maximaal n alfanumerieke tekens Veld voor vrije tekst. {COUNTRYCODE_2} 2 alfanumerieke tekens 2-letterige landcode overeenkomstig de ISO 3166-1-alfa-2-landcode {CURRENCYCODE_3} 3 alfanumerieke tekens 3-letterige valutacode volgens ISO 4217 valutacodes. {DECIMAL-n/m} Decimaal getal van maximaal n cijfers in totaal, waarvan maximaal m cijfers fractiecijfers kunnen zijn. Numeriek veld voor zowel positieve als negatieve waarden: — het decimaalteken is “.” (punt); — in duizendtallen wordt geen scheidingsteken gebruikt; — negatieve getallen worden voorafgegaan door “—” (minus); — waarden worden afgerond, niet afgebroken. {INTEGER-n} Geheel getal van maximaal n tekens in totaal Numeriek veld voor zowel positieve als negatieve gehele waarden. — in duizendtallen wordt geen scheidingsteken gebruikt; — negatieve getallen worden voorafgegaan door “—” (minus). {LEI} 20 alfanumerieke tekens De identificatiecode voor juridische entiteiten (LEI) volgens ISO 17442 {NATIONAL_ID} 35 alfanumerieke tekens De identificator wordt afgeleid overeenkomstig artikel 6 van Gedelegeerde Verordening (EU) 2017/590. Tabel 2 Door de bevoegde autoriteiten te rapporteren informatie N Veld Te rapporteren inhoud Voor de rapportage te gebruiken formaat en normen 1 Identificatiecode crowdfundingdienstverle-ner Code die wordt gebruikt om de crowdfundingdienstverlener te identificeren die verantwoordelijk is voor de rapportage. {LEI} 2 Rapportageperiode Het jaar waarover wordt gerapporteerd. JJJJ Informatie over de projecten waarvoor de crowdfundingdienstverlener een crowdfundingaanbod heeft gedaan tijdens de rapportageperiode. De velden 3 tot en met 6 moeten voor elk project worden herhaald. Indien het bijeengebrachte bedrag in meer dan één valuta wordt uitgedrukt, worden de velden 5 tot en met 6 voor elke valuta herhaald. 3 Identificatiecode crowdfundingaanbod Unieke identificatiecode van het crowdfundingaanbod als gespecificeerd in artikel 3 van Gedelegeerde Verordening (EU) 2022/2119. {ALPHANUM-28} 4 Sector De sector van het project zoals gespecificeerd in het eerste niveau van classificatie als bedoeld in artikel 2, lid 1, punt a), van Verordening (EG) nr. 1893/2006 van het Europees Parlement en de Raad ( 1 ) . {ALPHANUM-1} 5 Bijeengebracht bedrag Het voor het project bijeengebrachte bedrag De in dit veld gerapporteerde informatie moet stroken met de in veld 12 ingevulde waarden. {DECIMAL-18/5} 6 Valuta bijeengebracht bedrag De valuta waarin het bijeengebrachte bedrag is uitgedrukt. {CURRENCYCODE_3} Informatie over de projecteigenaar(s) van elk project. Veld 7 moet voor elke projecteigenaar worden herhaald. 7 Identificatiecode projecteigenaar(s) Voor het identificeren van de projecteigenaar gebruikte code: a) indien de projecteigenaar een rechtspersoon is: de LEI-code; b) indien de projecteigenaar een natuurlijke persoon is: de overeenkomstig artikel 6 van Gedelegeerde Verordening (EU) 2017/590 vastgestelde identificator. {LEI} {NATIONAL_ID} Informatie over de beleggers en de voor elk project uitgegeven instrumenten. Indien verschillende soorten instrumenten, verschillende soorten beleggers, verschillende landen van beleggers of valuta’s moeten worden gerapporteerd, worden de velden 8 tot en met 13 zo vaak herhaald als nodig is voor elke combinatie van soort instrument, soort belegger, land van de belegger en valuta. 8 Soort instrument Soort uitgegeven instrumenten. LOAN — Leningen ICFP — Voor crowdfunding toegelaten instrumenten EQUI — Eigenvermogensinstrumenten die effecten zijn in de zin van artikel 4, lid 1, punt 44, van Richtlijn 2014/65/EU van het Europees Parlement en de Raad ( 2 ) , zoals die welke bedoeld zijn in punt a). DEBT — Schuldinstrumenten die effecten zijn in de zin van artikel 4, lid 1, punt 44, van Richtlijn 2014/65/EU, zoals die welke bedoeld zijn in punt b). OTHR — Andere effecten in de zin van artikel 4, lid 1, punt 44, van Richtlijn 2014/65/EU, zoals die welke bedoeld zijn in punt c). 9 Soort belegger Vermelding om welke soort of soorten belegger het gaat: a) een natuurlijke of rechtspersoon die een professionele cliënt is in de zin van deel I, punten 1 tot en met 4, van bijlage II bij Richtlijn 2014/65/EU; b) een natuurlijke of rechtspersoon die de goedkeuring van de crowdfundingdienstverlener heeft om te worden behandeld als ervaren belegger in overeenstemming met de criteria en de procedure van bijlage II bij Verordening (EU) 2020/1503; c) een niet-ervaren belegger; d) de projecteigenaar. Indien het in veld 12 gerapporteerde bedrag betrekking heeft op het bedrag dat door de projecteigenaar in het project is geïnvesteerd, omvat de in dit veld gerapporteerde soort belegger de projecteigenaar als bedoeld in punt d). PROF — een professionele cliënt in de zin van deel I, punten 1 tot en met 4, van bijlage II bij Richtlijn 2014/65/EU SOPH — een ervaren belegger in overeenstemming met de criteria en de procedure van bijlage II bij Verordening (EU) 2020/1503 RETL — Niet-ervaren belegger OTHR — Projecteigenaren 10 Land belegger Het land waar de beleggers hun fiscale woonplaats hebben. {COUNTRYCODE_2} 11 Aantal beleggers Aantal individuele beleggers voor de gegeven soort belegger en het land van de belegger. {INTEGER-9} 12 Belegd bedrag Het totale belegde bedrag voor de betrokken soort belegger en het land van de belegger, uitgedrukt in de valuta die voor de betaling is gebruikt. {DECIMAL-18/5} 13 Valuta belegd bedrag De valuta waarin het belegde bedrag is uitgedrukt. {CURRENCYCODE_3} Tabel 3 Aan de ESMA te rapporteren informatie N VELD TE RAPPORTEREN INHOUD VOOR DE RAPPORTAGE TE GEBRUIKEN FORMAAT EN NORMEN 1 Identificatiecode crowdfundingdienstverle-ner Code die wordt gebruikt om de crowdfundingdienstverlener te identificeren die verantwoordelijk is voor de rapportage. {LEI} 2 Rapportageperiode Het jaar waarover wordt gerapporteerd. JJJJ Informatie over de projecten waarvoor de crowdfundingdienstverlener een crowdfundingaanbod heeft gedaan tijdens de rapportageperiode. De velden 3 tot en met 6 moeten voor elk project worden herhaald. Indien het bijeengebrachte bedrag in meer dan één valuta wordt uitgedrukt, worden de velden 5 tot en met 6 voor elke valuta herhaald. 3 Identificatiecode crowdfundingaanbod Unieke identificatiecode van het crowdfundingaanbod als gespecificeerd in artikel 3 van Gedelegeerde Verordening (EU) 2022/2119. {ALPHANUM-28} 4 Sector De sector van het project zoals gespecificeerd in het eerste niveau van classificatie als bedoeld in artikel 2, lid 1, punt a), van Verordening (EG) nr. 1893/2006. {ALPHANUM-1} 5 Bijeengebracht bedrag Het voor het project bijeengebrachte bedrag. De in dit veld gerapporteerde informatie moet stroken met de in veld 12 ingevulde waarden. {DECIMAL-18/5} 6 Valuta bijeengebracht bedrag De valuta waarin het bijeengebrachte bedrag is uitgedrukt. {CURRENCYCODE_3} Informatie over de projecteigenaar(s) van elk project. Veld 7 moet voor elke projecteigenaar worden herhaald. 7 Geanonimiseerde identificatiecode projecteigenaar(s) De overeenkomstig artikel 2, lid 2, geanonimiseerde identificatiecode van de projecteigenaar. {ALPHANUM} Informatie over de beleggers en de voor elk project uitgegeven instrumenten. Indien verschillende soorten instrumenten of verschillende soorten beleggers, verschillende landen van beleggers of valuta’s moeten worden gerapporteerd, worden de velden 8 tot en met 13 zo vaak herhaald als nodig is voor elke combinatie van soort instrument, soort belegger, land van de belegger en valuta. 8 Soort instrument Soort uitgegeven instrumenten. LOAN — Leningen ICFP — Voor crowdfunding toegelaten instrumenten EQUI — Eigenvermogensinstrumenten die effecten zijn in de zin van artikel 4, lid 1, punt 44, van Richtlijn 2014/65/EU, zoals die welke bedoeld zijn in punt a). DEBT — Schuldinstrumenten die effecten zijn in de zin van artikel 4, lid 1, punt 44, van Richtlijn 2014/65/EU, zoals die welke bedoeld zijn in punt b). OTHR — Andere effecten in de zin van artikel 4, lid 1, punt 44, van Richtlijn 2014/65/EU, zoals die welke bedoeld zijn in punt c). 9 Soort belegger Vermelding om welke soort belegger het gaat: a) een natuurlijke of rechtspersoon die een professionele cliënt is in de zin van deel I, punten 1 tot en met 4, van bijlage II bij Richtlijn 2014/65/EU; b) een natuurlijke of rechtspersoon die de goedkeuring van de crowdfundingdienstverlener heeft om te worden behandeld als ervaren belegger in overeenstemming met de criteria en de procedure van bijlage II bij Verordening (EU) 2020/1503; c) een niet-ervaren belegger; d) de projecteigenaar. Indien het in veld 12 gerapporteerde bedrag betrekking heeft op het bedrag dat door de projecteigenaar in het project is geïnvesteerd, omvat de in dit veld gerapporteerde soort belegger de projecteigenaar als bedoeld in punt d). PROF — een professionele cliënt in de zin van deel I, punten 1 tot en met 4, van bijlage II bij Richtlijn 2014/65/EU SOPH — een ervaren belegger in overeenstemming met de criteria en de procedure van bijlage II bij Verordening (EU) 2020/1503 RETL — Niet-ervaren belegger OTHR — Projecteigenaren 10 Land belegger Het land waar de beleggers hun fiscale woonplaats hebben. {COUNTRYCODE_2} 11 Aantal beleggers Aantal individuele beleggers voor de gegeven soort belegger en het land van de belegger. {INTEGER-9} 12 Belegd bedrag Het totale belegde bedrag voor de betrokken soort belegger en het land van de belegger, uitgedrukt in de valuta die voor de betaling is gebruikt. {DECIMAL-18/5} 13 Valuta belegd bedrag De valuta waarin het belegde bedrag is uitgedrukt. {CURRENCYCODE_3} ( 1 ) Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev. 2 en tot wijziging van Verordening (EEG) nr. 3037/90 en enkele EG-verordeningen op specifieke statistische gebieden ( PB L 393 van 30.12.2006, blz. 1 ). ( 2 ) Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( PB L 173 van 12.6.2014, blz. 349 ).",
  "source": "EUR LEX"
}