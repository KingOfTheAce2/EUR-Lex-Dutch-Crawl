{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R2495:NL:HTML\">",
  "content": "EUR-Lex - 32001R2495 - NL Avis juridique important | 32001R2495 Verordening (EG) nr. 2495/2001 van de Commissie van 19 december 2001 tot wĳziging van Verordening (EG) nr. 2406/96 van de Raad houdende vaststelling van gemeenschappelĳke handesnormen voor bepaalde visserĳproducten Publicatieblad Nr. L 337 van 20/12/2001 blz. 0023 - 0024 Verordening (EG) nr. 2495/2001 van de Commissie van 19 december 2001 tot wijziging van Verordening (EG) nr. 2406/96 van de Raad houdende vaststelling van gemeenschappelijke handesnormen voor bepaalde visserijproducten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 104/2000 van de Raad van 17 december 1999 houdende een gemeenschappelijke ordening van de markten in de sector visserijproducten en producten van de aquacultuur(1), en met name op artikel 2, lid 3, Overwegende hetgeen volgt: (1) Bij Verordening (EG) nr. 2406/96 van de Raad(2), laatstelijk gewijzigd bij Verordening (EG) nr. 2578/2000(3), zijn de grootte-indelingen vastgesteld, onder meer voor haring van de soort Clupea harengus. Voor haring uit de Oostzee stelt deze tabel één enkele grootte vast voor de ten noorden van 59° 30' NB gevangen en aangevoerde producten en één enkele grootte voor ten zuiden van 59° 30' NB gevangen en aangevoerde producten. (2) De specifieke grootte welke voor ten noorden van 59° 30' NB gevangen en aangevoerde Oostzeeharing van toepassing is, blijkt niet meer aan de reële behoeften van de markt in deze zone te voldoen en er moeten bijgevolg meer grootteklassen worden vastgesteld. (3) Het gemiddelde gewicht en de gemiddelde lengte van de haring in het Centrale Bekken van de Oostzee is gedurende de afgelopen 15 jaar namelijk aanzienlijk afgenomen. Dit betekent dat de haring van het noordelijke type (klein formaat, maar van betrekkelijk hoge leeftijd) de meerderheid van het bestand en van de vangsten in het Centrale Bekken uitmaakt. De IBSFC (Internationale Visserijcommissie voor de Oostzee) heeft geen minimummaat vastgesteld voor haring uit de Oostzee. (4) Het is derhalve noodzakelijk te voorzien in handelsnormen voor deze producten en in een groter aantal grootteklassen. (5) Het is bijgevolg dienstig de momenteel in het noordelijke deel van de Oostzee toepasselijke grootteklassen te herzien. Deze herziening betreft een aanpassing van de in artikel 2, lid 3, van Verordening (EG) nr. 104/2000 bedoelde gemeenschappelijke handelsnormen. (6) De in deze verordening vervatte maatregelen zijn in overeenstemming met het advies van het Comité van beheer voor visserijproducten, HEEFT DE VOLGENDE VERORDENING VASTGESTELD: Artikel 1 In bijlage II van Verordening (EG) nr. 2406/96 wordt de grootte-indeling voor Oostzeeharing (Clupea harengus), gevangen en aangevoerd ten noorden van 59° 30' NB, gewijzigd overeenkomstig de bijlage bij deze verordening. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 2002. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 2001. Voor de Commissie Franz Fischler Lid van de Commissie (1) PB L 17 van 21.1.2000, blz. 22. (2) PB L 334 van 23.12.1996, blz. 1. (3) PB L 298 van 25.11.2000, blz. 1. BIJLAGE >RUIMTE VOOR DE TABEL>",
  "source": "EUR LEX"
}