{
  "url": "http://www.w3.org/1999/xhtml\">",
  "content": "L_2010315NL.01002001.xml 1.12.2010 NL Publicatieblad van de Europese Unie L 315/20 VERORDENING (EU) Nr. 1108/2010 VAN DE COMMISSIE van 30 november 2010 tot goedkeuring van een niet-minimale wijziging van het productdossier betreffende een in het register van beschermde oorsprongsbenamingen en beschermde geografische aanduidingen ingeschreven benaming (Castagna del Monte Amiata (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 7, lid 4, eerste alinea, Overwegende hetgeen volgt: (1) Overeenkomstig artikel 9, lid 1, eerste alinea, en artikel 17, lid 2, van Verordening (EG) nr. 510/2006 heeft de Commissie de aanvraag van Italië onderzocht voor de goedkeuring van een wijziging van het productdossier van de beschermde geografische aanduiding „Castagna del Monte Amiata” die bij Verordening (EG) nr. 2400/96 van de Commissie ( 2 ) , zoals gewijzigd bij Verordening (EG) nr. 1904/2000 ( 3 ) , is geregistreerd. (2) Aangezien de betrokken wijzigingen niet minimaal zijn in de zin van artikel 9 van Verordening (EG) nr. 510/2006, heeft de Commissie de wijzigingsaanvraag overeenkomstig artikel 6, lid 2, eerste alinea, van die verordening bekendgemaakt in het Publicatieblad van de Europese Unie ( 4 ) . Aangezien de Commissie geen enkel bezwaar overeenkomstig artikel 7 van Verordening (EG) nr. 510/2006 heeft ontvangen, moet de wijziging worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de in de bijlage bij deze verordening vermelde benaming wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 november 2010. Voor de Commissie De voorzitter José Manuel BARROSO ( 1 ) PB L 93 van 31.3.2006, blz. 12 . ( 2 ) PB L 327 van 18.12.1996, blz. 11 . ( 3 ) PB L 228 van 8.9.2000, blz. 57 . ( 4 ) PB C 60 van 11.3.2010, blz. 15 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.6. Groenten, fruit en granen, in ongewijzigde staat of verwerkt ITALIË Castagna del Monte Amiata (BGA)",
  "source": "EUR LEX"
}