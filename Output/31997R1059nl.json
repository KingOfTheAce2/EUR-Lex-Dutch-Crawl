{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1059:NL:HTML\">",
  "content": "EUR-Lex - 31997R1059 - NL Avis juridique important | 31997R1059 Verordening (EG) nr. 1059/97 van de Commissie van 11 juni 1997 tot aanpassing van het maximaal toegestane visserij-inspanningsniveau voor sommige visserijtakken Publicatieblad Nr. L 154 van 12/06/1997 blz. 0026 - 0027 VERORDENING (EG) Nr. 1059/97 VAN DE COMMISSIE van 11 juni 1997 tot aanpassing van het maximaal toegestane visserij-inspanningsniveau voor sommige visserijtakken DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2027/95 van de Raad van 15 juni 1995 tot invoering van een regeling voor het beheer van de visserij-inspanning voor bepaalde vangstgebieden en visbestanden van de Gemeenschap (1), inzonderheid op artikel 4, tweede streepje, Overwegende dat de Commissie overeenkomstig artikel 4, tweede streepje, van Verordening (EG) nr. 2027/95 op verzoek van een lidstaat de nodige maatregelen dient te nemen om ervoor te zorgen dat die lidstaat zijn quota kan exploiteren overeenkomstig de bepalingen van artikel 6, lid 2, derde alinea, van Verordening (EG) nr. 685/95 van de Raad van 27 maart 1995 betreffende het beheer van de visserij-inspanningen voor bepaalde vangstgebieden en visbestanden van de Gemeenschap (2); Overwegende dat Nederland bij de Commissie een verzoek heeft ingediend om aanpassing van het aan zijn vaartuigen toegestane maximale visserij-inspanningsniveau met betrekking tot sommige quota die zijn toegewezen bij Verordening (EG) nr. 390/97 van de Raad van 20 december 1996 inzake de vaststelling van de voor 1997 geldende totaal toegestane vangsten voor bepaalde visbestanden of groepen visbestanden, alsmede bepaalde bij de visserij in acht te nemen voorschriften (3), laatstelijk gewijzigd bij Verordening (EG) nr. 711/97 (4); Overwegende dat de verordening onmiddellijk in werking dient te treden opdat Nederland zijn quota kan exploiteren; Overwegende dat de in deze verordening vervatte maatregelen in overeenstemming zijn met het advies van het ComitÃ© van beheer voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Het in bijlage I bij Verordening (EG) nr. 2027/95 voor het Koninkrijk der Nederlanden vermelde maximaal toegestane inspanningsniveau voor de visserij met gesleept vistuig op demersale soorten, wordt aangepast zoals aangegeven in de bijlage. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 9 juni 1997. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 juni 1997. Voor de Commissie Emma BONINO Lid van de Commissie (1) PB nr. L 199 van 24. 8. 1995, blz. 1. (2) PB nr. L 71 van 31. 3. 1995, blz. 5. (3) PB nr. L 66 van 6. 3. 1997, blz. 1. (4) PB nr. L 106 van 24. 4. 1997, blz. 1. BIJLAGE >RUIMTE VOOR DE TABEL>",
  "source": "EUR LEX"
}