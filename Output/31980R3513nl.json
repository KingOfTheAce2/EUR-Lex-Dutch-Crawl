{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980R3513:NL:HTML\">",
  "content": "EUR-Lex - 31980R3513 - NL Belangrijke juridische mededeling | 31980R3513 Verordening (EEG) nr. 3513/80 van de Commissie van 23 december 1980 houdende afwijking voor de landen die de Overeenkomst van Carthagena (Andesgroep) ondertekend hebben van de artikelen 1, 6 en 12 van Verordening (EEG) nr. 3510/80 van de Commissie van 23 december 1980 betreffende de definitie van het begrip \"produkten van oorsprong\" voor de toepassing van de door de Europese Economische Gemeenschap voor bepaalde produkten uit ontwikkelingslanden verleende tariefpreferenties Publicatieblad Nr. L 368 van 31/12/1980 blz. 0063 - 0065 Bijzondere uitgave in het Grieks: Hoofdstuk 02 Deel 12 blz. 0229 bijzondere uitgave in het Tsjechisch Hoofdstuk 02 Deel 01 blz. 375  - 378 bijzondere uitgave in het Ests Hoofdstuk 02 Deel 01 blz. 375  - 378 bijzondere uitgave in het Hongaars Hoofdstuk 02 Deel 01 blz. 375  - 378 bijzondere uitgave in het Litouws Hoofdstuk 02 Deel 01 blz. 375  - 378 bijzondere uitgave in het Lets Hoofdstuk 02 Deel 01 blz. 375  - 378 bijzondere uitgave in het Maltees Hoofdstuk 02 Deel 01 blz. 375  - 378 bijzondere uitgave in het Pools Hoofdstuk 02 Deel 01 blz. 375  - 378 bijzondere uitgave in het Slowaaks Hoofdstuk 02 Deel 01 blz. 375  - 378 bijzondere uitgave in het Sloveens Hoofdstuk 02 Deel 01 blz. 375  - 378 Verordening (EEG) nr. 3513/80 Van de Commissie van 23 december 1980 houdende afwijking voor de landen die de Overeenkomst van Carthagena (Andesgroep) ondertekend hebben van de artikelen 1, 6 en 12 van Verordening (EEG) nr. 3510/80 van de Commissie van 23 december 1980 betreffende de definitie van het begrip \"produkten van oorsprong\" voor de toepassing van de door de Europese Economische Gemeenschap voor bepaalde produkten uit ontwikkelingslanden verleende tariefpreferenties DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Overwegende dat er voor de toepassing van de bepalingen inzake de door de Gemeenschap voor bepaalde produkten van oorsprong uit ontwikkelingslanden verleende tariefpreferenties bij Verordening (EEG) nr. 3510/80 van de Commissie [1], hierna genoemd \"basisverordening\", regelen inzake de oorsprong zijn vastgesteld, zowel voor wat betreft de voorwaarden waaronder deze produkten het karakter van \"produkten van oorsprong\" verkrijgen, als betreffende het aantonen van dit karakter en de wijze waarop de controle hiervan geschiedt; Overwegende dat er een zeer nauwe economische samenwerking tot stand gebracht is in het kader van de Overeenkomst van Carthagena (Andesgroep) tussen Bolivia, Colombia, Ecuador, Peru en Venezuela, hierna te noemen \"landen van de Andesgroep\"; dat de in artikel 1 van de basisverordening opgenomen bepalingen inzake het verkrijgen van het karakter van \"produkten van oorsprong\", mits hierin de nodige wijzigingen worden aangebracht, zouden kunnen bijdragen tot het vergemakkelijken van deze samenwerking door in een bepaald land van de Andesgroep gebruik van produkten van oorsprong uit de andere landen van de Andesgroep aan te moedigen; dat het nuttig is genoemde bepalingen dienovereenkomstig te wijzigen en in bijzondere regelen te voorzien met betrekking tot het. aantonen van het karakter van \"produkten van oorsprong\" en de wijze waarop de controle hiervan geschiedt; dat het hiertoe noodzakelijk is de verzoeken om controle te centraliseren bij een gemeenschappelijk administratief orgaan van genoemde groep; Overwegende dat de bepalingen van deze verordening in overeenstemming zijn met het advies van het Comité oorsprong van goederen, HEEFT DE VOLGENDE VERORDENING VASTGESTELD: Artikel 1 1. In afwijking van het bepaalde in artikel 1 van de basisverordening, worden eveneens beschouwd als produkten van oorsprong uit Bolivia, Colombia, Ecuador, Peru en Venezuela, hierna te noemen \"landen van de Andesgroep\", produkten die het karakter van \"produkten van oorsprong\" hebben verkregen in één van deze landen overeenkomstig het bepaalde in het hierboven genoemde artikel 1 en die, na uit dit land te zijn uitgevoerd, in geen van de andere landen van de Andesgroep een be- of verwerking hebben ondergaan of aldaar be- of verwerkingen hebben ondergaan die onvoldoende zijn om aan hen het karakter van oorsprong uit een van deze landen te verlenen uit hoofde van het bepaalde in het hierboven genoemde artikel 1 en op voorwaarde dat: a) er tijdens deze be- of verwerkingen uitsluitend produkten van oorsprong uit een van de landen van de Andesgroep zijn gebruikt; b) wanneer een percentageregel in de bij artikel 3 van de hierboven genoemde verordening bedoelde lijsten A en B het aandeel in waarde beperkt van niet van oorsprong zijnde produkten die onder bepaalde voorwaarden kunnen worden verwerkt, de meerwaarde verkregen is met inachtneming van de percentageregels in ieder van deze landen, alsmede van de andere regels die in genoemde lijsten voorkomen, zonder mogelijkheid van cumulatie van het ene land tot het andere. 2. Voor de toepassing van het bepaalde in lid 1, sub a), is het feit dat andere dan in genoemde bepalingen bedoelde produkten zijn gebruikt in een verhouding welke niet totaal in waarde 5 % van de waarde van de in de Gemeenschap ingevoerde verkregen produkten overschrijdt, niet van invloed op het vaststellen van de oorsprong van deze laatste produkten, wanneer de aldus gebruikte produkten niet het karakter van oorsprong zouden hebben ontnomen aan de oorspronkelijk uit een van de landen van de Andesgroep uitgevoerde produkten, indien zij hierin waren verwerkt. 3. In de gevallen als bedoeld in lid 1, sub b), mag geen enkel niet van oorsprong zijnd produkt zijn verwerkt, dat daarbij alleen de in artikel 3, lid 2, van de basisverordening bedoelde be- of verwerkingen ondergaat. 4. In afwijking van lid 1, en onder voorbehoud dat alle in dat lid gestelde voorwaarden niettemin zijn vervuld, blijven de verkregen produkten slechts van oorsprong uit het eerste land van uitvoer van de Andesgroep wanneer de waarde van de uit dit land van oorsprong zijnde be- of verwerkte produkten het grootste percentage van de waarde van de verkregen produkten uitmaakt. Indien dit niet het geval is worden deze laatste produkten beschouwd als produkten van oorsprong uit het land van de Andesgroep, waar de verkregen meerwaarde het grootste percentage van hun waarde uitmaakt. Artikel 2 1. Voor de toepassing van artikel 1 geldt het bepaalde in artikel 4 van de basisverordening. 2. Voor de toepassing van artikel 1, lid 1, sub b), en lid 4 wordt onder verkregen meerwaarde verstaan het ver schil tussen enerzijds de prijs af fabriek van de verkre gen goederen, verminderd met de in geval van uitvoer uit het betrokken land gerestitueerde of te restitueren bin nenlandse heffingen en anderzijds de douanewaarde van alle in dit land ingevoerde en verwerkte produkten. Artikel 3 1. In geval van toepassing van artikel 1 wordt het bewijs van het karakter van oorsprong in de zin van artikel 1 van de basisverordening van de in het eerste land van de Andesgroep verkregen en naar een ander land van de Andesgroep uitgevoerde goederen geleverd door een certificaat van oorsprong formulier A, waarvan het model is opgenomen in de bijlage bij de basisverordening. Dit certificaat wordt afgegeven door de regeringsinstanties van het land van uitvoer, die bevoegd zijn voor de afgifte van de certificaten van oorsprong in het kader van de basisverordening. 2. In geval van toepassing van artikel 1 wordt het bewijs van het karakter van oorsprong in de zin van dat artikel voor de produkten die in een van de landen van de Andesgroep zijn verbleven of hierin slechts de in dat artikel bedoelde verwerkingen hebben ondergaan, en die uit dit land naar een ander land van de Andesgroep worden uitgevoerd, geleverd door het in lid 1 bedoelde certificaat dat is afgegeven onder de in dat lid gestelde voorwaarden, op basis van de reeds vroeger afgegeven certificaten van oorsprong formulier A. Artikel 4 In afwijking van het bepaalde in artikel 6 van de basisverordening worden de in artikel 1 bedoelde produkten in de Gemeenschap toegelaten met toepassing van de in dat artikel bedoelde bepalingen betreffende de tariefpreferenties, onder overlegging van certificaat van oorsprong formulier A dat is afgegeven door de autoriteit van het land van de Andesgroep van waaruit de goederen naar de Gemeenschap worden uitgevoerd, op basis van de reeds eerder afgegeven certificaten van oorsprong formulier A. Artikel 5 Op de in de artikelen 3 en 4 bedoelde certificaten wordt aangegeven: - in vak 4 \"Voor officieel gebruik\" het land van de Andesgroep, waaruit de goederen van oorsprong zijn, alsmede één van de volgende vermeldingen: \"CUMULATION ANDEAN GROUP\" \"CUMUL GROUPE ANDIN\" - in vak 12 \"Verklaring van de exporteur\" dat de goederen voldoen aan de voorwaarden inzake de oorsprong, die door het Algemeen Preferentie Systeem vereist zijn om te worden uitgevoerd naar de \"Europese Economische Gemeenschap\". Artikel 6 1. De in de artikelen 1 tot en met 5 opgenomen bepalingen zijn slechts van toepassing voor zover de bepalingen die het handelsverkeer tussen ieder van de hierboven bedoelde landen regelen, in het kader van deze verordening gelijk zijn aan de in de basisverordening, alsmede aan de in deze verordening vastgestelde bepalingen. 2. Bovendien verbindt ieder land van de Andesgroep zich ten opzichte van de Commissie van de Europese Gemeenschappen, door bemiddeling van de \"Junta del Acuerdo de Cartagena\" de regelen inzake het opmaken en de afgifte van de certificaten van oorsprong formulier A, alsmede de regelen betreffende de administratieve samenwerking, die in de navolgende artikelen 7 en 8 zijn opgenomen, in acht te nemen of in acht te doen nemen. Artikel 7 1. De controle a posteriori van de in artikel 3 bedoelde certificaten formulier A geschiedt bij wijze van steekproef en telkens wanneer de in genoemd artikel bedoelde autoriteiten van de landen van de Andesgroep, waar de produkten of wel verbleven zijn vóór hun we- deruitvoer in dezelfde staat, of wel de bij artikel 1 bedoelde be- of verwerkingen hebben ondergaan, gegronde twijfel koesteren ten aanzien van de echtheid van het document of de juistheid van de gegevens met betrekking tot de werkelijke oorsprong van de betrokken produkten. 2. Voor de toepassing van het bepaalde in lid 1 sturen de in dat lid bedoelde autoriteiten het certificaat van oorsprong formulier A terug aan de \"Junta del Acuerdo de Cartagena\" onder vermelding, in voorkomend geval, van de formele of materiële redenen die een onderzoek rechtvaardigen. Zij verschaffen alle inlichtingen die konden worden verkregen en die de indruk wekken dat de op genoemd certificaat aangebrachte vermeldingen onjuist zijn. Artikel 8 1. De controle a posteriori van de in artikel 4 bedoelde certificaten formulier A geschiedt in de in artikel 13 van de basisverordening bedoelde gevallen. In afwijking van het bepaalde in lid 2 van genoemd artikel sturen de bevoegde douaneautoriteiten in de Gemeenschap het certificaat van oorsprong formulier A terug aan de \"Junta del Acuerdo de Cartagena\". 2. De landen van de Andesgroep delen aan de Commissie het adres van de \"Junta del Acuerdo de Cartagena\" mede. De Commissie geeft deze inlichting door aan de douaneautoriteiten van de Lid-Staten. Artikel 9 De toelichting, die als bijlage bij deze verordening is gevoegd, maakt hiervan een integrerend deel uit. Artikel 10 Deze verordening treedt in werking op de derde dag na die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 januari 1981. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 december 1980. Voor de Commissie Étienne Davignon Lid van de Commissie [1] Zie blz. 1 van dit Publikatieblad. -------------------------------------------------- BIJLAGE Toelichting op artikel 1 Voor de toepassing van het bepaalde in artikel 1, lid 1, sub b), dient de percentageregel te worden in acht genomen, waarbij voor de verkregen meerwaarde wordt verwezen naar de bijzondere bepalingen van de in artikel 3 van de basisverordening bedoelde lijsten A en B. Zij vormt dus, wanneer het verkregen produkt in genoemde lijst A is opgenomen, een aanvullend criterium op dat van de verandering van tariefpost voor het eventueel gebruikte niet van oorsprong zijnde produkt. --------------------------------------------------",
  "source": "EUR LEX"
}