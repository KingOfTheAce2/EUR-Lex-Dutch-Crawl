{
  "url": "http://www.w3.org/1999/xhtml\">",
  "content": "L_2015076NL.01000601.xml 20.3.2015 NL Publicatieblad van de Europese Unie L 76/6 UITVOERINGSVERORDENING (EU) 2015/459 VAN DE COMMISSIE van 19 maart 2015 tot vaststelling van de technische kenmerken voor de speciale module 2016 over jongeren op de arbeidsmarkt, overeenkomstig Verordening (EG) nr. 577/98 van de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 577/98 van de Raad van 9 maart 1998 betreffende de organisatie van een steekproefenquête naar de arbeidskrachten in de Gemeenschap ( 1 ) , en met name artikel 7 bis, lid 5, Overwegende hetgeen volgt: (1) Om te kunnen toezien op de vooruitgang bij de verwezenlijking van de gemeenschappelijke doelstellingen die zijn opgenomen in de Europa 2020-strategie en het bijbehorende vlaggenschipinitiatief Jeugd in beweging ( 2 ) , is er behoefte aan een uitvoerige reeks gegevens over jongeren en hun overgang naar de arbeidsmarkt, die onderlinge vergelijkingen tussen de lidstaten mogelijk maakt. (2) In haar mededeling „Een andere kijk op onderwijs: Investeren in vaardigheden voor betere sociaaleconomische resultaten” ( 3 ) moedigt de Commissie de lidstaten aan om hun onderwijssysteem te hervormen, zodat jonge mensen worden toegerust met de juiste vaardigheden voor de arbeidsmarkt. (3) In zijn resolutie van 27 november 2009 over een nieuw kader voor Europese samenwerking in jeugdzaken (2010-2018) ( 4 ) heeft de Raad benadrukt dat er behoefte is aan meer kennis van en inzicht in de levensomstandigheden, de waarden en attitudes van jonge vrouwen en mannen. (4) In zijn aanbeveling van 22 april 2013 tot invoering van een jongerengarantie ( 5 ) moedigt de Raad de lidstaten aan om zo spoedig mogelijk uitvoering te geven aan de jongerengarantieregelingen, en bij voorkeur vanaf het begin van het meerjarig financieel kader 2014-2020. Zij worden geadviseerd om voor dit doel gebruik te maken van de fondsen van het gemeenschappelijk strategisch kader van de EU, en met name van het Europees Sociaal Fonds. (5) In haar mededeling „Samen aan de slag voor de jongeren in Europa: Een oproep tot actie ter bestrijding van jeugdwerkloosheid” ( 6 ) moedigt de Commissie de lidstaten aan om uitvoering te geven aan de Jeugdgarantie en te investeren in jongeren. Zij bevordert de onlinediensten die jongeren in staat stellen te zoeken naar vacatures bij werkgevers uit hun eigen en andere lidstaten, waarbij ook kmo's helpen bij het aanwerven van jongeren uit heel Europa. (6) Bij Verordening (EU) nr. 318/2013 ( 7 ) van de Commissie is de speciale module 2016 over jongeren op de arbeidsmarkt vastgesteld. (7) Gedelegeerde Verordening (EU) nr. 1397/2014 van de Commissie ( 8 ) stelt de lijst en een omschrijving vast van de gebieden van gespecialiseerde informatie („gespecialiseerde submodules”) die moeten worden opgenomen in de speciale module 2016 over jongeren op de arbeidsmarkt. (8) Verordening (EU) nr. 545/2014 van het Europees Parlement en de Raad ( 9 ) bepaalt dat de technische kenmerken, de filters, de codes en de termijn voor de indiening van gegevens voor iedere speciale submodule als bedoeld in overweging 7 moeten worden vastgesteld door de Commissie. (9) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 De technische kenmerken van de speciale module 2016 over jongeren op de arbeidsmarkt, de filters en codes die moeten worden gebruikt, en de termijn waarbinnen de gegevens aan de Commissie moeten worden toegezonden, zijn opgenomen in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2015. Voor de Commissie De voorzitter Jean-Claude JUNCKER ( 1 ) PB L 77 van 14.3.1998, blz. 3 . ( 2 ) Mededeling van de Commissie aan het Europees Parlement, de Raad, het Europees Economisch en Sociaal Comité en het Comité van de Regio's — Jeugd in beweging: Een initiatief om jongeren ten volle te betrekken bij het realiseren van slimme, duurzame en inclusieve groei in de Europese Unie, aangenomen op 15 september 2010 — COM(2010) 477 final. ( 3 ) Mededeling van de Commissie aan het Europees Parlement, de Raad, het Europees Economisch en Sociaal Comité en het Comité van de Regio's van 3 oktober 2007 — Investeren in vaardigheden voor betere sociaaleconomische resultaten, goedgekeurd op 20 november 2012 — COM(2012) 669 final. ( 4 ) PB C 311 van 19.12.2009, blz. 1 . ( 5 ) PB C 120 van 26.4.2013, blz. 1 . ( 6 ) Mededeling van de Commissie aan het Europees Parlement, de Raad, het Europees Economisch en Sociaal Comité en het Comité van de Regio's — Samen aan de slag voor de jongeren in Europa: Een oproep tot actie ter bestrijding van jeugdwerkloosheid, goedgekeurd op 19 juni 2013 — COM(2013) 447 final. ( 7 ) Verordening (EU) nr. 318/2013 van de Commissie van 8 april 2013 tot vaststelling van het programma van speciale modules voor de jaren 2016-2018 bij de steekproefenquête naar de arbeidskrachten overeenkomstig Verordening (EG) nr. 577/98 van de Raad ( PB L 99 van 9.4.2013, blz. 11 ). ( 8 ) Gedelegeerde Verordening (EU) nr. 1397/2014 van de Commissie van 22 oktober 2014 tot wijziging van Verordening (EG) nr. 318/2013 tot vaststelling van het programma van speciale modules voor de jaren 2016-2018 bij de steekproefenquête naar de arbeidskrachten overeenkomstig Verordening (EG) nr. 577/98 van de Raad ( PB L 370 van 30.12.2014, blz. 42 ). ( 9 ) Verordening (EU) nr. 545/2014 van het Europees Parlement en de Raad van 15 mei 2014 tot wijziging van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap ( PB L 163 van 29.5.2014, blz. 10 ). BIJLAGE Deze bijlage bevat de te gebruiken technische kenmerken, filters en codes in de speciale module over jongeren op de arbeidsmarkt die moet worden uitgevoerd in 2016. Ook worden de termijnen voor de indiening van de gegevens bij de Commissie vastgesteld. Termijn voor de indiening van de resultaten bij de Commissie: 31 maart 2017. Filters en codes die moeten worden gebruikt voor de indiening van de gegevens: zie bijlage III bij Verordening (EG) nr. 377/2008 van de Commissie ( 1 ) , zoals gewijzigd bij bijlage I bij Verordening (EU) nr. 317/2013 van de Commissie ( 2 ) . Kolommen gereserveerd voor optionele wegingscoëfficiënten, te gebruiken bij substeekproeven of non-respons: de kolommen 228-231 bevatten gehele getallen en de kolommen 232-233 bevatten decimalen. Submodule „Onderwijsachtergrond” Betreft: 15 ≤ AGE ≤ 34 Naam/kolom Code Omschrijving Filter WORKEXP 211 Stages tijdens studies HATLEVEL ≠ 000 Betaalde of onbetaalde stages tijdens het hoogste onderwijsniveau (HATLEVEL) 1 Zowel betaalde als onbetaalde stages 2 Alleen betaalde stages 3 Alleen onbetaalde stages 4 Geen stages tijdens HATLEVEL 9 Niet van toepassing (niet in filter inbegrepen) Blanco Onbekend WORKSTUD 212 Leren op de werkplek WORKEXP = 1-3 Soort werkervaring die deel uitmaakt van het studieprogramma van het hoogste onderwijsniveau (HATLEVEL) 1 Leerlingplaats (operationele definitie van Eurostat) 2 Verplichte stage 3 Verplichte opleiding op het werk, indien onderscheid tussen 1 en 2 niet mogelijk is 4 Facultatieve stage (onderdeel van onderwijs) 5 Werk buiten het studieprogramma 9 Niet van toepassing (niet in filter inbegrepen) Blanco Onbekend ADDLEVEL 213-214 Niveau van de aanvullende formele opleiding EDUCSTAT = 2 Niveau en oriëntatie van de formele opleiding die de betrokkene is begonnen na het bereiken van het hoogste onderwijsniveau 00 Geen andere formele opleiding begonnen na het bereiken van het hoogste onderwijsniveau 10 ISCED 1 20 ISCED 2 30 ISCED 3 indien onderscheid naar oriëntatie niet mogelijk is 34 ISCED 3 algemeen programma 35 ISCED 3 beroepsonderwijsprogramma 40 ISCED 4 indien onderscheid naar oriëntatie niet mogelijk is 44 ISCED 4 algemeen programma 45 ISCED 4 beroepsonderwijsprogramma 50 ISCED 5 60 ISCED 6 70 ISCED 7 80 ISCED 8 99 Niet van toepassing (niet in filter inbegrepen) Blanco Onbekend DROPREAS 215 Redenen voor schooluitval EDUCSTAT = 2 en ADDLEVEL ≠ 00 Voornaamste reden om het begonnen niveau van de formele opleiding niet te voltooien 0 Voltooide laatste formele opleiding Heeft laatste formele opleiding niet voltooid om de volgende reden: 1 Moeilijkheidsgraad 2 Studie voldoet niet aan behoeften of interesse 3 Studiekosten 4 Wil gaan werken 5 Familieredenen 6 Gezondheidsredenen 7 Andere 9 Niet van toepassing (niet in filter inbegrepen) Blanco Onbekend LEAVDATE 216-221 Datum van het verlaten van de formele opleiding EDUCSTAT = 2 en ADDLEVEL ≠ 00 Jaar en maand van het verlaten van de formele opleiding Jaar in vier cijfers 9999 Niet van toepassing (niet in filter inbegrepen) Blanco Onbekend (jaar) Maand in twee cijfers 99 Niet van toepassing (niet in filter inbegrepen) Blanco Onbekend (maand) NCONREAS 222 Reden om opleiding niet voort te zetten EDUCSTAT = 2 en ADDLEVEL = 00 en HATLEVEL = 000-500 Voornaamste reden om formele opleiding niet voort te zetten 0 Hoogste opleidingsniveau wordt voldoende geacht 1 Moeilijkheidsgraad 2 Studie voldoet niet aan behoeften of interesse 3 Studiekosten 4 Wil gaan werken 5 Familieredenen 6 Gezondheidsredenen 7 Andere 9 Niet van toepassing (niet in filter inbegrepen) Blanco Onbekend Submodule „Werk zoeken” Betreft: 15 ≤ AGE ≤ 34 Naam/kolom Code Omschrijving Filter SUPPORT 223 Ontvangen hulp bij zoeken naar werk (WSTATOR = 1,2 en STARTIME < 12) of WSTATOR = 3-5 Nuttigste soort hulp bij het zoeken van werk, ontvangen van openbare bureaus in de voorafgaande twaalf maanden 0 Geen hulp ontvangen Nuttigste soort hulp: 1 Hulp bij het zoeken naar vacatures 2 Advies over wijze van solliciteren naar een baan 3 Advies over de opleidings- en onderwijsmogelijkheden 4 Een plaats in een werkprogramma gekregen 5 Een plaats in een onderwijs- of opleidingsprogramma gekregen 6 Andere 7 Hulp ontvangen, maar niet nuttig geacht 8 Hulp ontvangen, maar nut onbekend 9 Niet van toepassing (niet in filter inbegrepen) Blanco Onbekend FINDMETH 224 Methode voor vinden van huidige baan STAPRO = 3 Gebruikte methode om de huidige eerste baan te vinden 1 Advertenties, via eender welk medium 2 Familie, vrienden of kennissen 3 Arbeidsbureau 4 Particulier arbeidsbemiddelingbureau 5 Aanbieder van onderwijs of opleiding 6 Rechtstreeks contact opgenomen met werkgever 7 Werkgever heeft rechtstreeks contact opgenomen met betrokkene 8 Andere methode 9 Niet van toepassing (niet in filter inbegrepen) Blanco Onbekend OKLEVEL 225 Geschiktheid van baan, gezien opleidingsniveau van de respondent WSTATOR = 1,2 Mate waarin de huidige eerste baan van de respondent overeenstemt met het opleidingsniveau 1 De baan sluit goed aan bij de opleiding 2 De baan sluit in zeker mate aan bij de opleiding 3 De baan sluit niet goed aan bij de opleiding 4 De baan sluit in het geheel niet aan bij de opleiding 9 Niet van toepassing (niet in filter inbegrepen) Blanco Onbekend MOVE4JOB 226 Bereidheid te verhuizen voor baan Bereidheid om te veranderen van woonplaats voor een baan 1 Respondent is verhuisd of bereid te verhuizen binnen zijn land 2 Respondent is verhuisd of bereid te verhuizen naar een ander EU-land 3 Respondent is verhuisd of bereid te verhuizen buiten de EU 4 Respondent is niet verhuisd of bereid te verhuizen voor een baan Blanco Onbekend CMT4JOB 227 Bereidheid te pendelen voor baan Bereidheid om lang te pendelen voor een baan 1 Respondent reist momenteel meer dan een uur (enkele reis) naar zijn werk of is bereid dit te doen. 2 Respondent pendelt momenteel niet en is niet bereid om meer dan een uur (enkele reis) te reizen. Blanco Onbekend ( 1 ) Verordening (EG) nr. 377/2008 van de Commissie van 25 april 2008 tot uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat de codering voor de indiening van de gegevens vanaf 2009, het gebruik van een substeekproef voor de verzameling van gegevens over structurele variabelen en de vaststelling van de referentiekwartalen betreft ( PB L 114 van 26.4.2008, blz. 57 ). ( 2 ) Verordening (EU) nr. 317/2013 van de Commissie van 8 april 2013 tot wijziging van de bijlagen bij Verordening (EG) nr. 1983/2003, Verordening (EG) nr. 1738/2005, Verordening (EG) nr. 698/2006, Verordening (EG) nr. 377/2008 en Verordening (EU) nr. 823/2010 wat betreft de internationale standaardclassificatie van het onderwijs ( PB L 99 van 9.4.2013, blz. 1 ).",
  "source": "EUR LEX"
}