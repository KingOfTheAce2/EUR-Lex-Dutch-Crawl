{
  "url": "http://www.w3.org/1999/xhtml\"><!--",
  "content": "L_2012179NL.01001501.xml 11.7.2012 NL Publicatieblad van de Europese Unie L 179/15 BESLUIT VAN HET EUROPEES PARLEMENT, DE RAAD, DE COMMISSIE, HET HOF VAN JUSTITIE VAN DE EUROPESE UNIE, DE REKENKAMER, HET EUROPEES ECONOMISCH EN SOCIAAL COMITÉ EN HET COMITÉ VAN DE REGIO’S van 29 juni 2012 tot wijziging van Besluit 2009/496/EG, Euratom betreffende de organisatie en de werking van het Bureau voor publicaties van de Europese Unie (2012/368/EU, Euratom) HET EUROPEES PARLEMENT, DE RAAD, DE EUROPESE COMMISSIE, HET HOF VAN JUSTITIE VAN DE EUROPESE UNIE, DE REKENKAMER, HET EUROPEES ECONOMISCH EN SOCIAAL COMITÉ, HET COMITÉ VAN DE REGIO’S, Gezien het Verdrag betreffende de Europese Unie, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Besluit 2009/496/EG, Euratom van het Europees Parlement, de Raad, de Commissie, het Hof van Justitie, de Rekenkamer, het Europees Economisch en Sociaal Comité en het Comité van de Regio’s van 26 juni 2009 betreffende de organisatie en de werking van het Bureau voor publicaties van de Europese Unie ( 1 ) moet worden gewijzigd om het aan te passen aan de bepalingen van de Verdragen als gewijzigd bij het Verdrag van Lissabon, en in het bijzonder om de Europese Raad toe te voegen als ondertekenende instelling. (2) Het Directiecomité van het Publicatiebureau heeft er tijdens zijn vergadering van 2 juli 2010 mee ingestemd dat de Europese Raad een ondertekenende instelling zou worden, en tijdens zijn vergadering van 14 april 2011 dat Besluit 2009/496/EG, Euratom in die zin moet worden gewijzigd, HEBBEN HET VOLGENDE BESLUIT VASTGESTELD: Artikel 1 Besluit 2009/496/EG, Euratom wordt als volgt gewijzigd: 1) De titel wordt vervangen door: „Besluit van het Europees Parlement, de Europese Raad, de Raad, de Commissie, het Hof van Justitie van de Europese Unie, de Rekenkamer, het Europees Economisch en Sociaal Comité en het Comité van de Regio’s betreffende de organisatie en de werking van het Bureau voor publicaties van de Europese Unie”. 2) De lijst van instellingen en organen die het besluit goedkeuren, wordt vervangen door: „HET EUROPEES PARLEMENT, DE EUROPESE RAAD, DE RAAD, DE EUROPESE COMMISSIE, HET HOF VAN JUSTITIE VAN DE EUROPESE UNIE, DE REKENKAMER, HET EUROPEES ECONOMISCH EN SOCIAAL COMITÉ, HET COMITÉ VAN DE REGIO’S”. 3) In artikel 1, lid 1, wordt de eerste alinea vervangen door: „1.   Het Bureau voor publicaties van de Europese Unie (hierna „Bureau” genoemd) is een interinstitutioneel Bureau dat als doel heeft onder de best mogelijke voorwaarden te zorgen voor het uitgeven van de publicaties van de instellingen van de Europese Unie en van de Europese Gemeenschap voor Atoomenergie.”. 4) Artikel 4, lid 6, wordt vervangen door: „6.   De instellingen kunnen met het Bureau dienstencontracten sluiten om te bepalen op welke wijze zij samenwerken. Ook de Europese Dienst voor extern optreden kan samenwerken met het Bureau en een dienstencontract in die zin sluiten.”. 5) Artikel 6, lid 1, wordt vervangen door: „1.   Er wordt een directiecomité ingesteld, waarin de ondertekenende instellingen vertegenwoordigd zijn. Het Directiecomité is samengesteld uit de griffier van het Hof van Justitie van de Europese Unie en de secretarissen-generaal van de andere instellingen, of hun vertegenwoordigers. De Europese Centrale Bank neemt als waarnemer deel aan de werkzaamheden van het Directiecomité. De Europese Centrale Bank wordt vertegenwoordigd door de secretaris van de Raad van bestuur of door zijn vervanger.”. 6) De lijst met ondertekenende instellingen wordt vervangen door: „Voor het Europees Parlement, Voor de Europese Raad, Voor de Raad, Voor de Commissie, Voor het Hof van Justitie van de Europese Unie, Voor de Rekenkamer, Voor het Europees Economisch en Sociaal Comité, Voor het Comité van de Regio’s”. Artikel 2 Dit besluit treedt in werking op de dag volgende op die van de bekendmaking ervan in het Publicatieblad van de Europese Unie . Gedaan te Brussel en te Luxemburg, 29 juni 2012. Voor het Europees Parlement De voorzitter Martin SCHULZ Voor de Raad De voorzitter Villy SØVNDAL Voor de Commissie De voorzitter José Manuel BARROSO Voor het Hof van Justitie van de Europese Unie De voorzitter Vassilios SKOURIS Voor de Rekenkamer Vitor Manuel da SILVA CALDEIRA De voorzitter De voorzitter van het Europees Economisch en Sociaal Comité Staffan NILSSON De voorzitter van het Comité van de Regio's Mercedes BRESSO ( 1 ) PB L 168 van 30.6.2009, blz. 41 .",
  "source": "EUR LEX"
}