{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984R0872:NL:HTML\">",
  "content": "EUR-Lex - 31984R0872 - NL Avis juridique important | 31984R0872 Verordening (EEG) nr. 872/84 van de Raad van 31 maart 1984 tot vaststelling van de algemene voorschriften voor de toekenning van de premie aan de producenten van schapevlees en tot intrekking van Verordening (EEG) nr. 2643/80 Publicatieblad Nr. L 090 van 01/04/1984 blz. 0040 - 0041 Bijzondere uitgave in het Fins: Hoofdstuk 3 Deel 66 blz. 0003 Bijzondere uitgave in het Zweeds: Hoofdstuk 3 Deel 66 blz. 0003 Bijzondere uitgave in het Spaans: Hoofdstuk 03 Deel 30 blz. 0080 Bijzondere uitgave in het Portugees: Hoofdstuk 03 Deel 30 blz. 0080 ++++ VERORDENING ( EEG ) Nr . 872/84 VAN DE RAAD van 31 maart 1984 tot vaststelling van de algemene voorschriften voor de toekenning van de premie aan de producenten van schapevlees en tot intrekking van Verordening ( EEG ) nr . 2643/80 DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1837/80 van de Raad van 27 juni 1980 houdende een gemeenschappelijke ordening der markten in de sector schape - en geitevlees ( 1 ) , laatstelijk gewijzigd bij Verordening  ( EEG ) nr . 871/84 ( 2 ) , inzonderheid op artikel 5 , lid 7 , Gezien het voorstel van de Commissie ( 3 ) , Overwegende dat in artikel 5 van Verordening ( EEG ) nr . 1837/80 is bepaald dat aan de producenten van schapevlees een premie wordt toegekend om eventueel inkomensverlies te compenseren ; dat derhalve moet worden gepreciseerd wie de begunstigden van deze maatregel zijn ; Overwegende dat de voor de premie in aanmerking komende ooien omschreven moeten worden aan de hand van maatstaven die zo dicht mogelijk de criteria benaderen die worden gebruikt in Richtlijn 82/177/EEG van de Raad van 22 maart 1982 betreffende de door de Lid-Staten te verrichten enquÃªtes inzake de schapen - en geitenstapel ( 4 ) ; Overwegende dat het voor een goed administratief beheer dienstig is te bepalen dat de betaling van de premie tot het volgende verkoopseizoen uitgesteld wordt , wanneer het bedrag per dier gering is , HEEFT DE VOLGENDE VERORDENING VASTGESTELD : Artikel 1 In deze verordening wordt verstaan onder : 1 . producent van schapevlees : a ) het individuele bedrijfshoofd , natuurlijk of rechtspersoon , die op het grondgebied van een zelfde Lid-Staat minstens tien ooien houdt , met uitzondering van Griekenland , waar een minimum van vijf ooien geldt ; b ) een samenwerkingsverband van natuurlijke of rechtspersonen voor het gemeenschappelijk gebruik van landbouwproduktiemiddelen waardoor het mogelijk is op het grondgebied van een zelfde Lid-Staat minstens tien ooien gemeenschappelijk te houden ; 2 . voor de premie in aanmerking komende ooi : vrouwelijk schaap dat voor de eerste maal gedekt is of minstens eenmaal gelammerd heeft , met uitzondering van uitstootschapen , en dat op de dag van de indiening van de premieaanvraag op het bedrijf aanwezig is . Artikel 2 De in artikel 5 van Verordening ( EEG ) nr . 1837/80 bedoelde premie per ooi wordt slechts uitbetaald wanneer zij hoger is dan een volgens de procedure van artikel 26 van genoemde verordening vast te stellen bedrag ; anders wordt het premiebedrag opgeteld bij de premie per ooi die in het volgende verkoopseizoen in de betrokken regio('s ) wordt uitbetaald . Artikel 3 Indien na het einde van een verkoopseizoen wordt vastgesteld dat het bedrag van het voorschot betaald krachtens artikel 5 , lid 3 bis , van Verordening ( EEG ) nr . 1837/80 groter is dan het bedrag van de premie per ooi uit hoofde van dat verkoopseizoen , wordt een bedrag dat overeenkomst met dit verschil afgetrokken van het bedrag van de premie per ooi dat dient te worden betaald aan de producenten van de betrokken agrarische probleemgebieden uit hoofde van het volgende verkoopseizoen . Artikel 4 Verordening ( EEG ) nr . 2643/80 wordt ingetrokken . Artikel 5 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Zij is van toepassing vanaf het begin van het verkoopseizoen dat in 1984 aanvangt . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 31 maart 1984 . Voor de Raad De Voorzitter M . ROCARD ( 1 ) PB nr . L 183 van 16 . 7 . 1980 , blz . 1 . ( 2 ) Zie blz . 35 van dit Publikatieblad . ( 3 ) PB nr . C 62 van 5 . 3 . 1984 , blz . 73 . ( 4 ) PB nr . L 81 van 27 . 3 . 1982 , blz . 35 .",
  "source": "EUR LEX"
}