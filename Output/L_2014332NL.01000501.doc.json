{
  "url": "http://www.w3.org/1999/xhtml\"><!--",
  "content": "L_2014332NL.01000501.xml 19.11.2014 NL Publicatieblad van de Europese Unie L 332/5 UITVOERINGSVERORDENING (EU) Nr. 1232/2014 VAN DE COMMISSIE van 18 november 2014 tot wijziging van Uitvoeringsverordening (EU) nr. 215/2014 van de Commissie met het oog op aanpassing van de daarin vervatte verwijzingen naar Verordening (EU) nr. 508/2014 van het Europees Parlement en de Raad en tot rectificatie van Uitvoeringsverordening (EU) nr. 215/2014 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 8, derde alinea, en artikel 22, lid 7, vijfde alinea, Overwegende hetgeen volgt: (1) Teneinde te garanderen dat de nodige wetgeving voor de programmering van de Europese structuur- en investeringsfondsen (de „ESI-fondsen”) voorhanden is en de desbetreffende operationele programma's tijdig kunnen worden goedgekeurd, werd Uitvoeringsverordening (EU) nr. 215/2014 ( 2 ) van de Commissie vóór Verordening (EU) nr. 508/2014 van het Europees Parlement en de Raad ( 3 ) vastgesteld. (2) Na de vaststelling van Verordening (EU) nr. 508/2014 dienen bepaalde verwijzingen in Uitvoeringsverordening (EU) nr. 215/2014 van de Commissie naar de toekomstige rechtshandeling van de Unie inzake het Europees Fonds voor maritieme zaken en visserij (EFMZV) te worden vervangen door verwijzingen naar Verordening (EU) nr. 508/2014. (3) Wat het EFMZV betreft, zijn de gewichten die worden toegekend aan de in de toekomstige rechtshandeling inzake het EFMZV vastgelegde maatregelen, en die betrekking hebben op het niveau van steun aan de doelstellingen op het gebied van klimaatverandering voor elk van de vijf ESI-fondsen zoals vastgesteld in Uitvoeringsverordening (EU) nr. 215/2014, op voorlopige basis opgenomen. De verwijzingen in bijlage III bij Uitvoeringsverordening (EU) nr. 215/2014 moeten dan ook worden afgestemd op de definitieve nummering van de bepalingen in Verordening (EU) nr. 508/2014. (4) Om ervoor te zorgen dat de mijlpaal en het streefdoel voor de financiële indicator in de context van het prestatiekader kunnen worden beoordeeld op basis van de bij de Commissie ingediende betalingsaanvragen, moet de onjuiste verwijzing in artikel 5, lid 2, van Uitvoeringsverordening (EU) nr. 215/2014 naar artikel 126, onder c), van Verordening (EU) nr. 1303/2013, worden vervangen door een verwijzing naar artikel 126, onder a), van Verordening (EU) nr. 1303/2013. (5) Om ervoor te zorgen dat de in deze verordening vastgestelde maatregelen zo snel mogelijk kunnen worden uitgevoerd, dient deze verordening in werking te treden op de dag na die van de bekendmaking ervan in het Publicatieblad van de Europese Unie . (6) De in deze verordening vervatte maatregelen zijn in overeenstemming met het advies van het Coördinatiecomité voor de Europese structuur- en investeringsfondsen. (7) Uitvoeringsverordening (EU) nr. 215/2014 moet derhalve dienovereenkomstig worden gewijzigd en gerectificeerd, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 215/2014 wordt als volgt gewijzigd: 1) Artikel 3, lid 1, tweede alinea, onder c) en d), komt als volgt te luiden: „c) de door de lidstaten in de jaarlijkse uitvoeringsverslagen gemelde gegevens over de financiële toewijzingen en de uitgaven per maatregel, overeenkomstig artikel 50, leden 4 en 5, van Verordening (EU) nr. 1303/2013 en artikel 114, lid 2, van Verordening (EU) nr. 508/2014; d) de door de lidstaten verstrekte informatie en gegevens over de concrete acties die zijn geselecteerd voor financiering overeenkomstig artikel 97, lid 1, onder a), en artikel 107, lid 3, van Verordening (EU) nr. 508/2014” . 2) Bijlage III wordt vervangen door de tekst die is opgenomen in de bijlage bij de onderhavige verordening. Artikel 2 Uitvoeringsverordening (EU) nr. 215/2014 wordt als volgt gerectificeerd: Bladzijde 68, artikel 5, lid 2: in plaats van : „2.   Voor alle ESI-fondsen met uitzondering van het Elfpo hebben de mijlpaal en het streefdoel voor een financiële indicator betrekking op het totale bedrag van de subsidiabele uitgaven dat is ingevoerd in het boekhoudsysteem van de certificeringsautoriteit en dat is goedgekeurd door die autoriteit overeenkomstig artikel 126, onder c, van Verordening (EU) nr. 1303/2013. Voor het Elfpo hebben zij betrekking op de gerealiseerde totale publieke uitgaven die zijn ingevoerd in het gemeenschappelijke monitoring- en evaluatiesysteem.” , te lezen : „2.   Voor alle ESI-fondsen met uitzondering van het Elfpo hebben de mijlpaal en het streefdoel voor een financiële indicator betrekking op het totale bedrag van de subsidiabele uitgaven dat is ingevoerd in het boekhoudsysteem van de certificeringsautoriteit en dat is goedgekeurd door die autoriteit overeenkomstig artikel 126, onder a), van Verordening (EU) nr. 1303/2013. Voor het Elfpo hebben zij betrekking op de gerealiseerde totale publieke uitgaven die zijn ingevoerd in het gemeenschappelijke monitoring- en evaluatiesysteem.” . Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en rechtstreeks toepasselijk in elke lidstaat. Gedaan te Brussel, 18 november 2014. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 320 . ( 2 ) Uitvoeringsverordening (EU) nr. 215/2014 van de Commissie van 7 maart 2014 tot vaststelling van uitvoeringsbepalingen van Verordening (EU) nr. 1303/2013 van het Europees Parlement en de Raad houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij met betrekking tot methoden voor steun op het gebied van klimaatverandering, het vaststellen van mijlpalen en streefdoelen in het prestatiekader en de nomenclatuur van de categorieën steunverlening voor de Europese structuur- en investeringsfondsen ( PB L 69 van 8.3.2014, blz. 65 ). ( 3 ) Verordening (EU) nr. 508/2014 van het Europees Parlement en de Raad van 15 mei 2014 inzake het Europees Fonds voor maritieme zaken en visserij en tot intrekking van de Verordeningen (EG) nr. 2328/2003, (EG) nr. 861/2006, (EG) nr. 1198/2006 en (EG) nr. 791/2007 van de Raad en Verordening (EU) nr. 1255/2011 van het Europees Parlement en de Raad ( PB L 149 van 20.5.2014, blz. 1 ). BIJLAGE „BIJLAGE III Coëfficiënten voor de berekening van steunbedragen voor doelstellingen op het gebied van klimaatverandering in het geval van het Europees Fonds voor maritieme zaken en visserij krachtens artikel 3 Artikel van Verordening (EU) nr. 508/2014 Titel van de maatregel Coëfficiënt HOOFDSTUK I Duurzame ontwikkeling van de visserij Artikel 26 Innovatie (+ artikel 44, lid 3, binnenvisserij) 0 %* ( 1 ) Artikel 27 Adviesdiensten (+ artikel 44, lid 3, binnenvisserij) 0 % Artikel 28 Partnerschappen tussen wetenschappers en vissers (+ artikel 44, lid 3, binnenvisserij) 0 %* Artikel 29, leden 1 en 2 Verbetering van het menselijk kapitaal, het scheppen van banen en de sociale dialoog — opleiding, netwerkvorming, sociale dialoog; ondersteuning van echtgenoten en levenspartners (+ artikel 44, lid 1, onder a), binnenvisserij) 0 %* Artikel 29, lid 3 Verbetering van het menselijk kapitaal, het scheppen van banen en de sociale dialoog — leerlingen aan boord van schepen van de kleinschalige kustvisserij/sociale dialoog 0 %* Artikel 30 Diversifiëring en nieuwe bronnen van inkomsten (+ artikel 44, lid 4, binnenvisserij) 0 %* Artikel 31 Starterssteun voor jonge vissers (+ artikel 44, lid 2, binnenvisserij) 0 % Artikel 32 Gezondheid en veiligheid (+ artikel 44, lid 1, onder b), binnenvisserij) 0 % Artikel 33 Tijdelijke stopzetting van visserijactiviteiten 40 % Artikel 34 Definitieve beëindiging van visserijactiviteiten 100 % Artikel 35 Onderlinge fondsen voor ongunstige weersomstandigheden en milieuongevallen 40 % Artikel 36 Steun voor de systemen voor het toewijzen van vangstmogelijkheden 40 % Artikel 37 Steun voor het ontwerpen en uitvoeren van instandhoudingsmaatregelen en regionale samenwerking 0 % Artikel 38 Beperking van de impact van de visserij op het mariene milieu en aanpassing van de visserij aan de bescherming van soorten (+ artikel 44, lid 1, onder c), binnenvisserij) 40 % Artikel 39 Innovatie in verband met de instandhouding van biologische rijkdommen van de zee (+ artikel 44, lid 1, onder c), binnenvisserij) 40 % Artikel 40, lid 1, onder a) Bescherming en herstel van de mariene biodiversiteit — verzamelen van verloren vistuig en zwerfvuil 0 % Artikel 40, lid 1, onder b) t/m g) en onder i) Bescherming en herstel van de mariene biodiversiteit — bijdragen aan een beter beheer of instandhouding, bouwen, installeren of moderniseren van vaste of verplaatsbare voorzieningen, voorbereiden van beschermings- en beheerplannen in verband met Natura 2000-sites en bijzondere beschermingszones, beheren, herstellen en monitoren van beschermde mariene gebieden, met inbegrip van Natura 2000-sites, milieubewustzijn, deelnemen aan andere acties met het oog op de instandhouding en de ontwikkeling van de biodiversiteit en ecosysteemdiensten (+ artikel 44, lid 6, aquatische fauna en flora in de binnenwateren) 40 % Artikel 40, lid 1, onder h) Bescherming en herstel van de mariene biodiversiteit — regelingen voor de vergoeding van schade aan vangsten die wordt veroorzaakt door zoogdieren en vogels 0 % Artikel 41, lid 1, onder a), onder b) en onder c) Energie-efficiëntie en mitigatie van de klimaatverandering — investeringen aan boord; audits en regelingen op het gebied van energie-efficiëntie; studies ter beoordeling van de bijdrage van alternatieve aandrijfsystemen en rompontwerpen (+ artikel 44, lid 1, onder d), binnenvisserij) 100 % Artikel 41, lid 2 Energie-efficiëntie en mitigatie van de klimaatverandering — vervanging of modernisering van hoofd- of hulpmotoren 100 % Artikel 42 Toegevoegde waarde, productkwaliteit en gebruik van ongewenste vangsten (+ artikel 44, lid 1, onder e), binnenvisserij) 0 % Artikel 43, leden 1 en 3 Vissershavens, aanlandingsplaatsen, afslagen en beschuttingsplaatsen — investeringen ter verbetering van de infrastructuur van vissershavens, afslagen, aanlandings- en beschuttingsplaatsen; bouw van beschuttingsplaatsen ter verhoging van de veiligheid van de vissers (+ artikel 44, lid 1, onder f), binnenvisserij) 40 % Artikel 43, lid 2 Vissershavens, aanlandingsplaatsen, afslagen en beschuttingsplaatsen — investeringen ter bevordering van de naleving van de verplichting tot het aanlanden van alle vangsten 0 % HOOFDSTUK II Duurzame ontwikkeling van de aquacultuur Artikel 47 Innovatie 0 %* Artikel 48, lid 1, onder a) t/m d), onder f), onder g) en onder h) Productieve investeringen in aquacultuur 0 %* Artikel 48, lid 1, onder e), onder i) en onder j) Productieve investeringen in aquacultuur — efficiënter gebruik van de rijkdommen, vermindering van de gebruikte hoeveelheid water of chemicaliën, gesloten systemen voor minimaal watergebruik 0 %* Artikel 48, lid 1, onder k) Productieve investeringen in aquacultuur — verhogen energie-efficiëntie, hernieuwbare energiebronnen 40 % Artikel 49 Beheer-, verzorgings- en adviesdiensten voor aquacultuurbedrijven 0 %* Artikel 50 Bevordering van het menselijk kapitaal en netwerkvorming 0 %* Artikel 51 Vergroting van het potentieel van aquacultuurlocaties 40 % Artikel 52 Aantrekken van nieuwe aquacultuurexploitanten die aan duurzame aquacultuur doen 0 % Artikel 53 Omschakeling naar milieubeheer- en milieu-auditregelingen en naar biologische aquacultuur 0 %* Artikel 54 Aquacultuur die milieudiensten verricht 0 %* Artikel 55 Maatregelen op het gebied van de volksgezondheid 0 % Artikel 56 Maatregelen op het gebied van diergezondheid en dierenwelzijn 0 % Artikel 57 Aquacultuurbestandsverzekering 40 % HOOFDSTUK III Duurzame ontwikkeling van visserijgebieden Artikel 62, lid 1, onder a) Voorbereidende steun 0 % Artikel 63 Uitvoering van lokale ontwikkelingsstrategieën (inclusief operationele kosten en stimulering) 40 % Artikel 64 Samenwerkingsactiviteiten 0 %* HOOFDSTUK IV Maatregelen in verband met afzet en verwerking Artikel 66 Productie- en afzetprogramma's 0 %* Artikel 67 Opslagsteun 0 % Artikel 68 Afzetmaatregelen 0 %* Artikel 69 Verwerking van visserij- en aquacultuurproducten 0 %* HOOFDSTUK V Compensatie van in de ultraperifere gebieden gemaakte extra kosten in verband met visserij- en aquacultuurproducten Artikel 70 Compensatieregeling 0 % HOOFDSTUK VI Begeleidende maatregelen voor het gemeenschappelijk visserijbeleid onder gedeeld beheer Artikel 76 Controle en handhaving 0 % Artikel 77 Verzameling van gegevens 0 %* HOOFDSTUK VII Technische bijstand op initiatief van de lidstaten Artikel 78 Technische bijstand op initiatief van de lidstaten 0 % HOOFDSTUK VIII Onder gedeeld beheer gefinancierde maatregelen inzake geïntegreerd maritiem beleid Artikel 80, lid 1, onder a) Geïntegreerde maritieme bewaking 0*% Artikel 80, lid 1, onder b) Bevordering van de bescherming van het mariene milieu en het duurzame gebruik van de rijkdommen van de zee en van de kust 40 % Artikel 80, lid 1, onder c) Verbetering van de kennis over de staat van het mariene milieu 40 % ( 1 ) Overeenkomstig artikel 3, lid 2, kan aan maatregelen die in de tabel met een * zijn gemarkeerd een gewicht van 40 % worden toegekend.”",
  "source": "EUR LEX"
}