{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979Y0913(01):NL:HTML\">",
  "content": "EUR-Lex - 31979Y0913(01) - NL Avis juridique important | 31979Y0913(01) Resolutie van de Raad van 11 september 1979 inzake een communautaire actie ter bevordering van de micro- elektronische technologie Publicatieblad Nr. C 231 van 13/09/1979 blz. 0001 - 0002 Bijzondere uitgave in het Spaans: Hoofdstuk 13 Deel 10 blz. 0154 Bijzondere uitgave in het Portugees: Hoofdstuk 13 Deel 10 blz. 0154 ++++ RESOLUTIE VAN DE RAAD van 11 september 1979 inzake een communautaire actie ter bevordering van de micro-elektronische technologie DE RAAD VAN DE EUROPESE GEMEENSCHAPPEN , Overwegende dat met name in verband met het systematisch communautair programma , bedoeld in de resolutie van de Raad van 15 juli 1974 betreffende een communautair beleid op het gebied van de informatica ( 1 ) , Europa de beschikking dient te hebben over de meest geavanceerde technologie ; Overwegende dat de tijdige toepassing van de allernieuwste technologie inzake micro-elektronische componenten van fundamenteel belang is voor de ontwikkeling van de Europese industrie in haar geheel ; Overwegende dat de afhankelijkheid van externe bronnen voor de verschaffing van uitrusting , materialen en technologie op dit gebied de invoering van nieuwe produkten kan vertragen en grote delen van de Europese industrie hun concurrentievermogen kan doen verliezen ; Overwegende dat het vermogen om de micro-elektronische technologie in een breed gamma van industrieen toe te passen samenhangt met de beschikbaarheid van vindingrijke ingenieurs en technici die in de nieuwe technologieën zijn opgeleid ; Overwegende dat geavanceerde computer-ondersteunde ontwerp - en beproevingsfaciliteiten van essentieel belang zullen zijn voor een groot deel van de industrieen ; Overwegende dat thans aanzienlijke investeringen noodzakelijk zijn voor de ontwikkeling en het tijdig ter beschikking stellen van deze technologieën en werktuigen , die de Europese industrie in staat zouden kunnen stellen in 1985 te concurreren met de produkten van haar meest geavanceerde concurrenten , Van oordeel zijnde dat dit alleen kan worden verwezenlijkt door inschakeling van de voornaamste industrieën waarin de betrokken componenten worden gebruikt , van de leveranciers en van andere kringen van deskundigen in geheel Europa , VERZOEKT DE COMMISSIE : 1 . na te gaan of en hoe nationale acties in deze sector kunnen worden gecoordineerd ; 2 . hem in het licht van dat onderzoek voor 11 maart 1980 concrete projecten op communautair niveau voor te stellen waarover de Raad zo spoedig mogelijk een besluit zal nemen . Deze projecten moeten aan de volgende criteria voldoen : a ) de uitvoering van het project op communautair niveau moet economische of technische voordelen bieden ten opzichte van de uitvoering ervan op nationaal vlak ; b ) het project moet gezamenlijk worden voorgesteld door ondernemingen , instellingen voor onderzoek of gebruikers uit verschillende Lid-Staten . 3 . bij voorrang de volgende punten te onderzoeken : a ) het ontwikkelen in de Gemeenschap van de produktie van geavanceerde apparatuur en methodes voor het tot stand brengen van een Europese speerpuntcapaciteit op het gebied van de micro-elektronische technologie ; b ) voortgezette opleiding met het oog op het verhogen van het aantal en van de mobiliteit van ingenieurs en technici die in de nieuwe technologie en de toepassing ervan zijn gespecialiseerd ; c ) het ontwikkelen van geharmoniseerde , computer-ondersteunde systemen voor het ontwerpen en het beproeven van sterk geïntegreerde elektronische componenten ( VLSI components ) , welke voor een groot aantal Europese industrieën toegankelijk zijn . Voor de Raad De Voorzitter Ray Mc SHARRY ( 1 ) PB nr . C 86 van 20 . 7 . 1974 , blz . 1 .",
  "source": "EUR LEX"
}