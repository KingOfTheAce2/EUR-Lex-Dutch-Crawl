{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995H0111:NL:HTML\">",
  "content": "EUR-Lex - 31995H0111 - NL Avis juridique important | 31995H0111 95/111/EG: Aanbeveling van de Raad van 20 maart 1995 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (1979) (vijfde EOF) voor het begrotingsjaar 1993 Publicatieblad Nr. L 080 van 08/04/1995 blz. 0043 - 0043 AANBEVELING VAN DE RAAD van 20 maart 1995 inzake  de aan de Commissie te verlenen kwijting voor de uitvoering van de verrichtingen van het Europees  Ontwikkelingsfonds (1979) (vijfde EOF) voor het begrotingsjaar 1993 (95/111/EG) DE  RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 206, Gelet op de tweede ACS-EEG-Overeenkomst, ondertekend te Lomé op 31 oktober 1979, Gelet op Besluit 80/1186/EEG van de Raad van 16 december 1980 betreffende de associatie van de  landen en gebieden overzee met de Europese Economische Gemeenschap  (1), Gelet op het Intern Akkoord van 1979 betreffende de financiering en het beheer van de steun van de  Gemeenschap  (2), dat is ondertekend op 20 november 1979, inzonderheid op artikel 29, lid 3, Gelet op het Financieel Reglement van 17 maart 1981 van toepassing op het vijfde Europees  Ontwikkelingsfonds  (3), inzonderheid op de artikelen 66 tot en met 70, Na onderzoek van de jaarrekening en de balans betreffende de verrichtingen van het Europees  Ontwikkelingsfonds (1979) (vijfde EOF), die op 31 december 1993 zijn vastgesteld, alsmede van het  verslag van de Rekenkamer over het begrotingsjaar 1993 waaraan de antwoorden van de Commissie zijn  gehecht  (4), Overwegende dat krachtens artikel 29, lid 3, van het Intern Akkoord aan de Commissie voor het  beheer van het Europees Ontwikkelingsfonds (1979) (vijfde EOF) kwijting wordt verleend door het  Europees Parlement op aanbeveling van de Raad; Overwegende dat de uitvoering van de verrichtingen van het Europees Ontwikkelingsfonds (1979)  (vijfde EOF) door de Commissie gedurende het begrotingsjaar 1993 over het geheel genomen  bevredigend is geweest, BEVEELT het Europees Parlement AAN de Commissie kwijting te verlenen voor de uitvoering van de  verrichtingen van het Europees Ontwikkelingsfonds (1979) (vijfde EOF) voor het begrotingsjaar  1993. Gedaan te Brussel, 20 maart 1995. Voor de Raad De Voorzitter E. ALPHANDÉRY",
  "source": "EUR LEX"
}