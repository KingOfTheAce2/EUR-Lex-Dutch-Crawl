{
  "url": "http://www.w3.org/1999/xhtml\">",
  "content": "L_2022030NL.01000501.xml 11.2.2022 NL Publicatieblad van de Europese Unie L 30/5 UITVOERINGSVERORDENING (EU) 2022/185 VAN DE COMMISSIE van 10 februari 2022 tot rectificatie van bepaalde taalversies van Uitvoeringsverordening (EU) 2021/451 van de Commissie tot vaststelling van technische uitvoeringsnormen voor de toepassing van Verordening (EU) nr. 575/2013 van het Europees Parlement en de Raad wat betreft de rapportage aan de toezichthoudende autoriteit door instellingen en tot intrekking van Uitvoeringsverordening (EU) nr. 680/2014 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor kredietinstellingen en tot wijziging van Verordening (EU) nr. 648/2012 ( 1 ) , en met name artikel 430, lid 7, Overwegende hetgeen volgt: (1) De Tsjechische taalversie van Uitvoeringsverordening (EU) 2021/451 van de Commissie ( 2 ) bevat een fout in artikel 13, lid 1, waardoor de in de handeling vastgestelde verplichting wordt veranderd wat de frequentie van de rapportage betreft. (2) De Spaanse taalversie van Uitvoeringsverordening (EU) 2021/451 bevat fouten in bijlage II, punt 8.4, van de inhoudsopgave; in bijlage II, deel II: in punt 3.9.4.2, rij 0060, tweede kolom van de tabel, eerste alinea; in punt 3.9.5.1, rij 0040, tweede kolom van de tabel, enige alinea; in punt 3.9.6.1, rij 0040, 0120, tweede kolom van de tabel, enige alinea; in punt 8.1, opmerking 201, punt c); in punt 8.2.1, rij 0010, tweede kolom van de tabel, eerste alinea; in punt 8.3.1, rij 0050, tweede kolom van de tabel, eerste alinea, en in punt 8.4; in bijlage XII: telkens in rij 0840, derde kolom van de tabel, en telkens in rij 0310 met ID 1.4.3, derde kolom van de tabel; in bijlage XIII, deel II: in de tabel, punt 1, rij 14, tweede kolom en punt 3, rij 0840, tweede kolom; in bijlage XIII, deel IV: in de tabel, punt 1, rij 13, tweede kolom en punt 3, rij 0310, tweede kolom. Deze fouten kunnen negatieve gevolgen hebben voor marktdeelnemers wat hun rapportageverplichtingen betreft. (3) De Spaanse en de Tsjechische taalversie van Uitvoeringsverordening (EU) 2021/451 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 februari 2022. Voor de Commissie De voorzitter Ursula VON DER LEYEN ( 1 ) PB L 176 van 27.6.2013, blz. 1 . ( 2 ) Uitvoeringsverordening (EU) 2021/451 van de Commissie van 17 december 2020 tot vaststelling van technische uitvoeringsnormen voor de toepassing van Verordening (EU) nr. 575/2013 van het Europees Parlement en de Raad betreffende de rapportage aan de toezichthoudende autoriteit door instellingen en tot intrekking van Uitvoeringsverordening (EU) nr. 680/2014 ( PB L 97 van 19.3.2021, blz. 1 ).",
  "source": "EUR LEX"
}