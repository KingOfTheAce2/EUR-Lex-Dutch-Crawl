{
  "url": "http://www.w3.org/1999/xhtml\">",
  "content": "L_2018055NL.01001501.xml 27.2.2018 NL Publicatieblad van de Europese Unie L 55/15 UITVOERINGSVERORDENING (EU) 2018/286 VAN DE RAAD van 26 februari 2018 tot uitvoering van Verordening (EU) 2017/1509 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1509 van de Raad van 30 augustus 2017 betreffende beperkende maatregelen tegen de Democratische Volksrepubliek Korea en tot intrekking van Verordening (EG) nr. 329/2007 ( 1 ) , en met name artikel 47, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 30 augustus 2017 Verordening (EU) 2017/1509 vastgesteld. (2) Bijlage XIV bij Verordening (EU) 2017/1509 bevat de lijst van de vaartuigen die in beslag moeten worden genomen, indien het Sanctiecomité dit zo heeft bepaald. Zij bevat ook een lijst van de vaartuigen waarvoor een verbod op toegang tot de havens op het grondgebied van de Unie geldt, indien het Sanctiecomité dit zo heeft bepaald. (3) Op 26 februari 2018 heeft de Raad Besluit (GBVB) 2018/293 ( 2 ) vastgesteld, dat de structuur wijzigt van bijlage IV bij Besluit (GBVB) 2016/849 van de Raad ( 3 ) , waarin de door het Sanctiecomité aangewezen vaartuigen zijn vermeld. (4) Bijlage XIV bij Verordening (EU) 2017/1509 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage XIV bij Verordening (EU) 2017/1509 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 februari 2018. Voor de Raad De voorzitter F. MOGHERINI ( 1 ) PB L 224 van 31.8.2017, blz. 1 . ( 2 ) Zie bladzijde 50 van dit Publicatieblad. ( 3 ) Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( PB L 141 van 28.5.2016, blz. 79 ). BIJLAGE Bijlage XIV bij Verordening (EU) 2017/1509 wordt vervangen door: „BIJLAGE XIV Lijst van de in artikel 34, lid 2, en artikel 39, lid 1, punt g), bedoelde vaartuigen en toepasselijke maatregelen als bepaald door het Sanctiecomité A. Vaartuigen onderworpen aan inbeslagneming B. Vaartuigen waarvoor een verbod op toegang tot havens geldt 1. Naam: PETREL 8 Aanvullende informatie IMO-nummer: 9562233. MMSI-nummer: 620233000 2. Naam: HAO FAN 6 Aanvullende informatie IMO-nummer: 8628597. MMSI-nummer: 341985000 3. Naam: TONG SAN 2 Aanvullende informatie IMO-nummer: 8937675. MMSI-nummer: 445539000 4. Naam: JIE SHUN Aanvullende informatie IMO-nummer: 8518780. MMSI-nummer: 514569000 5. Naam: BILLIONS NO. 18 Aanvullende informatie IMO-nummer: 9191773 6. Naam: UL JI BONG 6 Aanvullende informatie IMO-nummer: 9114556 7. Naam: RUNG RA 2 Aanvullende informatie IMO-nummer: 9020534 8. Naam: RYE SONG GANG 1 Aanvullende informatie IMO-nummer: 7389704 ”.",
  "source": "EUR LEX"
}