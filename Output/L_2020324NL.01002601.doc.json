{
  "url": "http://www.w3.org/1999/xhtml\">",
  "content": "L_2020324NL.01002601.xml 6.10.2020 NL Publicatieblad van de Europese Unie L 324/26 UITVOERINGSVERORDENING (EU) 2020/1398 VAN DE COMMISSIE van 5 oktober 2020 tot verlenging van de vergunning voor Saccharomyces cerevisiae CBS 493.94 als toevoegingsmiddel voor diervoeding voor paarden, en tot intrekking van Verordening (EG) nr. 886/2009 (vergunninghouder All-Technology Ireland Ltd) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de gronden en procedures voor het verlenen en verlengen van dergelijke vergunningen, is geregeld bij Verordening (EG) nr. 1831/2003. (2) Voor het preparaat van Saccharomyces cerevisiae CBS 493.94 is bij Verordening (EG) nr. 886/2009 van de Commissie ( 2 ) een vergunning voor tien jaar als toevoegingsmiddel voor diervoeding voor paarden verleend. (3) Overeenkomstig artikel 14, lid 1, van Verordening (EG) nr. 1831/2003 heeft de houder van die vergunning een aanvraag ingediend voor de verlenging van de vergunning voor Saccharomyces cerevisiae CBS 493.94 als toevoegingsmiddel voor diervoeding voor paarden, waarbij is verzocht om het toevoegingsmiddel in de categorie “zoötechnische toevoegingsmiddelen” in te delen. De krachtens artikel 14, lid 2, van Verordening (EG) nr. 1831/2003 vereiste nadere gegevens en documenten waren bij de aanvraag gevoegd. (4) De Europese Autoriteit voor voedselveiligheid (EFSA) heeft in haar advies van 12 november 2019 ( 3 ) geconcludeerd dat Saccharomyces cerevisiae CBS 493.94 onder de voorgestelde gebruiksvoorwaarden geen ongunstige gevolgen heeft voor de diergezondheid, de gezondheid van de consument of het milieu. Zij heeft echter ook geconcludeerd dat het toevoegingsmiddel moet worden beschouwd als matig irriterend voor de ogen en mogelijk huid- en inhallatieallergeen. De Commissie is daarom van mening dat passende beschermende maatregelen moeten worden genomen om negatieve gevolgen voor de menselijke gezondheid — en met name de gezondheid van de gebruikers van het toevoegingsmiddel — te voorkomen. Aangezien de EFSA geen conclusie heeft kunnen bereiken over de voorgestelde nieuwe minimumdosis, moeten de vorige doses worden gehandhaafd. (5) Uit de beoordeling van Saccharomyces cerevisiae CBS 493.94 blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning is voldaan. De vergunning voor dat toevoegingsmiddel, zoals gespecificeerd in de bijlage bij deze verordening, moet daarom worden verlengd. (6) Als gevolg van de verlenging van de vergunning voor Saccharomyces cerevisiae CBS 493.94 als toevoegingsmiddel voor diervoeding onder de voorwaarden die zijn vastgesteld in de bijlage bij de onderhavige verordening, moet Verordening (EG) nr. 886/2009 worden ingetrokken. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De vergunning voor het in de bijlage gespecificeerde toevoegingsmiddel, dat behoort tot de categorie “zoötechnische toevoegingsmiddelen” en de functionele groep “verteringsbevorderaars”, wordt onder de in de bijlage vastgestelde voorwaarden verlengd. Artikel 2 Verordening (EG) nr. 886/2009 wordt ingetrokken. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 oktober 2020. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 . ( 2 ) Verordening (EG) nr. 886/2009 van de Commissie van 25 september 2009 tot verlening van een vergunning voor het preparaat Saccharomyces cerevisiae CBS 493.94 als toevoegingsmiddel voor diervoeding voor paarden (vergunninghouder Alltech France) ( PB L 254 van 26.9.2009, blz. 66 ). ( 3 ) EFSA Journal 2019;17(12):5918. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of ‐categorie Maximumleeftijd Minimumgehalte Maximumgehalte Overige bepalingen Einde van de vergunningsperiode kve/kg volledig diervoeder met een vochtgehalte van 12 % Categorie: zoötechnische toevoegingsmiddelen. Functionele groep: verteringsbevorderaars. 4a1704 All-Technology Ireland Ltd Saccharomyces cerevisiae CBS 493.94 Samenstelling van het toevoegingsmiddel Preparaat van Saccharomyces cerevisiae CBS 493.94 met ten minste: 1 × 10 9 kve/g toevoegingsmiddel poeder en korrels Paarden — 1,6 × 10 9 — 1. In de gebruiksaanwijzing voor het toevoegingsmiddel en het voormengsel worden de opslagomstandigheden en de stabiliteit bij warmtebehandeling vermeld. 2. De exploitanten van diervoederbedrijven moeten operationele procedures en organisatorische maatregelen vaststellen voor de gebruikers van het toevoegingsmiddel en voormengsels om met de mogelijke risico’s bij gebruik ervan om te gaan. Indien die risico’s met deze procedures en maatregelen niet kunnen worden uitgebannen of tot een minimum kunnen worden teruggebracht, moeten bij de toepassing van het toevoegingsmiddel en de voormengsels persoonlijke beschermingsmiddelen worden gebruikt, waaronder beschermingsmiddelen voor de ogen, de huid en de ademhaling. 26.10.2030 Karakterisering van de werkzame stof Levensvatbare cellen van Saccharomyces cerevisiae CBS 493.94 Analysemethode ( 1 ) Telling: gietplaatmethode met gebruikmaking van chlooramfenicol-glucosegist-extractagar (EN 15789:2009) Identificatie: polymerasekettingreactiemethode (PCR-methode) (CEN/TS 15790:2008) ( 1 ) Nadere bijzonderheden over de analysemethoden zijn beschikbaar op de volgende webpagina van het referentielaboratorium: https://ec.europa.eu/jrc/en/eurl/feed-additives/evaluation-reports",
  "source": "EUR LEX"
}