{
  "url": "http://www.w3.org/1999/xhtml\">",
  "content": "L_2011088NL.01006601.xml 4.4.2011 NL Publicatieblad van de Europese Unie L 88/66 BESLUIT VAN DE RAAD van 7 maart 2011 betreffende de sluiting van de Overeenkomst van Genève inzake de handel in bananen tussen de Europese Unie en Brazilië, Colombia, Costa Rica, Ecuador, Guatemala, Honduras, Mexico, Nicaragua, Panama, Peru en Venezuela en de Overeenkomst inzake de handel in bananen tussen de Europese Unie en de Verenigde Staten van Amerika (2011/194/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, juncto artikel 218, lid 6, onder a), Gezien het voorstel van de Commissie, Gezien de goedkeuring van het Europees Parlement, Overwegende hetgeen volgt: (1) Overeenkomstig Besluit 2010/314/EU van de Raad ( 1 ) zijn de Overeenkomst van Genève inzake de handel in bananen tussen de Europese Unie en Brazilië, Colombia, Costa Rica, Ecuador, Guatemala, Honduras, Mexico, Nicaragua, Panama, Peru en Venezuela en de Overeenkomst inzake de handel in bananen tussen de Europese Unie en de Verenigde Staten van Amerika namens de Unie ondertekend op respectievelijk 31 mei 2010 en 8 juni 2010, onder voorbehoud van hun sluiting op een latere datum. (2) Die twee overeenkomsten moeten worden goedgekeurd, HEEFT HET VOLGENDE BESLUIT VASTGESTELD: Artikel 1 De volgende overeenkomsten worden goedgekeurd: a) de Overeenkomst van Genève inzake de handel in bananen tussen de Europese Unie en Brazilië, Colombia, Costa Rica, Ecuador, Guatemala, Honduras, Mexico, Nicaragua, Panama, Peru en Venezuela ( 2 ) (de „Overeenkomst van Genève”); b) de Overeenkomst inzake de handel in bananen tussen de Europese Unie en de Verenigde Staten van Amerika ( 3 ) (de „EU/VS-Overeenkomst”). Artikel 2 De voorzitter van de Raad wordt gemachtigd om de persoon (personen) aan te wijzen bevoegd om namens de Unie over te gaan tot de in punt 8, onder a), van de Overeenkomst van Genève en de in punt 6 van de Europese Unie/VS-Overeenkomst bedoelde kennisgeving, teneinde tot uitdrukking te brengen dat de Unie ermee instemt door die overeenkomsten gebonden te zijn. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 7 maart 2011. Voor de Raad De voorzitter CZOMBA S. ( 1 ) PB L 141 van 9.6.2010, blz. 1 . ( 2 ) PB L 141 van 9.6.2010, blz. 3 . ( 3 ) PB L 141 van 9.6.2010, blz. 6 .",
  "source": "EUR LEX"
}