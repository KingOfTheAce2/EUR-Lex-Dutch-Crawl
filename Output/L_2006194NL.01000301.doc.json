{
  "url": "http://www.w3.org/1999/xhtml\">",
  "content": "L_2006194NL.01000301.xml 14.7.2006 NL Publicatieblad van de Europese Unie L 194/3 VERORDENING (EG, EURATOM ) N r. 1067/2006 VAN DE RAAD van 27 juni 2006 tot wijziging van de aanpassingcoëfficiënten die van toepassing zijn op de bezoldigingen en de pensioenen van de ambtenaren en de andere personeelsleden van de Europese Gemeenschappen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Protocol betreffende de voorrechten en immuniteiten van de Europese Gemeenschappen, en met name artikel 13, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 van de Raad ( 1 ) , en met name de artikelen 63, 64, 65, 82 en de bijlagen VII, XI en XIII bij dit Statuut, en artikel 20, eerste alinea, artikel 64 en artikel 92 van deze regeling, Gezien het voorstel van de Commissie, Overwegende hetgeen volgt: In de periode gaande van juni tot en met december 2005 heeft zich in Litouwen een aanzienlijke stijging van de kosten van levensonderhoud voorgedaan en derhalve moeten de aanpassingscoëfficiënten worden gewijzigd welke van toepassing zijn op de bezoldigingen van de ambtenaren en andere personeelsleden, HEEFT DE VOLGENDE VERORDENING VASTGESTELD: Artikel 1 Met ingang van 1 januari 2006 bedraagt de aanpassingscoëfficiënt die krachtens artikel 64 van het Statuut van toepassing is op de bezoldiging van de ambtenaren en de andere personeelsleden die werkzaam zijn in het hierna genoemde land: — Litouwen 80,1. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 27 juni 2006. Voor de Raad De voorzitter J. PRÖLL ( 1 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 2104/2005 ( PB L 337 van 22.12.2005, blz. 7 ).",
  "source": "EUR LEX"
}