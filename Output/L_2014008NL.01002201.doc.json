{
  "url": "http://www.w3.org/1999/xhtml\">",
  "content": "L_2014008NL.01002201.xml 11.1.2014 NL Publicatieblad van de Europese Unie L 8/22 UITVOERINGSVERORDENING (EU) Nr. 21/2014 VAN DE COMMISSIE van 10 januari 2014 tot 210 e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk ( 1 ) , en met name artikel 7, lid 1, onder a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 2 januari 2014 besloten twee personen te schrappen van de lijst van personen, groepen en entiteiten waarvan de tegoeden en economische middelen moeten worden bevroren. Bovendien heeft het Sanctiecomité van de Veiligheidsraad van de Verenigde Naties op 6 januari 2014 besloten twee entiteiten te schrappen van de lijst. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 januari 2014. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: (1) De volgende vermeldingen worden geschrapt van de lijst „Rechtspersonen, groepen en entiteiten”: (a) „International Islamic Relief Organization, Filipijnen, nevenvestigingen (ook bekend als a) International Islamic Relief Agency, b) International Relief Organization, c) Islamic Relief Organization, d) Islamic World Relief, e) International Islamic Aid Organization, f) Islamic Salvation Committee, g) The Human Relief Committee of the Muslim World League, h) World Islamic Relief Organization, i) Al Igatha Al-Islamiya, j) Hayat al-Aghatha al-Islamia al-Alamiya, k) Hayat al-Igatha, l) Hayat Al-'Igatha, m) Ighatha, n) Igatha, o) Igassa, p) Igasa, q) Igase, r) Egassa, s) IIRO). Adres: a) International Islamic Relief Organization, Philippines Office, 201 Heart Tower Building; 108 Valero Street; Salcedo Village, Makati City; Manila, Filipijnen, b) Zamboanga City, Filipijnen, c) Tawi Tawi, Filipijnen, d) Marawi City, Filipijnen, e) Basilan, Filipijnen, e) Cotabato City, Filipijnen. Overige informatie: a) in verband gebracht met de groep Abu Sayyaf en Jemaah Islamiyah; b) alle kantoren werden in 2006 gesloten, maar het IIRO-kantoor in Manila, Filipijnen, ging begin 2009 opnieuw open. Datum van aanwijzing bedoeld in artikel 2 bis, lid 4, onder b): 4.8.2006.” (b) „International Islamic Relief Organization, Indonesië, nevenvestiging (ook bekend als (a) International Islamic Relief Agency, (b) International Relief Organization, (c) Islamic Relief Organization, (d) Islamic World Relief, (e) International Islamic Aid Organization, (f) Islamic Salvation Committee, (g) The Human Relief Committee of the Muslim World League, (h) World Islamic Relief Organization, (i) Al Igatha Al-Islamiya, (j) Hayat al-Aghatha al-Islamia al-Alamiya, (k) Hayat al-Igatha, (l) Hayat Al-‘Igatha, (m) Ighatha, (n) Igatha, (o) Igassa, (p) Igasa, (q) Igase, (r) Egassa, (s) IIRO). Adres: (a) International Islamic Relief Organization, Indonesia Office; Jalan Raya Cipinang Jaya nr. 90; East Jakarta, 13410, Indonesië, (b) P.O. Box 3654; Jakarta 54021, Indonesië. c) 8 Jalan Tarnan Simanjuntak Barat, Cipinang Cempedak Jakarta Timur 13340 Indonesië. Overige informatie: in verband gebracht met Jemaah Islamiyah en de International Islamic Relief Organization, Filipijnen, nevenvestigingen. Datum van aanwijzing bedoeld in artikel 2 bis, lid 4, onder b): 9.11.2006.” (2) De volgende vermeldingen worden geschrapt van de lijst „Natuurlijke personen”: (a) „Nabil Ben Mohamed Ben Ali Ben Attia (ook bekend als Abu Salim). Adres: Via Val Bavona 1, Milaan, Italië. Geboortedatum: 11.5.1966. Geboorteplaats: Tunis, Tunesië. Nationaliteit: Tunesisch. Paspoort nr.: L289032 (Tunesisch paspoort afgegeven op 22.8.2001, vervallen op 21.8.2006). Datum van aanwijzing bedoeld in artikel 2 bis, lid 4, onder b): 3.9.2002.” (b) „Atilla Selek (ook bekend als Muaz). Geboortedatum: 28.2.1985. Geboorteplaats: Ulm, Duitsland. Nationaal identificatienummer: L1562682 (identiteitsdocument afgegeven door de Vreemdelingendienst in Freiburg, Duitsland). Adres: Kurwaldweg 1, 75365 Calw, Duitsland. Datum van aanwijzing bedoeld in artikel 2 bis, lid 4, onder b): 18.6.2009.”",
  "source": "EUR LEX"
}