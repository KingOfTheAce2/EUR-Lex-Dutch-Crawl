{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R0391:NL:HTML\">",
  "content": "EUR-Lex - 31992R0391 - NL Avis juridique important | 31992R0391 Verordening (EEG) nr. 391/92 van de Commissie van 18 februari 1992 tot vaststelling van de steunbedragen voor de levering van graanprodukten van oorsprong uit de Gemeenschap aan de Franse overzeese departementen Publicatieblad Nr. L 043 van 19/02/1992 blz. 0023 - 0024 Bijzondere uitgave in het Fins: Hoofdstuk 3 Deel 41 blz. 0007 Bijzondere uitgave in het Zweeds: Hoofdstuk 3 Deel 41 blz. 0007 VERORDENING (EEG) Nr. 391/92 VAN DE COMMISSIE  van 18 februari 1992  tot vaststelling van de steunbedragen voor de levering van graanprodukten van oorsprong uit de Gemeenschap aan de Franse overzeese departementen DE COMMISSIE VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3763/91 van de Raad van 16 december 1991 houdende specifieke maatregelen voor bepaalde landbouwprodukten ten behoeve van de Franse overzeese departementen (DOM) (1), en met name op artikel 2, lid 6, Overwegende dat luidens artikel 2 van Verordening (EEG) nr. 3763/91 de eindgebruiker in de DOM, zowel wat de hoeveelheden, de prijs en de kwaliteit betreft, voorziening met granen van oorsprong uit de Gemeenschap wordt gewaarborgd tegen condities die  overeenkomen met die bij vrijstelling van de heffing, wat impliceert dat er voor leveringen van oorsprong uit de Gemeenschap steun wordt verleend; dat bij de vaststelling van die steun met name rekening moet worden gehouden met de kosten van de  verschillende mogelijke leveranciers en de bij uitvoer naar derde landen toegepaste prijzen; dat bovengenoemde garanties impliceren dat de steun per produkt en per Frans overzees departement wordt gedifferentieerd; Overwegende dat bij Verordening (EEG) nr. 131/92 van de Commissie (2) de gemeenschappelijke bepalingen zijn vastgesteld ter uitvoering van de specifieke regeling voor de voorziening van de Franse overzeese departementen (DOM) met bepaalde  landbouwprodukten, waaronder granen; dat bepalingen waarbij voornoemde verordening wordt aangevuld of ervan wordt afgeweken, zijn vastgesteld bij Verordening (EEG) nr. 388/92 van de Commissie van 18 februari 1992 houdende bepalingen ter uitvoering van  de specifieke regeling voor de voorziening van de Franse overzeese departementen (DOM) met graanprodukten en tot vaststelling van de voorzieningsbalans (3); Overwegende dat met het oog op een normaal functioneren van de steunregeling, bij de berekening van de steunbedragen - voor de munteenheden die onderling worden gehandhaafd binnen een contante maximummarge op een bepaald moment van 2,25 %, een omrekeningskoers moet worden toegepast die is gebaseerd op hun spilkoers waarop de correctiefactor wordt toegepast bedoeld in  artikel 3, lid 1, laatste alinea, van Verordening (EEG) nr. 1676/85 van de Raad (4), laatstelijk gewijzigd bij Verordening (EEG) nr. 2205/90 (5); - voor de andere munteenheden een omrekeningskoers moet worden toegepast die is gebaseerd op het gemiddelde van de tijdens een bepaalde periode in het Publikatieblad van de Europese Gemeenschappen, reeks C, bekendgemaakte koersen van de ecu en waarop de  bij het voorgaande streepje bedoelde correctiefactor wordt toegepast; Overwegende dat de toepassing van die bepalingen op de noteringen of de prijzen van de granen in het Europese deel van de Gemeenschap en op de wereldmarkt er, bij de huidige marktsituatie, toe leidt de steun voor de voorziening van de DOM vast te  stellen op de in de bijlage vermelde bedragen; Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 De op grond van artikel 2, lid 3, van Verordening (EEG) nr. 3763/91 toe te kennen steunbedragen bij de levering van granen uit de Gemeenschap in het kader van de specifieke regeling voor de voorziening van de Franse overzeese departementen  (DOM) worden vastgesteld in de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 februari 1992. Voor de Commissie Ray MAC SHARRY Lid van de Commissie (1) PB nr. L 365 van 24. 12. 1991, blz. 1. (2) PB nr. L 15 van 22. 1. 1992, blz. 13. (3) Zie bladzijde 16 van dit Publikatieblad. (4) PB nr. L 164 van 24. 6. 1985, blz. 1. (5) PB nr. L 201 van 31. 7. 1990, blz. 9. BIJLAGE (in ecu/ton) Produkt (GN-code)  Bedrag van de steun Bestemming       Guadeloupe  Martinique  Guyana  Réunion        Zachte tarwe (1001 90 99)  92,00  92,00  97,00  98,00  Gerst (1003 00 90)  84,00  84,00  88,00  89,00  Maïs (1005 90 00)  85,00  85,00  89,00  90,00",
  "source": "EUR LEX"
}