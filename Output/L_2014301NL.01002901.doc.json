{
  "url": "http://www.w3.org/1999/xhtml\"><!--",
  "content": "L_2014301NL.01002901.xml 21.10.2014 NL Publicatieblad van de Europese Unie L 301/29 BESLUIT 2014/726/GBVB VAN DE RAAD van 20 oktober 2014 tot wijziging van Besluit 2012/389/GBVB betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 22 juli 2014 Besluit 2014/485/GBVB ( 1 ) vastgesteld tot wijziging van Besluit 2012/389/GBVB ( 2 ) en tot verlenging, tot en met 12 december 2016, van de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR). (2) Besluit 2012/389/GBVB dient te worden gewijzigd om de periode waarvoor het financiële referentiebedrag geldt, te verlengen tot en met 15 oktober 2015, HEEFT HET VOLGENDE BESLUIT VASTGESTELD: Artikel 1 Artikel 13, lid 1, van Besluit 2012/389/GBVB wordt vervangen door: „1.   Het financiële referentiebedrag dat is bestemd om de uitgaven van EUCAP NESTOR voor de periode van 16 juli 2012 tot en met 15 november 2013 te dekken, bedraagt 22 880 000 EUR. Het financiële referentiebedrag dat is bestemd om de uitgaven van EUCAP NESTOR voor de periode van 16 november 2013 tot en met 15 oktober 2014 te dekken, bedraagt 11 950 000 EUR. Het financiële referentiebedrag dat is bestemd om de uitgaven van EUCAP NESTOR voor de periode van 16 oktober 2014 tot en met 15 oktober 2015 te dekken, bedraagt 17 900 000 EUR.” . Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 16 oktober 2014. Gedaan te Luxemburg, 20 oktober 2014. Voor de Raad De voorzitter C. ASHTON ( 1 ) Besluit 2014/485/GBVB van de Raad van 22 juli 2014 tot wijziging van Besluit 2012/389/GBVB betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 217 van 23.7.2014, blz. 39 ). ( 2 ) Besluit 2012/389/GBVB van de Raad van 16 juli 2012 betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 187 van 17.7.2012, blz. 40 ).",
  "source": "EUR LEX"
}