{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D1042:NL:HTML\">",
  "content": "EUR-Lex - 31994D1042 - NL Avis juridique important | 31994D1042 94/1042/EGKS: Beschikking van de Commissie van 13 december 1994 tot goedkeuring van steunmaatregelen van het Verenigd Koninkrijk ten behoeve van de kolenindustrie (Voor de EER relevante tekst) Publicatieblad Nr. L 384 van 31/12/1994 blz. 0023 - 0025 BESCHIKKING VAN DE  COMMISSIE van 13 december 1994 tot goedkeuring van steunmaatregelen van het Verenigd Koninkrijk ten  behoeve van de kolenindustrie (Slechts de tekst in de Engelse taal is authentiek) (Voor de EER  relevante tekst) (94/1042/EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op Beschikking nr. 2064/86/EGKS van 30 juni 1986 tot vaststelling van een communautaire  regeling voor de steunmaatregelen van de Staten ten behoeve van de kolenindustrie (1), Overwegende hetgeen volgt: I Bij brieven van 26 september 1994 en 15 november 1994 heeft het Verenigd Koninkrijk de Commissie  overeenkomstig artikel 9, lid 2, van Beschikking nr. 2064/86/EGKS in kennis gesteld van financiële  maatregelen die het in de periode van 1986 tot en met 1993 ten behoeve van de kolenindustrie heeft  genomen. De volgende steunmaatregel wordt overeenkomstig Beschikking nr. 2064/86/EGKS ter goedkeuring aan de  Commissie voorgelegd: - 1 390 000 pond sterling ten behoeve van particuliere steenkoolondernemingen, in de vorm van  investeringssubsidies voor de ontwikkeling van mijnen, in de periode 1986 tot en met 1993. Daar het besluit tot toekenning van investeringssteun vóór 1 januari 1994 werd genomen, valt de  door het Verenigd Koninkrijk geplande steunmaatregel ten behoeve van de kolenindustrie onder  artikel 1, lid 1, van Beschikking nr. 2064/86/EGKS. Uit hoofde van artikel 10 van die beschikking  dient de Commissie derhalve te bepalen of de maatregel verenigbaar is met de in voornoemde  beschikking genoemde doelstellingen en criteria en met de goede werking van de gemeenschappelijke  markt. II Krachtens de \"Coal Industry Nationalization Act 1946\" valt de steenkoolwinning in het Verenigd  Koninkrijk onder de verantwoordelijkheid van het staatsbedrijf National Coal Board en de opvolger  daarvan, British Coal Corporation. Uit hoofde van artikel 36 van voornoemde wet werd evenwel in het  kader van strikte concessieovereenkomsten met British Coal Corporation steenkoolwinning door  particuliere ondernemingen toegestaan. De particuliere steenkoolsector in het Verenigd Koninkrijk is daarom vrij beperkt gebleven en  bestond uit meestal in gebieden met economische problemen en een grote werkloosheid gelegen zeer  kleine tunnelmijnen of open groeven. De totale produktie van de particuliere steenkoolsector lag  steeds rond de 3 % van de totale steenkoolproduktie in het Verenigd Koninkrijk. In 1984 heeft het Verenigd Koninkrijk de Commissie in kennis gesteld van wijzigingen op het  \"Regional Selective Assistance Scheme\" die de Commissie op 26 december 1984 heeft goedgekeurd. Met  dit regionale steunstelsel wordt beoogd projecten doorgang te doen vinden die goede vooruitzichten  op economische levensvatbaarheid bieden maar waarvoor bepaalde financiële steun, in de vorm van  subsidies, moet worden verleend. Het stelsel heeft betrekking op een breed scala van activiteiten,  waaronder projecten en initiatieven in de steenkoolsector. Bij de goedkeuring van het \"Regional Selective Assistance Scheme\" heeft de Commissie de Regering  van het Verenigd Koninkrijk eraan herinnerd dat de communautaire wetgeving en de regels voor  bepaalde industriële sectoren bij de toepassing van het regionale steunstelsel in acht moeten  worden genomen. Financiële steun die steenkoolondernemingen een economisch voordeel biedt, moet aan  het EGKS-Verdrag en met name aan de bepalingen van Beschikking nr. 2064/86/EGKS worden getoetst. De Regering van het Verenigd Koninkrijk erkent dat zij heeft verzuimd om de Commissie om  voorafgaande toestemming te verzoeken alvorens aan steenkoolondernemingen steun toe te zeggen. Daar  de Regering van het Verenigd Koninkrijk tot de bewuste maatregelen heeft besloten en de  desbetreffende begrotingsverplichtingen is aangegaan in de periode van 1986 tot en met 1993, dienen  zij te worden beoordeeld in het licht van de bepalingen van de toentertijd van kracht zijnde  beschikking, namelijk Beschikking nr. 2064/86/EGKS. III De volgende steunmaatregelen zijn derhalve overeenkomstig Beschikking nr. 2064/86/EGKS ter  goedkeuring aan de Commissie voorgelegd: - investeringssubsidie tot een bedrag van 70 000 pond sterling aan Caledon Coal Limited voor de  heropening van een steenkoolmijn te Skares, bij Cumnock in Ayrshire; - investeringssubsidie tot een bedrag van 30 000 pond sterling aan Signal Fern Limited voor de  ontwikkeling van een nieuwe steenkoolmijn te Cwmhwnt, Rhigos in Mid Glamorgan; - investeringssubsidie tot een bedrag van 20 000 pond sterling aan New Parc Fuels Limited voor de  ontwikkeling van een steenkoolmijn te Bryn Newydd, Port Talbot in West Glamorgan; - investeringssubsidie tot een bedrag van 98 000 pond sterling aan Ffyonau Duon Mines Limited voor  de ontwikkeling van een tunnelmijn te Blaentillery in Blaenavon, Gwent; - investeringssubsidie tot een bedrag van 75 000 pond sterling aan Cavendish Coal Company Limited  voor de verdere ontwikkeling van de steenkoolmijn en de bouw van een nieuwe zeverij-wasserij in de  Viaduct Mine, Glenbuck, bij Muirkirk in Ayrshire; - investeringssubsidie tot een bedrag van 75 000 pond sterling aan Coleston Mining Limited voor de  verdere ontwikkeling en een wasserij in Craigman Mine, bij Burnstone Cottage, Dalgig, New Cumnock  in Ayrshire; - investeringssubsidie tot een bedrag van 750 000 pond sterling aan Ryan Mining Limited voor de  ontwikkeling van een tunnelmijn te Pentreclwydau, Resolven in West Glamorgan; - investeringssubsidie tot een bedrag van 20 000 pond sterling aan Perfect Skills Limited voor de  uitbreiding van de mijnbouwactiviteiten in Rithan Colliery, Blanenau Gwent in Gwent; - investeringssubsidie tot een bedrag van 12 000 pond sterling aan Venture Coal Limited voor de  heropening van Pentre Colliery, Llanon in Dyfed; - investeringssubsidie tot een bedrag van 100 000 pond sterling aan Ammanford Development Company  Limited voor de ontwikkeling van een tunnelmijn, een wasserij en een zakvulinstallatie te Glanaman  in Dyfed; - investeringssubsidie tot een bedrag van 60 000 pond sterling aan Blwch Ton Mining Company Limited  voor installaties, machines en uitrusting, om de heropening van de kolenmijn Blwch Ton te Resolven  in West Glamorgan mogelijk te maken; - investeringssubsidie tot een bedrag van 80 000 pond sterling aan Thomas Merthyr Limited voor de  ontwikkeling van de kolenmijn Nant Melyn in Seven Sisters, Neath in West Glamorgan. Investeringssteun moet worden beoordeeld in het licht van de doelstellingen van Beschikking nr.  2064/86/EGKS, met name die welke in artikel 2, lid 1, zijn omschreven. Het feit dat de steun  bestaat uit een eenmalige betaling ten behoeve van mijnen die vervolgens zonder verdere staatssteun  concurrerend kunnen zijn, betekent dat de maatregelen bijdragen aan het openen van nieuwe,  economisch rendabele produktiecapaciteiten. Zij zijn derhalve verenigbaar met artikel 2, lid 1,  tweede streepje, van Beschikking nr. 2064/86/EGKS. Gezien de geografische ligging van deze mijnen, in gebieden die zowel economisch als sociaal zijn  achtergesteld en waar grote werkloosheid heerst, dragen de maatregelen bij aan de oplossing van de  sociale en regionale problemen die uit de ontwikkeling in de kolenindustrie voortvloeien. Zij zijn  derhalve verenigbaar met artikel 2, lid 1, derde streepje, van Beschikking nr. 2064/86/EGKS. De steunmaatregelen bedragen volgens de kennisgeving van het Verenigd Koninkrijk voor elk van de  afzonderlijke steenkoolondernemingen niet meer dan 50 % van de kosten van de betrokken  investeringen en overschrijden evenmin de minimumbedragen voor aan voorafgaande aanmelding  onderworpen investeringen die bij Beschikking nr. 22-66 (1) van de Hoge Autoriteit, gewijzigd bij  Beschikking nr. 2237/73/EGKS (2), zijn vastgesteld. Zij beantwoorden derhalve aan de bepalingen van  artikel 5, lid 1, eerste en tweede streepje, van Beschikking nr. 2064/86/EGKS. Het Verenigd Koninkrijk ziet erop toe dat het \"Regional Selective Assistance Scheme\", voor zover  dat op de kolensector van toepassing is, niet tot discriminatie tussen producenten, tussen kopers  of tussen verbruikers leidt, in de zin van artikel 4, onder b), van het EGKS-Verdrag. IV De steunmaatregelen die het voorwerp vormen van deze beschikking, zijn derhalve verenigbaar met de  goede werking van de gemeenschappelijke markt, HEEFT DE VOLGENDE BESCHIKKING GEGEVEN: Artikel 1 Het Verenigd Koninkrijk krijgt toestemming om voor de periode 1986  tot en met 1993 ten behoeve van de kolenindustrie voor een totaal bedrag van 1 390 000 pond  sterling de volgende steunmaatregelen te nemen: - investeringssubsidie tot een bedrag van 70 000 pond sterling aan Caledon Coal Limited voor de  heropening van een steenkoolmijn te Skares, bij Cumnock in Ayrshire; - investeringssubsidie tot een bedrag van 30 000 pond sterling aan Signal Fern Limited voor de  ontwikkeling van een nieuwe steenkoolmijn te Cwmhwnt, Rhigos in Mid Glamorgan; - investeringssubsidie tot een bedrag van 20 000 pond sterling aan New Parc Fuels Limited voor de  ontwikkeling van een steenkoolmijn te Bryn Newydd, Port Talbot in West Glamorgan; - investeringssubsidie tot een bedrag van 98 000 pond sterling aan Ffyonau Duon Mines Limited voor  de ontwikkeling van een tunnelmijn te Blaentillery in Blaenavon, Gwent; - investeringssubsidie tot een bedrag van 75 000 pond sterling aan Cavendish Coal Company Limited  voor de verdere ontwikkeling van de steenkoolmijn en de bouw van een nieuwe zeverij-wasserij in de  Viaduct Mine, Glenbuck, bij Muirkirk in Ayrshire; - investeringssubsidie tot een bedrag van 75 000 pond sterling aan Coleston Mining Limited voor de  verdere ontwikkeling en een wasserij in Craigman Mine, bij Burnstone Cottage, Dalgig, New Cumnock  in Ayrshire; - investeringssubsidie tot een bedrag van 750 000 pond sterling aan Ryan Mining Limited voor de  ontwikkeling van een tunnelmijn te Pentreclwydau, Resolven in West Glamorgan; - investeringssubsidie tot een bedrag van 20 000 pond sterling aan Perfect Skills Limited voor de  uitbreiding van de mijnbouwactiviteiten in Rithan Colliery, Blanenau Gwent in Gwent; - investeringssubsidie tot een bedrag van 12 000 pond sterling aan Venture Coal Limited voor de  heropening van Pentre Colliery, Llanon in Dyfed; - investeringssubsidie tot een bedrag van 100 000 pond sterling aan Ammanford Development Company  Limited voor de ontwikkeling van een tunnelmijn, een wasserij en een zakvulinstallatie te Glanaman  in Dyfed; - investeringssubsidie tot een bedrag van 60 000 pond sterling aan Blwch Ton Mining Company Limited  voor installaties, machines en uitrusting, om de heropening van de kolenmijn Blwch Ton te Resolven  in West Glamorgan mogelijk te maken; - investeringssubsidie tot een bedrag van 80 000 pond sterling aan Thomas Merthyr Limited voor de  ontwikkeling van de kolenmijn Nant Melyn in Seven Sisters, Neath in West Glamorgan. Artikel 2 Het Verenigd Koninkrijk stelt de Commissie jaarlijks op de hoogte van de betalingen aan  de begunstigden waarvoor bij artikel 1 toestemming is gegeven. Tevens stelt het Verenigd Koninkrijk de Commissie jaarlijks in kennis van de bedragen aan  investeringssteun die daadwerkelijk voor de afzonderlijke, daarvoor in aanmerking komende projecten  zijn uitgekeerd, overeenkomstig artikel 5, lid 3, van Beschikking nr. 2064/86/EGKS. Artikel 3 Deze beschikking is gericht tot het Verenigd Koninkrijk. Gedaan te Brussel, 13 december 1994. Voor de Commissie Marcelino OREJA Lid van de Commissie (1) PB nr. L 177 van 1. 7. 1986, blz. 1. (1) PB nr. L 219 van 29. 11. 1966, blz. 3728/66. (2) PB nr. L 229 van 17. 8. 1973, blz. 28.",
  "source": "EUR LEX"
}