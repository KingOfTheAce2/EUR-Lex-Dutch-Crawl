{
  "url": "http://www.w3.org/1999/xhtml\"><!--",
  "content": "L_2022153NL.01013901.xml 3.6.2022 NL Publicatieblad van de Europese Unie L 153/139 BESLUIT (GBVB) 2022/885 VAN DE RAAD van 3 juni 2022 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Besluit 2014/145/GBVB ( 1 ) vastgesteld. (2) De Unie houdt onverkort vast aan haar steun voor de soevereiniteit en territoriale integriteit van Oekraïne. (3) De Raad is van oordeel dat er nieuwe uitzonderingsmogelijkheden met betrekking tot de bevriezing van activa en het verbod op het ter beschikking stellen van tegoeden of economische middelen aan aangewezen personen en entiteiten moeten worden ingevoerd. (4) Besluit 2014/145/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Aan artikel 2 van Besluit 2014/145/GBVB wordt het volgende lid toegevoegd: “13.   De leden 1 en 2 zijn niet van toepassing op tegoeden of economische middelen die strikt noodzakelijk zijn voor het verlenen van elektronische-communicatiediensten door telecommunicatie-exploitanten uit de Unie, voor het verlenen van bijbehorende faciliteiten en diensten die noodzakelijk zijn voor de exploitatie, het onderhoud en de beveiliging van dergelijke elektronische-communicatiediensten, in Rusland, in Oekraïne, in de Unie, tussen Rusland en de Unie, en tussen Oekraïne en de Unie, en voor datacentrumdiensten in de Unie.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 3 juni 2022. Voor de Raad De voorzitter C. COLONNA ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ).",
  "source": "EUR LEX"
}