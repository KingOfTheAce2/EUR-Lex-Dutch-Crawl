{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0874:NL:HTML\">",
  "content": "EUR-Lex - 32003R0874 - NL Avis juridique important | 32003R0874 Verordening (EG) nr. 874/2003 van de Raad van 6 mei 2003 betreffende de sluiting van de Overeenkomst tussen de Europese Gemeenschap en de Republiek Kiribati inzake de visserĳ in de visserĳzone van Kiribati Publicatieblad Nr. L 126 van 22/05/2003 blz. 0001 - 0002 Verordening (EG) nr. 874/2003 van de Raad van 6 mei 2003 betreffende de sluiting van de Overeenkomst tussen de Europese Gemeenschap en de Republiek Kiribati inzake de visserij in de visserijzone van Kiribati DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 37 juncto artikel 300, lid 2, en artikel 300, lid 3, eerste alinea, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) De Gemeenschap en de Republiek Kiribati hebben onderhandeld over een visserijovereenkomst waarbij aan vissers uit de Gemeenschap vangstmogelijkheden worden toegekend in de wateren waarover Kiribati de soevereiniteit of de jurisdictie voor visserijaangelegenheden bezit, en hebben deze overeenkomst geparafeerd. (2) Het is in het belang van de Gemeenschap deze overeenkomst goed te keuren. (3) Er dient te worden bepaald hoe de vangstmogelijkheden over de lidstaten moeten worden verdeeld, HEEFT DE VOLGENDE VERORDENING VASTGESTELD: Artikel 1 De overeenkomst tussen de Europese Gemeenschap en de Republiek Kiribati inzake de visserij in de visserijzone van Kiribati wordt hierbij namens de Gemeenschap goedgekeurd. De tekst van de overeenkomst is aan deze verordening gehecht. Artikel 2 De in het protocol bij de overeenkomst vastgestelde vangstmogelijkheden worden als volgt over de lidstaten verdeeld: >RUIMTE VOOR DE TABEL> Indien met de door deze lidstaten ingediende vergunningaanvragen niet alle in het protocol vastgestelde vangstmogelijkheden worden benut, kan de Commissie vergunningaanvragen van andere lidstaten in aanmerking nemen. Artikel 3 De lidstaten waarvan vaartuigen op grond van deze overeenkomst vissen, moeten de Commissie van de Europese Gemeenschappen de hoeveelheden van elk bestand die in de visserijzone van Kiribati zijn gevangen meedelen overeenkomstig het bepaalde in Verordening (EG) nr. 500/2001 van de Commissie van 14 maart 2001 tot vaststelling van de uitvoeringsbepalingen voor Verordening (EEG) nr. 2847/93 van de Raad wat betreft de controle op de vangsten van de vissersvaartuigen van de Gemeenschap in de wateren van derde landen en in volle zee(3). Artikel 4 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 mei 2003. Voor de Raad De voorzitter P. Efthymiou (1) Voorstel van 10 december 2002 (nog niet bekendgemaakt in het Publicatieblad). (2) Advies uitgebracht op 8 april 2003 (nog niet bekendgemaakt in het Publicatieblad). (3) PB L 73 van 15.3.2001, blz. 8.",
  "source": "EUR LEX"
}