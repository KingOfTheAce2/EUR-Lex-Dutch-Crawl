{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R1635:NL:HTML\">",
  "content": "EUR-Lex - 31999R1635 - NL Avis juridique important | 31999R1635 Verordening (EG) nr. 1635/1999 van de Commissie van 26 juli 1999 tot vaststelling van de wisselkoers voor bepaalde soorten directe steun Publicatieblad Nr. L 194 van 27/07/1999 blz. 0015 - 0016 VERORDENING (EG) Nr. 1635/1999 VAN DE COMMISSIE van 26 juli 1999 tot vaststelling van de wisselkoers voor bepaalde soorten directe steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), (1) Overwegende dat het ontstaansfeit voor de wisselkoers voor de steun voor akkerbouwgewassen en zaaddragende leguminosen het begin van het verkoopseizoen is waarvoor de steun wordt verleend, zoals bepaald in artikel 4, lid 1, van Verordening (EG) nr. 2808/98 van de Commissie van 22 december 1998 houdende bepalingen voor de toepassing van het agromonetaire stelsel voor de euro in de landbouwsector(2), gewijzigd bij Verordening (EG) nr. 1410/1999(3); (2) Overwegende dat deze wisselkoers gedefinieerd is in artikel 4, lid 3, van Verordening (EG) nr. 2808/98 en met name gelijk is aan het pro rata temporis gewogen gemiddelde van de wisselkoersen in de maand vóór de datum van het ontstaansfeit; dat die datum 1 juli 1999 is; (3) Overwegende dat de wisselkoers voor de bij artikel 12 van Verordening (EEG) nr. 1696/71 van de Raad(4), laatstelijk gewijzigd bij Verordening (EG) nr. 1257/1999(5), ingestelde steun voor hop ook op de bovengenoemde manier is gedefinieerd in artikel 1 van Verordening (EEG) nr. 1793/93 van de Commissie van 30 juni 1993 betreffende het ontstaansfeit voor de landbouwomrekeningskoersen in de hopsector(6), laatstelijk gewijzigd bij Verordening (EG) nr. 1410/1999; (4) Overwegende dat in artikel 2 van Verordening (EG) nr. 1410/1999 is bepaald dat de Commissie de toe te passen wisselkoers moet vaststellen, HEEFT DE VOLGENDE VERORDENING VASTGESTELD: Artikel 1 De wisselkoers die van toepassing is op: - de in artikel 4, lid 1, van Verordening (EG) nr. 2808/98 bedoelde steun waarvan de datum van het ontstaansfeit 1 juli 1999 is, en - de steun voor hop, ingesteld bij artikel 12 van Verordening (EEG) nr. 1696/71, is aangegeven in de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 juli 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 1999. Voor de Commissie Franz FISCHLER Lid van de Commissie (1) PB L 349 van 24.12.1998, blz. 1. (2) PB L 349 van 24.12.1998, blz. 36. (3) PB L 164 van 30.6.1999, blz. 53. (4) PB L 175 van 4.8.1971, blz. 1. (5) PB L 160 van 26.6.1999, blz. 80. (6) PB L 163 van 6.7.1993, blz. 22. BIJLAGE Wisselkoers voor de in artikel 1 van deze verordening bedoelde steun >RUIMTE VOOR DE TABEL>",
  "source": "EUR LEX"
}