{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0151:NL:HTML\">",
  "content": "EUR-Lex - 31997D0151 - NL Avis juridique important | 31997D0151 97/151/EG: Beschikking van de Commissie van 4 februari 1997 houdende erkenning van het feit dat de productie van bepaalde v.q.p.r.d.'s en bepaalde soorten \"vinho regional\" in Portugal, gezien de kwaliteitskenmerken van deze wijnen, ver bij de vraag achterblijft (Slechts de tekst in de Portugese taal is authentiek) Publicatieblad Nr. L 059 van 28/02/1997 blz. 0048 - 0049 BESCHIKKING VAN DE COMMISSIE van 4 februari 1997 houdende erkenning van het feit dat de productie van bepaalde v.q.p.r.d.'s en bepaalde soorten \"vinho regional\" in Portugal, gezien de kwaliteitskenmerken van deze wijnen, ver bij de vraag achterblijft (Slechts de tekst in de Portugese taal is authentiek) (97/151/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 822/87 van de Raad van 16 maart 1987 houdende een gemeenschappelijke ordening van de wijnmarkt (1), laatstelijk gewijzigd bij Verordening (EG) nr. 1592/96 (2), en met name op artikel 6, lid 4, Overwegende dat in artikel 6, lid 1, van Verordening (EEG) nr. 822/87 is bepaald dat elke nieuwe aanplant van wijnstokken tot en met 31 augustus 1998 verboden is; dat in dat artikel echter ook is bepaald dat de lidstaten voor de wijnoogstjaren 1996/1997 en 1997/1998 vergunningen tot nieuwe aanplant kunnen verlenen voor percelen die bestemd zijn voor de productie van: - v.q.p.r.d. en - tafelwijn die worden aangeduid met een van de volgende vermeldingen: \"Landwein\", \"vin de pays\", \"indicazione geografica tipica\", \"vino de la tierra\", \"vinho regional\", \"regional wine\", enzovoorts, ten aanzien waarvan de Commissie heeft erkend dat de productie, gezien de kwaliteitskenmerken van de betrokken wijnen, ver bij de vraag achterblijft; Overwegende dat Portugal op 29 november 1996, 6 januari 1997 en 10 januari 1997 om toepassing van deze bepaling ten aanzien van bepaalde v.q.p.r.d.'s en bepaalde soorten \"vinho regional\" heeft verzocht; Overwegende dat na onderzoek van deze aanvragen is gebleken dat voor de betrokken v.q.p.r.d.'s en soorten \"vinho regional\" aan de gestelde voorwaarden is voldaan; dat het in de verordeningen vastgestelde maximum van 719 ha niet is overschreden; Overwegende dat de in deze beschikking vervatte maatregelen in overeenstemming zijn met het advies van het ComitÃ© van beheer voor wijn, HEEFT DE VOLGENDE BESCHIKKING GEGEVEN: Artikel 1 Voor de in de bijlage vermelde v.q.p.r.d.'s en soorten \"vinho regional\" is aan de voorwaarden van artikel 6, lid 1, tweede alinea, van Verordening (EEG) nr. 822/87 voldaan, voor zover het areaal van alle in hetzelfde gebied voortgebrachte v.q.p.r.d.'s en soorten \"vinho regional\" in het totaal niet meer wordt vergroot dan in de bijlage is aangegeven. Artikel 2 Deze beschikking is gericht tot de Portugese Republiek. Gedaan te Brussel, 4 februari 1997. Voor de Commissie Franz FISCHLER Lid van de Commissie (1) PB nr. L 84 van 27. 3. 1987, blz. 1. (2) PB nr. L 206 van 16. 8. 1996, blz. 31. BIJLAGE >RUIMTE VOOR DE TABEL>",
  "source": "EUR LEX"
}