{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1353:NL:HTML\">",
  "content": "EUR-Lex - 32000R1353 - NL Avis juridique important | 32000R1353 Verordening (EG) nr. 1353/2000 van de Commissie van 26 juni 2000 inzake de verlenging van een permanente vergunning voor een toevoegingsmiddel en van een voorlopige vergunning voor nieuwe toevoegingsmiddelen, nieuwe toepassingen van toevoegingsmiddelen en nieuwe preparaten in de diervoeding (Voor de EER relevante tekst) Publicatieblad Nr. L 155 van 28/06/2000 blz. 0015 - 0028 Verordening (EG) nr. 1353/2000 van de Commissie van 26 juni 2000 inzake de verlenging van een permanente vergunning voor een toevoegingsmiddel en van een voorlopige vergunning voor nieuwe toevoegingsmiddelen, nieuwe toepassingen van toevoegingsmiddelen en nieuwe preparaten in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Richtlijn 1999/20/EG(2), en met name op artikel 3, Overwegende hetgeen volgt: (1) In Richtlijn 70/524/EEG is bepaald dat, rekening houdend met de ontwikkeling van de wetenschappelijke en technische kennis, nieuwe toevoegingsmiddelen of nieuwe toepassingen van toevoegingsmiddelen kunnen worden toegestaan. (2) Voor een tot de groep van de enzymen behorend preparaat kan een permanente vergunning worden afgegeven mits aan alle voorwaarden van artikel 3.A van Richtlijn 70/524/EEG wordt voldaan. (3) Voor het in de bijlage geschreven toevoegingsmiddel 3-fytase EC 3.1.3.8, geproduceerd door Aspergillus niger (CBS 114.94), zijn gegevens verstrekt met het oog op het verkrijgen van een permanente vergunning. (4) Een voorlopige vergunning voor nieuwe toevoegingsmiddelen of nieuwe toepassingen van toevoegingsmiddelen kan worden afgegeven als die middelen of die toepassingen, bij het toegestane gehalte, niet schadelijk zijn voor de gezondheid van mens of dier of voor het milieu, en de verbruiker niet schaden door nadelige beïnvloeding van de kenmerken van de dierlijke producten, als de aanwezigheid van die middelen in diervoeders bepaalbaar is en als op grond van de beschikbare resultaten redelijkerwijs mag worden aangenomen dat zij bij gebruik in diervoeders een gunstige invloed uitoefenen op de eigenschappen daarvan of op de dierlijke productie. (5) Er zijn gegevens verstrekt met het oog op het verkrijgen van een voorlopige vergunning voor nieuwe enzymen, nieuwe micro-organismen en nieuwe toepassingen van enzymen, en met het oog op de vervanging van enzymenpreparaten waarvoor reeds een vergunning is verleend, door nieuwe preparaten van dezelfde enzymen. (6) Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk(3), en de in het kader daarvan vastgestelde relevante richtlijnen, met name Richtlijn 90/679/EEG van de Raad(4), laatstelijk gewijzigd bij Richtlijn 97/65/EG van de Commissie(5), betreffende de bescherming van de werknemers tegen risico's van blootstelling aan biologische agentia op het werk zijn volledig van toepassing op het gebruik en de hantering door werknemers van toevoegingsmiddelen voor de diervoeding. (7) Het Wetenschappelijk Comité voor de diervoeding heeft een gunstig advies gegeven betreffende de onschadelijkheid van deze preparaten van enzymen en micro-organismen en betreffende de gunstige invloed op de dierlijke productie van het enzympreparaat waarvoor wordt voorgesteld een vergunning zonder tijdsbeperking te verlenen. (8) De in deze verordening vervatte maatregelen zijn in overeenstemming met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 Voor het tot de groep \"Enzymen\" behorende preparaat dat in bijlage I bij deze verordening wordt vermeld, kan onder de in die bijlage vastgestelde voorwaarden overeenkomstig Richtlijn 70/524/EEG een vergunning voor gebruik als toevoegingsmiddel in de diervoeding worden verleend. Artikel 2 De voorwaarden voor het verlenen van een vergunning voor de in bijlage II bij deze verordening vermelde preparaten nr. 16 en nr. 17, die tot de groep \"Enzymen\" behoren, worden overeenkomstig Richtlijn 70/524/EEG vervangen door de in die bijlage vastgestelde voorwaarden. Artikel 3 Voor de tot de groep \"Enyzmen\" behorende preparaten die in bijlage III bij deze verordening worden vermeld, kan onder de in die bijlage vastgestelde voorwaarden overeenkomstig Richtlijn 70/524/EEG een vergunning voor gebruik als toevoegingsmiddel in de diervoeding worden verleend. Artikel 4 Voor het tot de groep \"Micro-organismen\" behorende preparaat dat in bijlage IV bij deze verordening wordt vermeld, kan onder de in die bijlage vastgestelde voorwaarden overeenkomstig richtlijn 70/524/EEG een vergunning voor gebruik als toevoegingsmiddel in de diervoeding worden verleend. Artikel 5 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juni 2000. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 80 van 25.3.1999, blz. 20. (3) PB L 183 van 29.6.1989, blz. 1. (4) PB L 374 van 31.12.1990, blz. 1. (5) PB L 335 van 6.12.1997, blz. 17. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL> BIJLAGE III >RUIMTE VOOR DE TABEL> BIJLAGE IV >RUIMTE VOOR DE TABEL>",
  "source": "EUR LEX"
}