{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975R1274:NL:HTML\">",
  "content": "EUR-Lex - 31975R1274 - NL Avis juridique important | 31975R1274 Verordening (EEG) nr. 1274/75 van de Raad van 20 mei 1975 houdende sluiting van de Overeenkomst tussen de Europese Economische Gemeenschap en de Staat Israël Publicatieblad Nr. L 136 van 28/05/1975 blz. 0001 - 0002 Bijzondere uitgave in het Fins: Hoofdstuk 11 Deel 2 blz. 0019 Bijzondere uitgave in het Zweeds: Hoofdstuk 11 Deel 2 blz. 0019 Bijzondere uitgave in het Grieks: Hoofdstuk 11 Deel 7 blz. 0024 Bijzondere uitgave in het Spaans: Hoofdstuk 11 Deel 5 blz. 0172 Bijzondere uitgave in het Portugees: Hoofdstuk 11 Deel 5 blz. 0172 VERORDENING (EEG) Nr. 1274/75 VAN DE RAAD  van 20 mei 1975  houdende sluiting van de Overeenkomst tussen de Europese Economische Gemeenschap en de Staat Israël DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien de aanbeveling van de Commissie, Overwegende dat dient te worden overgegaan tot sluiting van de Overeenkomst tussen de Europese Economische Gemeenschap en de Staat Israël welke op 11 mei 1975 te Brussel is ondertekend en tot goedkeuring van de verklaringen en de briefwisseling gehecht aan de gelijktijdig te Brussel ondertekende Slotakte; Overwegende dat de in de Overeenkomst voor sommige landbouwprodukten vastgestelde concessies gepaard gaan met het naleven van bepaalde voorwaarden die zullen worden uitgewerkt in het kader van een communautaire regeling die thans wordt opgesteld ; dat de toepassing van deze concessies derhalve moet worden opgeschort totdat de desbetreffende regeling is aanvaard; Overwegende dat, aangezien bij de Overeenkomst een gemengde commissie wordt ingesteld, de vertegenwoordigers van de Gemeenschap in deze commissie dienen te worden aangewezen, HEEFT DE VOLGENDE VERORDENING VASTGESTELD: Artikel 1 Namens de Gemeenschap worden gesloten, goedgekeurd en bekrachtigd de Overeenkomst tussen de Europese Economische Gemeenschap en de Staat Israël en de bijbehorende Protocollen alsmede de verklaringen en de briefwisseling die aan de Slotakte zijn gehecht. De teksten van de Overeenkomst en van de Slotakte zijn als bijlage aan deze verordening gehecht. Artikel 2 In afwijking van artikel 30 van de Overeenkomst wordt de datum waarop de in de artikelen 8 en 9 van het aan de Overeenkomst gehechte Protocol nr. 1 vastgestelde tariefverlagingen van toepassing zijn met betrekking tot de volgende produkten : puree en pulp van citrusvruchten van onderverdeling 20.06 B II c) 1 ex dd), geconcentreerd citrusvruchtesap van de onderverdelingen 20.07 A III ex a) en ex b), sinaasappelsap van de onderverdelingen 20.07 B II a) 1 en b) 1, tomatesap van de onderverdelingen 20.07 B II a) 5 en b) 6, gepelde tomaten en tomatepasta van onderverdeling 20.02 ex C van het gemeenschappelijk douanetarief, door de Raad op voorstel van de Commissie vastgesteld. Artikel 3 Voor de Gemeenschap gaat de Voorzitter van de Raad der Europese Gemeenschappen, ter uitvoering van artikel 30 van de Overeenkomst, over tot kennisgeving van de voltooiing van de voor de inwerkingtreding van de Overeenkomst vereiste procedures (1). Artikel 4 De Gemeenschap wordt in de gemengde commissie, bedoeld in artikel 19 van de overeenkomst, vertegenwoordigd door de Commissie der Europese Gemeenschappen, bijgestaan door de Vertegenwoordigers van de Lid-Staten. Artikel 5 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen.  (1)De datum van inwerkingtreding van de Overeenkomst wordt bekendgemaakt in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 20 mei 1975. Voor de Raad De Voorzitter R. RYAN",
  "source": "EUR LEX"
}