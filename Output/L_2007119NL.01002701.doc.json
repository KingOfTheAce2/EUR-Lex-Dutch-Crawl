{
  "url": "http://www.w3.org/1999/xhtml\">",
  "content": "L_2007119NL.01002701.xml 9.5.2007 NL Publicatieblad van de Europese Unie L 119/27 VERORDENING (EG) N r. 507/2007 VAN DE COMMISSIE van 8 mei 2007 tot 76e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden personen, groepen en entiteiten opgesomd wier tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 24 april 2007 besloten tot wijziging van de lijst van personen, groepen en entiteiten wier tegoeden en economische middelen moeten worden bevroren. Bijlage I moet dus dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag die volgt op haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2007. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . Verordening laatstelijk gewijzigd bij Verordening (EG) nr. 492/2007 van de Commissie ( PB L 116 van 4.5.2007, blz. 5 ). BIJLAGE Bijlage I bij Verordening (EG) nr. 881/2002 wordt als volgt gewijzigd: (1) De vermelding „Dr. Abdul Latif Saleh ( alias (a) Abdul Latif A.A. Saleh, (b) Abdyl Latif Saleh, (c) Dr. Abd al-Latif Saleh, (d) Abdul Latif A.A. Saleh Abu Hussein, (e) Abd al-Latif Salih, (f) Abu Amir). Adres: laatst bekende woonplaats: Verenigde Arabische Emiraten. Geboortedatum: 5.3.1957. Geboorteplaats: Baghdad, Irak. (a) Jordaanse, (b) Albanese nationaliteit. Jordaans paspoort nr. D366 871.” in de lijst „Natuurlijke personen” wordt vervangen door: „Abdul Latif Saleh (ook bekend als (a) Abdul Latif A.A. Saleh, (b) Abdyl Latif Saleh, (c) Abd al-Latif Saleh, (d) Abdul Latif A.A. Saleh Abu Hussein, (e) Abd al-Latif Salih, (f) Abu Amir). Titel: Dr. Adres: laatst bekende woonplaats: Verenigde Arabische Emiraten. Geboortedatum: 5.3.1957. Geboorteplaats: Baghdad, Irak. (a) Jordaanse, (b) Albanese nationaliteit (sinds 1992). Paspoortnummer: (a) D366 871 (Jordaans paspoort), (b) 314772 (Albanees paspoort afgegeven op 8.3.1993), (c) 0334695 (Albanees paspoort afgegeven op 1.12.1995). Overige informatie: uitgewezen uit Albanië in 1999.”. (2) De vermelding „Salafist Group for Call and Combat (GSPC) (ook bekend als Le Groupe Salafiste pour la Prédiction et le Combat)” in de lijst „Rechtspersonen, groepen en entiteiten” wordt vervangen door: „The Organization of Al-Qaida in the Islamic Maghreb (ook bekend als (a) Al Qaïda au Maghreb islamique (AQMI), (b) Le Groupe Salafiste pour la Prédication et le Combat (GSPC), (c) Salafist Group For Call and Combat”.",
  "source": "EUR LEX"
}