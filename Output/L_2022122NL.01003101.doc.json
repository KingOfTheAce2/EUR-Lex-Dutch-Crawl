{
  "url": "http://www.w3.org/1999/xhtml\"><!--",
  "content": "L_2022122NL.01003101.xml 25.4.2022 NL Publicatieblad van de Europese Unie L 122/31 UITVOERINGSVERORDENING (EU) 2022/674 VAN DE COMMISSIE van 22 april 2022 tot rectificatie van Uitvoeringsverordening (EU) 2022/95 tot instelling van een definitief antidumpingrecht op bepaalde hulpstukken voor buisleidingen, van ijzer of van staal, van oorsprong uit de Volksrepubliek China, zoals uitgebreid tot bepaalde hulpstukken voor buisleidingen, van ijzer of van staal, verzonden vanuit Taiwan, Indonesië, Sri Lanka en de Filipijnen, al dan niet aangegeven als van oorsprong uit deze landen, naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EU) 2016/1036 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) (de basisverordening), en met name artikel 11, lid 2, Overwegende hetgeen volgt: (1) Bij Uitvoeringsverordening (EU) 2022/95 ( 2 ) heeft de Commissie een definitief antidumpingrecht ingesteld op bepaalde hulpstukken voor buisleidingen, van ijzer of van staal, van oorsprong uit de Volksrepubliek China (“VRC”), zoals uitgebreid tot bepaalde hulpstukken voor buisleidingen, van ijzer of van staal, verzonden vanuit Taiwan, Indonesië, Sri Lanka en de Filipijnen, al dan niet aangegeven als van oorsprong uit deze landen. (2) Bij artikel 1 van Verordening (EG) nr. 763/2000 van de Raad ( 3 ) werden drie Taiwanese producenten, Chup Hsin Enterprise Co. Ltd, Niang Hong Pipe Fittings Co. Ltd en Rigid Industries Co. Ltd vrijgesteld van de uitbreiding van het recht, aangezien werd vastgesteld dat die ondernemingen de maatregelen niet ontweken. (3) De vrijstelling die bij de uitbreiding van het recht werd verleend voor de hulpstukken voor buisleidingen vervaardigd door Chup Hsin Enterprise Co. Ltd, Kaohsiung (Taiwan) (aanvullende Taric-code A098) en Niang Hong Pipe Fittings Co. Ltd, Kaohsiung (Taiwan) (aanvullende Taric-code A100), werd echter ingetrokken bij Verordening (EG) nr. 803/2009 van de Raad ( 4 ) . (4) Bij artikel 2, lid 1, van Uitvoeringsverordening (EU) 2022/95 is ten onrechte bepaald dat de invoer van hulpstukken vervaardigd door Chup Hsin Enterprise Co. Ltd, Kaohsiung (Taiwan) (aanvullende Taric-code A098) en door Niang Hong Pipe Fittings Co. Ltd, Kaohsiung (Taiwan) (aanvullende Taric-code A100), vrijgesteld blijft van de toepassing van antidumpingrechten. (5) De Commissie heeft derhalve besloten artikel 2, lid 1, van Uitvoeringsverordening (EU) 2022/95 te corrigeren om de in overweging 4 genoemde fout te rectificeren. Deze rectificatie moet van kracht worden met ingang van de inwerkingtreding van Uitvoeringsverordening (EU) 2022/95, namelijk 26 januari 2022. (6) De in deze verordening vervatte maatregelen zijn in overeenstemming met het advies van het bij artikel 15, lid 1, van Verordening (EU) 2016/1036 ingestelde comité, HEEFT DE VOLGENDE VERORDENING VASTGESTELD: Artikel 1 Lid 1 van artikel 2 van Uitvoeringsverordening (EU) 2022/95 wordt vervangen door: “1.   Het bij artikel 1 ingestelde definitieve antidumpingrecht ten aanzien van hulpstukken voor buisleidingen uit de Volksrepubliek China wordt uitgebreid tot dezelfde hulpstukken (momenteel ingedeeld onder de Taric-codes: 7307931191; 7307931991; 7307998092) verzonden uit Taiwan (aanvullende Taric-code A999), al dan niet aangegeven als van oorsprong uit Taiwan, met uitzondering van die vervaardigd door Rigid Industries Co. Ltd, Kaohsiung (Taiwan) (aanvullende Taric-code A099).”. Artikel 2 De douaneautoriteiten van de lidstaten corrigeren de douaneaangiften die zijn aanvaard met ingang van 26 januari 2022 waarop artikel 1 van deze verordening van toepassing is, en innen met terugwerkende kracht de antidumpingrechten op de invoer van hulpstukken vervaardigd door Chup Hsin Enterprise Co. Ltd, Kaohsiung (Taiwan) (aanvullende Taric-code A098) en Niang Hong Pipe Fittings Co. Ltd, Kaohsiung (Taiwan) (aanvullende Taric-code A100). Artikel 3 Deze verordening treedt in werking met terugwerkende kracht vanaf 26 januari 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 april 2022. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 21 . ( 2 ) Uitvoeringsverordening (EU) 2022/95 van de Commissie van 24 januari 2022 tot instelling van een definitief antidumpingrecht op bepaalde hulpstukken voor buisleidingen, van ijzer of van staal, van oorsprong uit de Volksrepubliek China, zoals uitgebreid tot bepaalde hulpstukken voor buisleidingen, van ijzer of van staal, verzonden vanuit Taiwan, Indonesië, Sri Lanka en de Filipijnen, al dan niet aangegeven als van oorsprong uit deze landen, naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EU) 2016/1036 van het Europees Parlement en de Raad ( PB L 16 van 25.1.2022, blz. 36 ). ( 3 ) Verordening (EG) nr. 763/2000 van de Raad van 10 april 2000 tot uitbreiding van het definitief antidumpingrecht dat werd ingesteld bij Verordening (EG) nr. 584/96 op de invoer van bepaalde hulpstukken voor buisleidingen, van ijzer of van staal, van oorsprong uit de Volksrepubliek China tot de invoer van bepaalde hulpstukken voor buisleidingen, van ijzer of van staal, verzonden uit Taiwan, al dan niet aangegeven als van oorsprong uit Taiwan, en tot beëindiging van het onderzoek ten aanzien van de invoer van drie Taiwanese exporteurs ( PB L 94 van 14.4.2000, blz. 1 ). ( 4 ) Verordening (EG) nr. 803/2009 van de Raad van 27 augustus 2009 tot instelling van een definitief antidumpingrecht op bepaalde hulpstukken voor buisleidingen, van ijzer of van staal, van oorsprong uit de Volksrepubliek China en Thailand, of verzonden vanuit Taiwan, al dan niet aangegeven als van oorsprong uit Taiwan, en tot intrekking van de aan Chup Hsin Enterprise Co. Ltd en Niang Hong Pipe Fittings Co. Ltd verleende vrijstelling ( PB L 233 van 4.9.2009, blz. 1 ).",
  "source": "EUR LEX"
}