{
  "url": "http://www.w3.org/1999/xhtml\"><!--",
  "content": "L_2022009NL.01004301.xml 14.1.2022 NL Publicatieblad van de Europese Unie L 9/43 BESLUIT (GBVB) 2022/52 VAN DE RAAD van 13 januari 2022 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2014 Besluit 2014/512/GBVB ( 1 ) vastgesteld. (2) De Europese Raad heeft op 19 maart 2015 besloten dat de nodige maatregelen zouden worden genomen om een duidelijk verband te leggen tussen de duur van de beperkende maatregelen en de volledige uitvoering van de akkoorden van Minsk, in aanmerking nemend dat de volledige uitvoering daarvan was voorzien voor 31 december 2015. (3) De Raad heeft op 12 juli 2021 Besluit (GBVB) 2021/1144 vastgesteld ( 2 ) , waarbij Besluit 2014/512/GBVB werd verlengd tot en met 31 januari 2022, zodat de Raad de uitvoering van de akkoorden van Minsk nader kon beoordelen. (4) Na de uitvoering van de akkoorden van Minsk beoordeeld te hebben, meent de Raad dat Besluit 2014/512/GBVB met nog eens zes maanden moet worden verlengd, zodat de Raad de uitvoering van de akkoorden van Minsk nader kan beoordelen. (5) Besluit 2014/512/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 9, lid 1, van Besluit 2014/512/GBVB wordt de eerste alinea vervangen door: “1.   Dit besluit is van toepassing tot en met 31 juli 2022.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 13 januari 2022. Voor de Raad De voorzitter J.-Y. LE DRIAN ( 1 ) Besluit 2014/512/GBVB van de Raad van 31 juli 2014 betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 229 van 31.7.2014, blz. 13 ). ( 2 ) Besluit (GBVB) 2021/1144 van de Raad van 12 juli 2021 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 247 van 13.7.2021, blz. 99 ).",
  "source": "EUR LEX"
}