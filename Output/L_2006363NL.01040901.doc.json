{
  "url": "http://www.w3.org/1999/xhtml\">",
  "content": "L_2006363NL.01040901.xml 20.12.2006 NL Publicatieblad van de Europese Unie L 363/409 RICHTLIJN 2006/106/EG VAN DE RAAD van 20 november 2006 tot aanpassing van Richtlijn 94/80/EG tot vaststelling van de wijze van uitoefening van het actieve en passieve kiesrecht bij gemeenteraadsverkiezingen ten behoeve van de burgers van de Unie die verblijven in een lidstaat waarvan zij de nationaliteit niet bezitten, in verband met de toetreding van Bulgarije en Roemenië DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van Bulgarije en Roemenië ( 1 ) , en met name op artikel 4, lid 3, Gelet op de Akte van Toetreding van Bulgarije en Roemenië, en met op name artikel 56, Gezien het voorstel van de Commissie, Overwegende hetgeen volgt: (1) Indien besluiten van de instellingen na 1 januari 2007 van kracht blijven en in verband met de toetreding moeten worden aangepast, en in de Toetredingsakte of de bijlagen daarbij niet in de noodzakelijke aanpassingen is voorzien, moet overeenkomstig artikel 56 van de Toetredingsakte de Raad de daarvoor noodzakelijke besluiten vaststellen, tenzij het oorspronkelijke besluit door de Commissie is aangenomen. (2) In de Slotakte van de Conferentie die het Toetredingsverdrag heeft opgesteld, wordt aangegeven dat de Hoge Verdragsluitende Partijen een politiek akkoord hebben bereikt over de ingevolge de toetreding vereiste aanpassingen van de besluiten van de instellingen, en wordt de Raad en de Commissie verzocht om deze aanpassingen vóór de toetreding aan te nemen, waar nodig aangevuld en bijgewerkt om rekening te houden met de ontwikkeling van het recht van de Unie. (3) Richtlijn 94/80/EG van de Raad van 19 december 1994 tot vaststelling van de wijze van uitoefening van het actieve en passieve kiesrecht bij gemeenteraadsverkiezingen ten behoeve van de burgers van de Unie die verblijven in een lidstaat waarvan zij de nationaliteit niet bezitten ( 2 ) moet daarom dienovereenkomstig worden gewijzigd, HEEFT DE VOLGENDE RICHTLIJN VASTGESTELD: Artikel 1 Richtlijn 94/80/EG wordt gewijzigd zoals aangegeven in de bijlage. Artikel 2 1.   De lidstaten doen de nodige wettelijke en bestuursrechtelijke bepalingen in werking treden om uiterlijk op de datum van de toetreding van Bulgarije en Roemenië tot de Europese Unie aan deze richtlijn te voldoen. Zij delen de Commissie de tekst van die bepalingen onverwijld mee, alsmede een tabel ter weergave van het verband tussen die bepalingen en deze richtlijn. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Deze richtlijn treedt in werking onder voorbehoud en op de datum van inwerkingtreding van het Verdrag betreffende de toetreding van Bulgarije en Roemenië. Artikel 4 Deze richtlijn is gericht tot de lids taten. Gedaan te Brussel, op 20 november 2006 Voor de Raad De voorzitter J. KORKEAOJA ( 1 ) PB L 157 van 21.6.2005, blz 11. ( 2 ) PB L 368 van 31.12.1994, blz. 38 . BIJLAGE VRIJ VERKEER VAN PERSONEN BURGERSCHAPSRECHTEN 31994 L 0080: Richtlijn 94/80/EG van de Raad van 19 december 1994 tot vaststelling van de wijze van uitoefening van het actieve en passieve kiesrecht bij gemeenteraadsverkiezingen ten behoeve van de burgers van de Unie die verblijven in een lidstaat waarvan zij de nationaliteit niet bezitten ( PB L 368 van 31.12.1994, blz. 38 ), gewijzigd bij: — 31996 L 0030: Richtlijn 96/30/EG van de Raad van 13.5.1996 ( PB L 122 van 22.5.1996, blz. 14 ), — 12003 T: Akte betreffende de toetredingsvoorwaarden en de aanpassing van de Verdragen — Toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek ( PB L 236, 23.9.2003, blz. 33 ). In de bijlage wordt tussen de tekst voor België en die voor Tsjechië het volgende ingevoegd: „in Bulgarije: община/кметство/Общината е основната административно-териториална единица, в която се осъществява местното самоуправление”; en tussen de tekst voor Portugal en die voor Slovenië: „in Roemenië: comuna, oraşul, municipiul, sectorul (numai în municipiul Bucureşti) şi judeţul”.",
  "source": "EUR LEX"
}