{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y1105(02):NL:HTML\">",
  "content": "EUR-Lex - 31994Y1105(02) - NL Avis juridique important | 31994Y1105(02) Resolutie van de Raad van 24 oktober 1994 over de situatie van de Europese burgerluchtvaart Publicatieblad Nr. C 309 van 05/11/1994 blz. 0002 - 0003 RESOLUTIE VAN DE RAAD van 24 oktober 1994 over de situatie van de Europese burgerluchtvaart (94/C 309/02) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gezien het op 1 februari 1994 ingediende verslag  \"Expanding Horizons\" van het door de Europese Commissie ingestelde  \"Comité des Sages\", Gezien de conclusies van de Raad van 18 april 1994 betreffende de situatie van de burgerluchtvaart in Europa, Gezien de mededeling van de Commissie  \"Een betere toekomst voor de burgerluchtvaart in Europa\", Gezien de mededeling van de Commissie  \"Satellietnavigatiediensten: een Europese benadering\", Overwegende dat een gemeenschappelijk luchtvervoersbeleid in de Europese Unie noodzakelijk is als de Europese burgerluchtvaart zich tegenover de internationale concurrentie wil kunnen handhaven; Overwegende dat in bovengenoemde mededelingen van de Commissie daartoe strekkende maatregelen worden genoemd en voor bepaalde gebieden voorstellen voor regelingen, ten dele met concrete termijnen, worden aangekondigd; Overwegende dat het, gezien het grote aantal van de genoemde maatregelen en het feit dat op bepaalde terreinen niet langer kan worden gewacht, gewenst is om aan bepaalde kwesties met voorrang aandacht te besteden, IS INGENOMEN met de mededeling van de Commissie over de situatie van de burgerluchtvaart in Europa, waarmee de Commissie een eerste stap heeft gezet om tegemoet te komen aan het verzoek van de Raad om passende maatregelen te ontwikkelen, IS VAN MENING dat de in de Commissiemededeling aangekondigde maatregelen over het algemeen een belangrijke bijdrage kunnen leveren tot de verbetering van het algemene concurrentievermogen en van de financiële positie van de Europese burgerluchtvaart en  dat de voorbereidende werkzaamheden onverwijld moeten worden voortgezet. Daarbij dient met voorrang aandacht te worden besteed aan de volgende thema's: a) voor een efficiënte Europese burgerluchtvaart is nodig dat er aanzienlijke vorderingen worden gemaakt op het gebied van de luchtverkeersleiding/de luchtverkeersstroomregeling en de satellietnavigatiesystemen: - de harmonisatie en integratie van de systemen van Europese luchtverkeersleiding vereist dat er overeenkomstig de in Richtlijn 93/65/EEG van de Raad van 19 juli 1993 betreffende de vaststelling en het gebruik van compatibele technische normen en  specificaties voor de aanschaf van apparatuur en van systemen voor luchtverkeersafhandeling (1) omschreven voorwaarden talrijke technische normen worden ontwikkeld op basis van EUROCONTROL-normen, om de interactie en de compatibiliteit van de technische  systemen van de Lid-Staten te verzekeren en om nieuwe apparatuur en diensten in te voeren welke aan de normen voldoen, met als doel de capaciteit van het gehele Europese systeem te verhogen. De Commissie dient de desbetreffende werkzaamheden met alle  passende maatregelen te ondersteunen, - navigatie en communicatie via satellieten zullen steeds belangrijker worden; alles moet in het werk worden gesteld om Europese bijdragen tot wereldwijde satellietnavigatiesystemen te leveren. De in de mededeling van de Commissie van de Europese  Gemeenschappen d.d. 14 juni 1994 voorgestelde cooerdinatiegroep op hoog niveau dient zo spoedig mogelijk met haar werkzaamheden te beginnen; b) de voltooiing van de interne markt van het luchtvervoer dient ook in gemeenschappelijke voorschriften voor de veiligheid van het luchtverkeer en in uniforme procedures tot uitdrukking te komen. Het overleg om te komen tot een efficiënte  luchtvaartinstantie voor Europa in het kader van de Joint Aviation Authorities die zich met veiligheidsnormen bezighoudt, dient onverwijld te worden voortgezet. In diezelfde geest moet tevens worden gedacht aan gemeenschappelijke  luchtwaardigheidscertificering voor luchtvaartprodukten; c) ten einde verstoring van de mededinging in de Europese luchtvaart te voorkomen, moet overheidssteun, voor zover die nadelige gevolgen heeft of kan hebben voor de mededinging, worden uitgesloten. Dergelijke overheidssteun mag slechts in bepaalde  duidelijk omschreven uitzonderingsgevallen overeenkomstig het Verdrag en op basis van transparante besluiten worden toegestaan; d) verbetering van het concurrentievermogen van de Europese burgerluchtvaart vergt dat een efficiënt gebruik van de luchtvaartinfrastructuur wordt gewaarborgd. Efficiënte en op de markt gerichte gronddiensten op de luchthavens leveren een belangrijke  bijdrage aan een doeltreffende gebruik van de luchtvaartinfrastructuur. Deze diensten moeten op niet-discriminerende, transparante wijze en tegen zo laag mogelijke kosten worden aangeboden. Maatregelen op dit gebied dienen met deze overwegingen evenals  met de capaciteits- en veiligheidsbelangen van de luchthavens rekening te houden, VERWACHT dat alle maatregelen die gericht zijn op een verbetering van het concurrentievermogen en een structurele aanpassing van de luchtvaartondernemingen in de EU zullen waarborgen dat de luchtvaartondernemingen in de toekomst vanuit een sterke  economische positie in de EU kunnen blijven, IS VAN OORDEEL dat het risico op uitbreiding van het fenomeen van goedkope vlaggen en andere praktijken die leiden tot een flexibiliteit die de behoeften ver overschrijdt en tot het aanwenden van aanzienlijke niet-communautaire middelen, nader moet  worden bestudeerd. Een zo spoedig mogelijk door de Commissie uit te voeren studie, zo nodig vergezeld van passende voorstellen, zou daartoe een nuttige ondersteuning kunnen vormen, VERZOEKT DE COMMISSIE onverwijld de voor de tenuitvoerlegging van deze resolutie vereiste maatregelen te treffen en op de volgende zitting van de Raad hierover verslag uit te brengen, IS VAN MENING dat in de betrekkingen op het gebied van het luchtvervoer tussen de Gemeenschap en derde landen stap voor stap, pragmatisch en met het oog op de behartiging van de belangen van de Gemeenschap moet worden voortgegaan op de weg die in de  conclusies van de Raad van 15 maart 1993 is aangegeven. Gedaan te Luxemburg, 24 oktober 1994. Voor de Raad De Voorzitter J. BORCHERT (1) PB nr. L 187 van 29. 7. 1993, blz. 52.",
  "source": "EUR LEX"
}