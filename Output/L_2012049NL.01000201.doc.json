{
  "url": "http://www.w3.org/1999/xhtml\">",
  "content": "L_2012049NL.01000201.xml 22.2.2012 NL Publicatieblad van de Europese Unie L 49/2 UITVOERINGSVERORDENING (EU) Nr. 151/2012 VAN DE COMMISSIE van 21 februari 2012 tot wijziging van Verordening (EG) nr. 314/2004 van de Raad inzake bepaalde beperkende maatregelen tegen Zimbabwe DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 314/2004 van de Raad van 19 februari 2004 inzake bepaalde beperkende maatregelen tegen Zimbabwe ( 1 ) , en met name artikel 11, onder b), Overwegende hetgeen volgt: (1) In bijlage III bij Verordening (EG) nr. 314/2004 worden de personen genoemd van wie de tegoeden en economische middelen krachtens die verordening worden bevroren. In bijlage II bij Verordening (EG) nr. 314/2004 worden de bevoegde autoriteiten vermeld die met bepaalde taken betreffende de tenuitvoerlegging van die verordening zijn belast. (2) In Besluit 2011/101/GBVB van de Raad van 15 februari 2011 ( 2 ) worden de natuurlijke personen en rechtspersonen aangewezen op wie de beperkende maatregelen van artikel 5 van dat besluit van toepassing zijn, en bij Verordening (EG) nr. 314/2004 wordt uitvoering gegeven aan dat besluit voor zover maatregelen op het niveau van de Unie vereist zijn. Bijlage III bij Verordening (EG) nr. 314/2004 moet bijgevolg worden gewijzigd teneinde de samenhang met bovengenoemd besluit van de Raad te waarborgen. (3) Ook is het wenselijk bijlage II bij Verordening (EG) nr. 314/2004 te actualiseren op basis van de meest recente informatie die door de lidstaten is verstrekt met betrekking tot hun bevoegde autoriteiten. Bijlage II bij Verordening (EG) nr. 314/2004 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 314/2004 wordt vervangen door bijlage I bij deze verordening. Artikel 2 Bijlage II bij Verordening (EG) nr. 314/2004 wordt vervangen door bijlage II bij deze verordening. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 21 februari 2012. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 55 van 24.2.2004, blz. 1 . ( 2 ) PB L 41 van 16.2.2011, blz. 6 . BIJLAGE I „BIJLAGE III Lijst van personen en entiteiten bedoeld in artikel 6 I. Personen Naam (en eventuele aliassen) Identificatiegegevens Motivering (1) Mugabe, Robert Gabriel President, geboren op 21.2.1924. Paspoort AD001095. Regeringsleider; verantwoordelijk voor activiteiten die de democratie, de eerbiediging van de mensenrechten en de rechtsstaat ernstig ondermijnen. (2) Abu Basutu, Titus Mehliswa Johna Luitenant-generaal (luchtmacht), Matebeleland South, geboren op 2.6.1956. Hoge militaire functionaris; rechtstreeks betrokken bij de terreurcampagne voor en tijdens de verkiezingen in de regio Gwanda. Plaatsvervanger van luitenant-generaal Perence Shiri (nr. 100 op de lijst). (3) Bonyongwe, Happyton Mabhuya Directeur-generaal Centrale Inlichtingendienst, geboren op 6.11.1960. Paspoort: AD002214. ID: 63-374707A13. Hoge veiligheidsfunctionaris; nauwe banden met de ZANU-PF-factie ( Zimbabwaanse Afrikaanse Nationale Unie - Patriottisch Front ) van de regering en medeplichtig aan het formuleren of aansturen van van repressief overheidsbeleid. Beschuldigd van het ontvoeren, folteren en vermoorden van MDC-activisten in juni 2008. (4) Buka (ook bekend als Bhuka), Flora Kabinet van de president (voormalig staatsminister voor Speciale Zaken, verantwoordelijk voor Land- en Relocatieprogramma's, voormalig staatsminister in het kabinet van de vicepresident en voormalig staatsminister van Landhervorming in het kabinet van de president), geboren op 25.2.1968. Staatsminister in het kabinet van vicepresident Nkomo, verantwoordelijk voor het organiseren van geweldplegingen tegen de MDC-leiding in de streek van Gokwe in 2008. (5) Bvudzijena, Wayne Adjunct-hoofd van de politie, politiewoordvoerder; geboren op 24.4.1958. ID: 29-008792V71. Hooggeplaatste politiefunctionaris. Politiewoordvoerder. Beschuldigde de MDC er in 2008 van de verantwoordelijken voor het verkiezingsgeweld onderdak te bieden in haar provinciale en nationale hoofdkantoren. (6) Chapfika, David Voormalig onderminister van Landbouw (voormalig onderminister van Financiën), geboren op 7.4.1957. Paspoort: ZL037165. ID: 63-052161G48. Nationaal voorzitter van het fondsenwervingscomité van de ZANU-PF, financierde in 2008 milities via steun aan militiebases in het Hoyuyu-gebied in Mutoko. (7) Charamba, George Permanent secretaris Dienst Voorlichting en Openbaarheid, geboren op 4.4.1963. Paspoort AD002226,. Paspoort AD001255. ID: 07-003617B07. Hoge ambtenaar die nauwe banden heeft met de ZANU-PF-factie in de regering. (8) Chidarikire, Faber Edmund Gouverneur van de provincie Mashonaland West, voormalig burgemeester van Chinhoyi, geboren op 6.6.1946. ID: 70-056539L70. Voormalig ZANU-PF-burgemeester van Chinoyi en provinciegouverneur; banden met de ZANU-PF-factie in de regering. (9) Chigudu, Tinaye Elisha Nzirasha Voormalig gouverneur van de provincie Manicaland, geboren op 13.8.42. Paspoort AD000013. ID 63-022247R42. Voormalig permanent secretaris van het ministerie van Mijnbouw en Mijnontwikkeling van Zimbabwe en voormalig gouverneur van de provincie Manicaland; banden met de ZANU-PF-factie in de regering. Gaf in 2008 het bevel tot repressie tegen MDC-aanhangers. (10) Chigwedere, Aeneas Soko Gouverneur van de provincie Mashonaland East, voormalig minister, geboren op 25.11.1939. ID 25-15430J80. Provinciegouverneur die banden heeft met de ZANU-PF-factie in de regering. (11) Chihota, Phineas Onderminister van Industrie en Internationale Handel, geboren op 23.11.1950. ZANU-PF-regeringslid. Bedreigde MDC-aanhangers met de dood; betrokken bij ontvoeringen en folteringen in juni 2008. (12) Chihuri, Augustine Hoofd van de politie, geboren op 10.3.1953. Paspoort AD000206. ID 68-034196M68. Hoge politiefunctionaris en lid van het gezamenlijke operationele commando; nauwe betrokken bijhet repressiebeleid van de ZANU-PF. Bekende publiekelijk in strijd met de politiewet de ZANU-PF te steunen. Gaf de politie in 2009 de opdracht de in de aanloop naar de presidentsverkiezingen van juni 2008 gepleegde moorden niet verder te onderzoeken. (13) Chinamasa, Patrick Anthony Minister van Justitie en Juridische en Parlementaire Zaken, geboren op 25.1.1947, ID 63-005591M42. ZANU-PF-regeringslid. (14) Chindori-Chininga, Edward Takaruza Voormalig minister van Mijnbouw en Mijnontwikkeling, geboren op 14.3.1955. Paspoort AN388694. ID 63-377216C71. Voormalig regeringslid, heeft als ZANU-PF-parlementslid nog steeds banden met de ZANU-PF-factie van de regering. Leider van de militiebases in Guruve in de aanloop naar de verkiezingen van 2008. (15) Chinotimba, Joseph Vice-voorzitter van de Zimbabwaanse nationale vereniging van veteranen van de bevrijdingsoorlog, leider van de milities van de ZANU-PF, geboren op 6.6.1957. ID 63-312672W11. Tijdens de verkiezingen van 2008 voerde Chinotimba de groep aan die de woning van Admore Chibutu heeft verwoest; viel samen met militairen en ZANU-PF-aanhangers de woning van Tongeyi Jeremia aan in mei 2008. (16) Chipanga, Tongesai Shadreck Voormalig onderminister van Binnenlandse Zaken, geboren op 10.10.1940/10.10.1946. Voormalig regeringslid en voormalig directeur van de geheime politie van Zimbabwe; betrokken bij politieke moorden. (17) Chipwere, Augustine Brigadegeneraal, voormalig kolonel, Zuid-Bindura Rechtstreeks betrokken bij de terreurcampagne voor en tijdens de verkiezingen van 2008. Verantwoordelijk voor politieke onrust in Bindura. Hoge militaire functionaris, door de president in 2011 bevorderd. (18) Chiwenga, Constantine Bevelhebber van de Zimbabwaanse defensiemacht, Generaal (voormalig bevelhebber Landmacht, luitenant-generaal), geboren op 25.8.1956. Paspoort AD000263. ID 63-327568M80. Lid van het gezamenlijke operationele commando; medeplichtig aan het formuleren of aansturen van repressief overheidsbeleid. Zette het leger in om boerderijen over te nemen. Was de voornaamste aanstoker van het geweld tijdens de tweede ronde van de presidentsverkiezingen in 2008. (19) Chombo, Ignatius Morgan Chiminya Minister van Lokaal Bestuur en Stads- en Plattelandsontwikkeling, geboren op 1.8.1952. Paspoort AD000500. ID 70-086938D70. ZANU-PF-regeringslid; verantwoordelijk voor het ondermijnen van de MDC in lokale besturen door het beperken van geldmiddelen en pesterijen. (20) Dinha, Martin Provinciegouverneur voor Centraal-Mashonaland. Provinciegouverneur; banden met de ZANU-PF-factie in de regering. In 2009 betrokken bij het verstoren van de exploitatie van de boerderij in de concessie Rockwood. (21) Goche, Nicholas Tasunungurwa Minister van Vervoer, Communicatie en Infrastructuurontwikkeling (voormalig Staatsminister van Nationale Veiligheid in het kabinet van de president), geboren op 1.8.1946. ID 63-355978S68. ZANU-PF-regeringslid. Dwong in juni 2008 alle ngo's het werk op het terrein en de voedselverdeling stop te zetten. Verantwoordelijk voor de militiebasis in Shamva en betrokken bij geweldplegingen in die streek. (22) Gono, Gideon Gouverneur van de Centrale Bank van Zimbabwe, geboren op 29.11.1959. Paspoort AD000854. ID 58-001824K07. Banden met de ZANU-PF-factie van de regering; medeplichtig aan het formuleren of aansturen van van repressief overheidsbeleid. Sluisde middelen door naar de ZANU-PF in 2008. (23) Gurira, Cephas T. Brigadier; voormalig kolonel, Zimbabwaanse defensiemacht, geboren op 1.5.1963. ID 29-061056D29. Rechtstreeks betrokken bij de terreurcampagne voor en tijdens de verkiezingen van 2008. Spoorde aan tot geweld in Mhondoro. (24) Gwekwerere, Stephen (ook bekend als Steven) Kolonel, Chinhoyi. Rechtstreeks betrokken bij de terreurcampagne voor en tijdens de verkiezingen. Lid van een groep die in 2008 mensen heeft aangevallen in Chinoyi. (25) Kachepa, Newton Parlementslid voor Noord-Mudzi, geboren op 10.2.1970. ID 32-088209M48. Parlementslid, betrokken bij de moord op Peter Tom Butao op 14 april 2008 en op Kingswell Mateta in juli 2008. Gaf leiding aan de foltering van talrijke MDC-aanhangers in zijn kiesdistrict. (26) Karakadzai, Mike Tichafa Luitenant-generaal (luchtmacht), Harare Metropolitan Province, geboren op 7.3.1957. ID 63-632526N13. Rechtstreeks betrokken bij de terreurcampagne voor en tijdens de verkiezingen; als leider bij ontvoeringen en geweldplegingen in Harare in 2008. (27) Kasukuwere, Saviour Onderminister van Jeugdontwikkeling, Inheems bewustzijn en Empowerment; ondersecretaris van het ZANU-PF-Politbureau, belast met Jeugdzaken, geboren op 23.10.1970. ID 45-046113Q45. ZANU-PF-regeringslid. Gaf leiding aan diegenen die betrokken waren bij gewelddadige onlusten in Harare in februari 2011. (28) Kazangarare, Jawet ZANU-PF-Raadslid in Noord-Hurungwe en oorlogsveteraan, geboren op 12.4.1957. ID 38-102814B58. Rechtstreeks betrokken bij door de regering georkestreerde terreurcampagne voor en tijdens de verkiezingen in 2008. Stond aan het hoofd van de gewelddadige vervolging van MDC-aanhangers in Hurungwe, waaronder verkrachting, moord en verwoesting van woningen; was met name betrokken bij de moord op de verkiezingsagent van de MDC Tapiwa Mubwanda, in Noord-Hurungwe in mei 2008. (29) Khumalo, Sibangumuzi Brigadegeneraal, Matebeleland North, geboren op 16.8.1954. ID 08-448357W73. Rechtstreeks betrokken bij de terreurcampagne voor en tijdens de verkiezingen. Was in februari 2011 vermoedelijk betrokken bij de strategie om geweld en terreur te zaaien door hoge militairen in te zetten voor het coördineren van de campagne om Mugabe aan de macht te houden. (30) Kunonga, Nolbert (ook bekend als Nobert) Zelfbenoemde Anglicaanse bisschop. Vurig pleitbezorger van het regime. Zijn volgelingen kregen steun van de politie toen ze in 2011 gewelddaden tegen aanhangers van de kerk begingen. (31) Kwainona, Martin Adjunct-hoofd van de politie, geboren op 19.1.1953. Paspoort AD001073. ID 63-293627V45. Hoge politiefunctionaris; gaf de lokale overheid het bevel geweld uit te lokken in Kanyuchi Village, Mount Darwin in april 2008. (32) Kwenda, R. Majoor, Oost-Zaka. Rechtstreeks betrokken bij de terreurcampagne voor en tijdens de verkiezingen. Aan het hoofd van de geweldplegingen in Zaka in 2008. (33) Langa, Andrew Onderminister van Overheidsdiensten (voormalig onderminister van Vervoer en Communicatie), geboren op 13.1.1965. ID 21-017934E21. ZANU-PF-regeringslid. Opende in 2005 het vuur op 11 leden van de MDC-Jeugdassemblee. Intimideerde kiezers op de verkiezingsdag in 2008. (34) Mabunda, Musarashana Adjunct-hoofd van de politie, geboren op 11.11.1958. ID 22-026198T13. Lid van de veiligheidsdiensten; grote verantwoordelijkheid voor ernstige schendingen van het recht van vreedzame vergadering Gaf leiding aan mishandelingen, folteringen en repressie op 11 maart 2007. Bedreigde Lovemore Madhuku met de dood in juni 2008. (35) Machaya, Jason (ook bekend als Jaison) Max Kokerai Gouverneur van de provincie Midlands. Voormalig onderminister van Mijnbouw en Mijnontwikkeling, geboren op 13.6.1952. ID 26-003018Z26. Gouverneur van de provincie Midlands. Banden met de ZANU-PF-factie in de regering. Misbruikte zijn invloed om het onderzoek naar de politieke moord waarvan zijn zoon verdacht werd te belemmeren. (36) Made, Joseph Mtakwese Minister van Landbouwtechniek en Mechanisering (voormalig minister van Landbouw en Plattelandsontwikkeling), geboren op 21.11.1954. Paspoort AN000144. ID 29-128547N42. ZANU-PF-regeringslid. (37) Madzongwe, Edna (ook bekend als Edina) ZANU-PF Voorzitter van de Senaat, geboren op 11.7.1943. ID 63-748119H32. Lid van het Politbureaucomité van ZANU-PF. Gebruikte haar invloed voor politieke vervolgingen in februari 2008. Was betrokken bij het geweld in Chegutu, waaronder de overname van het landgoed Stockade Citrus Estate in 2008, waarbij zij rechtsreeks leiding gaf aan de leiders van de repressie. (38) Mahofa, Shuvai Ben Voormalig onderminister van Jeugdontwikkeling, Genderkwesties en Werkgelegenheidsgroei, geboren op 4.4.1941. Paspoort AD000369. ID 27-031942V27. Steunde diegenen die in Masvingo martelcentra hadden opgericht. Personen die daarvandaan kwamen, hebben op 24 april 2008 Mapurisa Zvidzai en op 11 juni 2008 Tiziro Moyo gedood. (39) Maluleke, Titus Gouverneur van de provincie Masvingo (voormalig onderminister van Onderwijs, Sport en Cultuur). Provinciegouverneur die banden heeft met ZANU-PF-leden van de regering. IJverde voor het bezetten van boerderijen in Masvingo in 2009. (40) Mangwana, Paul Munyaradzi Voorzitter van de parlementaire grondwetcommissie (COPAC) en voormalig staatsminister voor Inheems Bewustzijn en Empowerment, geboren op 10.8.1961. Paspoort AD000459. ID 22-017031E12. ZANU-PF-regeringslid. Steunde en leidde de activiteiten van de ZANU-PF-terreurgroepen in Centraal-Chivi in mei en juni 2008. (41) Marumahoko, Reuben Onderminister van Regionale Integratie en Internationale Samenwerking; voormalig onderminister van Buitenlandse Zaken (voormalig onderminister van Binnenlandse Zaken), geboren op 4.4.1948. ID 63-311317Y71. ZANU-PF-regeringslid. Militieleider van ZANU-PF in Hurungwe. Viel met een groep ZANU-PF-aanhangers en oorlogsveteranen MDC-aanhangers aan en verwoestte diverse huizen in de regio Hurungwe tussen april en juli 2008. (42) Mashava, G. Kolonel, Centraal-Chiredzi. Leider van het politieke geweld in Chirendzi in 2008. (43) Masuku, Angeline Gouverneur van de provincie Matabeleland South en secretaris voor Gehandicapten en Kansarmen van het Politbureau van ZANU-PF, geboren op 14.10.1936. ID 08-266228E19. Provinciegouverneur die banden heeft met de ZANU-PF-factie in de regering. (44) Mathema, Cain Ginyilitshe Ndabazekhaya Gouverneur van de provincie Bulawayo, geboren op 28.1.1948. ID 63-682168J73. Provinciegouverneur die banden heeft met de ZANU-PF-factie in de regering. (45) Mathuthu, Thokozile (ook bekend als Sithokozile) Gouverneur van de provincie Matabeleland North en ondersecretaris van het ZANU-PF)-Politbureau, belast met Vervoer en Welzijn. Provinciegouverneur die banden heeft met de ZANU-PF-factie in de regering. Misbruikte in juni 2008 zijn positie om aan te zetten tot haat tegen MDC-aanhangers. (46) Matibiri, Innocent Tonderai Adjunct-hoofd van politie, geboren op 9.10.1968. ID 63-729730V70. Hooggeplaatste veiligheidsfunctionaris; betrokken bij de moord op een landarbeider. (47) Matiza, Joel Biggie Voormalig onderminister van Plattelandshuisvesting en Sociale Voorzieningen, geboren op 17.8.1960. Paspoort ZA557399. Voormalig ZANU-PF-regeringslid. Organiseerde bases in West- en Zuid-Murehwa van waaruit ZANU-PF-aanhangers die onder zijn bevel stonden op 17 juni 2008 Edward Pfuka en op 19 juni 2008 Moses Nyada vermoordden. (48) Matonga, Brighton (ook bekend als Bright) Voormalig onderminister van Voorlichting en Publiciteit, geboren in 1969. Voormalig ZANU-PF-regeringslid. Partijwoordvoerder. Stond aan het hoofd van een groep ZANU-PF-aanhangers die de vrouw van Dadidrayi Chipiro hebben vermoord. (49) Mhandu, Cairo (ook bekend als Kairo) Majoor Zimbabwaanse Nationale Leger, geboren op 23.11.1960. ID 63-371574V15. Rechtstreeks betrokken bij de terreurcampagne voor en na de verkiezingen van 2008. Stond aan het hoofd van een groep aanhangers en oorlogsveteranen die op 30 juni 2008 Gibbs Tawenga en Hama Ngowani hebben vermoord. (50) Mhonda, Fidellis Kolonel, Rushinga, geboren op 2.1.1958. ID 75-139696G81. Rechtstreeks betrokken bij de terreurcampagne voor en tijdens de verkiezingen van 2008. Leider van het politieke geweld in Rushinga. (51) Midzi, Amos Bernard (Mugenva) Voormalig minister van Mijnbouw en Mijnontwikkeling (voormalige minister van Energie en Energieontwikkeling), geboren op 4.7.1952. Partijvoorzitter van ZANU-PF in Harare. Voormalig regeringslid, heeft banden met de ZANU-PF-factie van de regering. Organiseerde de groep ZANU-PF-aanhangers en soldaten die in juni 2008 mensen aanvielen en hun woningen verwoestten. Betrokken bij geweldplegingen in Epworth; ondersteunde militiebases in 2008 en opnieuw in 2011. (52) Mnangagwa, Emmerson Dambudzo Minister van Defensie, geboren op 15.9.1946. Paspoort AD00060. ID 63-450183P67. ZANU-PF-regeringslid; lid van het gezamenlijke operationele commando. (53) Mohadi, Kembo Campbell Dugishi Co-minister van Binnenlandse Zaken (voormalig onderminister van Plaatselijk Bestuur, Openbare Werken en Nationale Huisvesting), geboren op 15.11.1949. ID 02-012912X02. ZANU-PF-regeringslid; lid van het gezamenlijke operationele commando. (54) Moyo, Gilbert \"Oorlogsveteraan\", leider van de milities van de ZANU-PF. Rechtstreeks betrokken bij de terreurcampagne voor en tijdens de verkiezingen van 2008 in Mashonaland West (Chegutu); betrokken bij de gewelddadige overname van boerderijen. (55) Moyo, Jonathan Nathaniel Voormalig staatsminister van Voorlichting en Publiciteit in het kabinet van de president, geboren op 12.1.1957. Paspoort AD000432. ID 63-857281M73. Voormalig lid van de ZANU-PF-regering. Heeft aangezet tot geweld en haat; heeft wetgeving opgesteld die de vrije meningsuiting beperkt. (56) Moyo, Sibusio Bussie Brigadegeneraal Zimbabwaanse Nationale Leger. Rechtstreeks betrokken bij de terreurcampagne voor en na de verkiezingen, met name moord op MDC-aanhangers. (57) Moyo, Simon Khaya Voorzitter van het ZANU-PF-Politbureau, adjunct-secretaris voor Juridische Zaken, geboren in 1945, geboren op 1.10.1945. Paspoort ZD001512. ID 63-735452P56. Lid van het ZANU-PF-Politbureau; is nog steeds betrokken bij het repressiebeleid van deze instantie. (58) Mpabanga, S. Luitenant-kolonel, Oost-Mwenezi Rechtstreeks betrokken bij de terreurcampagne voor en tijdens de verkiezingen. Leider van politiek geweld in Mwenezi. (59) Mpofu, Obert Moses Minister van Mijnbouw en Mijnontwikkeling (voormalig minister van Industrie en Internationale Handel (voormalig gouverneur van de provincie Matabeleland North (adjunct-secretaris voor Nationale Veiligheid van het Politbureau van ZANU-PF), geboren op 12.10.1951. Paspoort ZD001549. ID 08-186074F79. ZANU-PF-regeringslid. Zette ZANU-PF-aanhangers er in maart 2008 toe aan om MDC-tegenstanders uit hun huizen te verjagen om hen te beletten te stemmen. (60) Msipa, Cephas George Voormalig gouverneur van de provincie Midlands, geboren op 7.7.1931. Voormalig provinciegouverneur met banden met de regerende ZANU-PF. (61) Muchena, Henry Luitenant-generaal (luchtmacht), Midlands. Hoofd van het ZANU-PF-commissariaat. Hoge militaire functionaris; banden met de ZANU-PF; rechtstreeks betrokken bij de terreurcampagne voor en tijdens de verkiezingen. Leidde geweldplegingen in Zhombe en Gokwe in 2008. (62) Muchena, Olivia Nyembesi (ook bekend als Nyembezi) Minister van Vrouwenzaken, Genderkwesties en Maatschappelijk Opbouwwerk, voormalig staatsminister van Wetenschap en Technologie in het kabinet van de President (voormalig staatsminister in het kabinet van Vice-President Msika), geboren op 18.8.1946. Paspoort AD000086. ID 63-337191X50. ZANU-PF-regeringslid. Wordt genoemd in verband met politieke moorden en was persoonlijk betrokken bij de verwoesting van de woning van Revai Kativhu op 1 mei 2008. (63) Muchinguri, Oppah Chamu Zvipange Secretaris van het ZANU-PF-Politbureau, belast met Genderkwesties en Cultuur (voormalig minister van Vrouwenzaken, Genderkwesties en Maatschappelijk Opbouwwerk), geboren op 14.12.1958. ID 63-741411R50. Voormalig ZANU-PF-regeringslid. Nog steeds lid van het Politbureau van ZANU-PF. Speelde een hoofdrol in het geweld in de provincie Masvingo in 2008. (64) Muchono, C. Luitenant-kolonel, West-Mwenezi. Rechtstreeks betrokken bij de terreurcampagne voor en tijdens de verkiezingen doordat hij de terreurcampagne in Mwenezi in 2008 leidde. (65) Mudede, Tobaiwa (ook bekend als Tonneth) Hoofd van de burgerlijke stand (Registrar General), geboren op 22.12.1942. ID 36-452750E70. Banden met de ZANU-PF-factie van de regering; medeplichtig aan de totstandkoming van het staatsbeleid of het geven van leiding daaraan, met name op het gebied van verkiezingsvervalsing. (66) Mudenge, Isack Stanislaus Gorerazvo Minister van Hoger en Tertiair Onderwijs (voormalig minister van Buitenlandse Zaken), geboren op 17.12.1941 of 17.12.1948. Paspoort AD000964. ID 63-645385Q22. ZANU-PF-regeringslid. (67) Mudonhi, Columbus Adjunct-inspecteur bij de Zimbabwaanse politie. Rechtstreeks betrokken bij de terreurcampagne voor en na de verkiezingen doordat hij de geweldplegingen in Buhera in 2008 leidde. (68) Mugabe, Grace Geboren op 23.7.1965. Paspoort AD001159. ID 63-646650Q70. Banden met de ZANU-PF-factie in de regering. Nam in 2002 het landgoed Iron Mask Estate over; wordt ervan verdacht grote illegale winst te maken met diamantontginning. (69) Mugariri, Bothwell Voormalig eerste adjunct-hoofd van de politie. Voormalig lid van de veiligheidsdiensten, draagt grote verantwoordelijkheid voor ernstige schendingen van het recht van vreedzame vergadering. Verantwoordelijk functionaris in Harare, wordt genoemd in verband met gewelddadig optreden in maart 2007. (70) Mujuru, Joyce Teurai Ropa Vicepresident (voormalig minister van Watervoorraden en Infrastructuurontwikkeling), geboren op 15.4.1955. ID 63-445325J18. ZANU-PF-regeringslid. (71) Mumba, Isaac Hoofdcommissaris. Rechtstreeks betrokken bij de terreurcampagne voor en na de verkiezingen van 2008. Maakte deel uit van de commandostructuur die het geweld in het dorp Soka in Muzarabani georganiseerd heeft. (72) Mumbengegwi, Simbarashe Simbanenduku Minister van Buitenlandse Zaken, geboren op 20.7.1945. Paspoort: AD001086. ID 63-677272A12. ZANU-PF-regeringslid. (73) Murerwa, Herbert Muchemwa Minister van Land- en Relocatieprogramma’s, geboren op 31.7.1941. Paspoort AD001167. ID 25-021670R25. ZANU-PF-regeringslid. (74) Musariri, Munyaradzi Adjunct-hoofd van de politie. Hooggeplaatst lid van de veiligheidsdiensten; grote verantwoordelijkheid voor ernstige schendingen van het recht van vreedzame vergadering, met name in Murambatsvina in juli 2005. (75) Mushohwe, Christopher Chindoti Gouverneur van de provincie Manicaland (voormalig minister van Vervoer en Communicatie, voormalig onderminister van Vervoer en Communicatie), geboren op 6.2.1954. ID 63-101480P75. Provinciegouverneur die banden heeft met de ZANU-PF. Vergezeld van soldaten bracht hij de inwoners van Chiadzwa er in februari 2009 van op de hoogte dat zij zonder compensatie elders moesten gaan wonen. (76) Mutasa, Didymus Noel Edwin Staatsminister van Presidentiële Zaken in het kabinet van de president, voormalig staatsminister van Nationale Veiligheid, Landhervorming en Relocatie in het kabinet van de president, secretaris administratie van het ZANU-PF-Politbureau, geboren op 27.7.1935. ID 63-358184Q42. ZANU-PF-lid van de regering. Betrokken bij moorden in Manicaland. (77) Mutezo, Munacho Thomas Alvar Voormalig minister van Watervoorraden en Infrastructuurontwikkeling, geboren op 14.2.54. Paspoort AN187189. ID 29-129727W44. Voormalig regeringslid, heeft banden met de ZANU-PF. Zette samen met het Zimbabwaanse Nationale Leger in augustus 2010 een terreur- en intimidatiecampage tegen MDC-aanhangers op in West-Chimanimani. (78) Mutinhiri, Ambros (ook bekend als Ambrose) Voormalig minister van Jeugdontwikkeling, Genderkwesties en Werkgelegenheidsgroei, brigadegeneraal in ruste, geboren op 22.2.1944. Paspoort AD000969. ID 63-285106H32. Voormalig ZANU-PF-lid van de regering. Voerde in maart 2008 een groep ZANU-PF-aanhangers naar Landas en viel diverse MDC-aanhangers aan. Heeft in Chihota militaire bases opgezet en ondersteund waar vele MDC-aanhangers werden mishandeld en gefolterd. (79) Mutsvunguma, S. Kolonel, Headlands. Rechtstreeks betrokken bij de terreurcampagne in Mutare en de Highlands voor en tijdens de verkiezingen in 2008. (80) Mzembi, Walter Minister van Toerisme en Horeca, voormalig onderminister van Watervoorraden en Infrastructuurontwikkeling, geboren op 16.3.1964. ID 22-050240B22. ZANU-PF-lid van de regering. Verantwoordelijk voor het organiseren van groepen ZANU-PF-aanhangers om inwoners van Masvingo aan te vallen vóór de viering van de achtste verjaardag van de MDC. (81) Mzilikazi, Morgan S. Kolonel (MID), Centraal-Buhera. Rechtstreeks betrokken bij de terreurcampagne voor en tijdens de verkiezingen. Betrokken bij verkiezingsgeweld in Makoni en Buhera in 2008. Ontvoerde in juli 2008 het MDC-parlementslid voor Buhera. (82) Nguni, Sylvester Robert Staatsminister in het kabinet van de president, voormalig minister van Economische Ontwikkeling (voormalig onderminister van Landbouw), geboren op 4.8.1955 of 4.5.1955. Paspoort ZE215371. ID 63-453707V32. ZANU-PF-lid van de regering. (83) Nhema, Francis Chenayimoyo Dunstan Minister van Milieu en Beheer van Natuurlijke Hulpbronnen en voormalig minister van Milieu en Toerisme, geboren op 7.4.1959 of 17.4.1959. Paspoort AD000966. ID 63-117843A66. ZANU-PF-lid van de regering. Dwong de organisatoren van safari's er in september 2009 toe hun aandeel in veeboerderijen en parken af te staan. (84) Nkomo, John Landa Vicepresident. Voormalig Parlementsvoorzitter (voormalig minister voor Speciale Zaken in het kabinet van de president), Nationaal voorzitter van de ZANU-PF, geboren op 22.8.1934. Paspoort AD000477. ID 63-358161Q73. ZANU-PF-lid dat het langst deel uitmaakt van de regering. (85) Nyambuya, Michael Reuben Voormalig minister van Energie en Energieontwikkeling (voormalig luitenant-generaal, Gouverneur van de provincie Manicaland), geboren op 23.7.1955. Paspoort AN045019. ID 50-013758E50. Voormalig lid van de ZANU-PF-regering. Betrokken bij geweld in Manicaland; zette militair personeel in om landbouwbedrijven over te nemen. (86) Nyanhongo, Magadzire Hubert Onderminister van Energie en Energieontwikkeling, voormalig onderminister van Vervoer en Communicatie, geboren op 26.11.1957. ID 34-032890W34. ZANU-PF-regeringslid; betrokken bij het organiseren van geweld tegen de MDC in Epworth en Nyanga in 2011. Betrokken bij een politieke moord in 2008. (87) Nyikayaramba, Douglas Brigadegeneraal, Mashonaland East. Bevelhebber van de 3e brigade. Hoge functionaris; rechtstreeks betrokken bij de terreurcampagne voor en tijdens de verkiezingen van 2008. Gaf militairen van lagere rang het bevel de MDC-aanhangers in Manicaland aan te pakken. (88) Nyoni, Sithembiso Gile Glad Minister van Ontwikkeling van Midden- en Kleinbedrijf en Werkgelegenheidsgroei, geboren op 20.9.1949. Paspoort AD000223. ID 08-434871M67. ZANU-PF-lid van de regering. (89) Parirenyatwa, David Pagwese Voormalig minister van Volksgezondheid en Kinderwelzijn (voormalig onderminister), geboren op 2.8.1950. Paspoort AD000899. ID 63-320762P47. Voormalig ZANU-PF-lid van de regering. Organiseerde in Noord-Murehwa martelcentra en steunde de bendes die op 17 juni 2008 Edward Pfukwa en in november 2008 Alloys Chandisareva Sanyangore hebben vermoord. (90) Rangwani, Dani Inspecteur van de recherche, geboren op 11.2.1962. ID 70-006039V70. Lid van de veiligheidsdiensten. Betrokken bij een groep van 50 rechtstreeks door de ZANU-PF betaalde leden voor het opsporen en folteren van MDC-aanhangers in april 2007. (91) Rugeje, Engelbert Abel Generaal-majoor, provincie Masvingo. Directeur Defensiestudies, Zimbabwaanse defensiemacht, geboren op 17.7.1959. ID 63-539305L04. Hoge militaire functionaris; rechtstreeks betrokken bij de terreurcampagne voor en tijdens de verkiezingen van 2008; coördineerde de meeste gewelddadige incidenten in Masvingo. (92) Rungani, Victor Tapiwa Chashe Kolonel, Chikomba., geboren op 29.6.1949. ID 22-025306Z04. Rechtstreeks betrokken bij de terreurcampagne voor en tijdens de verkiezingen in Chikomba in 2008, met name mishandelingen en ontvoeringen. (93) Ruwodo, Richard Directeur Oorlogsveteranen bij het ministerie van Defensie. Brigadegeneraal, op 12 augustus bevorderd tot generaal-majoor (buiten dienst); voormalig waarnemend permanent staatssecretaris bij het ministerie van Defensie, geboren op 14.3.1954. ID 63-327604B50. Hoge militaire functionaris; rechtstreeks betrokken bij de terreurcampagne voor en na de verkiezingen. Heeft de leiding over de oorlogsveteranen die als groep zijn ingezet om het repressiebeleid van de ZANU-PF-factie in de regering uit te voeren. (94) Sakupwanya, Stanley Urayayi Ondersecretaris van het ZANU-PF-Politbureau, belast met Volksgezondheid en Kinderwelzijn, geboren op 14.5.1939. ID 63-435281R50. Lid van het ZANU-PF-Politbureau; heeft banden met de ZANU-PF-factie van de regering. Wordt in verband gebracht met het verkiezingsgeweld in Makoni tijdens de presidentsverkiezingen van 2008. Bevelhebber van een basis in Makoni die wordt gebruikt voor ondervragingen. (95) Savanhu, Tendai Ondersecretaris van het ZANU-PF-Politbureau, belast met Vervoer en Welzijn, geboren op 21.3.1968. Lid van het ZANU-PF-Politbureau; heeft banden met de ZANU-PF-factie van de regering. Organiseerde milities om MDC-aanhangers aan te vallen in Mbare, wat in februari 2011 tot geweld en chaos heeft geleid. Betrokken bij de ontvoering van MDC-vrouwen in juni 2008. (96) Sekeramayi, Sydney (ook bekend als Sidney) Tigere Staatsminister van Nationale Veiligheid in het kabinet van de president. Voormalig minister van Defensie, geboren op 30.3.1944. ID 63-358166W43. ZANU-PF-regeringslid; lid van het gezamenlijke operationele commando van deze partij. (97) Sekeramayi, Lovemore Hoofdambtenaar voor de organisatie van de verkiezingen. Banden met de ZANU-PF-factie van de regering; medeplichtig aan het formuleren of aansturen van van repressief overheidsbeleid, met name door het vervalsen van de verkiezingen van 2008. (98) Shamu, Webster Kotiwani Minister van Media, Voorlichting en Publiciteit; voormalig staatsminister van Beleidsimplementatie (voormalig staatsminister voor Beleidsimplementatie in het kabinet van de president), geboren op 6.6.1945. Paspoort AN203141. ID 63-676065N32. ZANU-PF-regeringslid; in 2009 betrokken bij activiteiten die de persvrijheid in het gedrang brachten. (99) Shamuyarira, Nathan Marwirakuwa Secretaris van het ZANU-PF-Politbureau, belast met Voorlichting en Publiciteit, geboren op 29.9.1928. of 29.9.1930. Paspoort AD000468. ID 63-327601Y32. Lid van het ZANU-PF-Politbureau; heeft sterke banden met de ZANU-PF-factie van de regering. Betrokken bij een gewelddadige poging tot overname van een landbouwbedrijf in september 2009, die uitliep op brandstichting. (100) Shiri, Perence (ook bekend als Bigboy) Samson Chikerema Luitenant-generaal (luchtmacht), geboren op 1.11.1955. Hoge militaire functionaris en lid van het gezamenlijke operationele commando van de ZANU-PF; medeplichtig aan het formuleren of aansturen van repressief overheidsbeleid. Betrokken bij politiek geweld in Chiadzwa in oktober 2008. (101) Shungu, Etherton Brigadegeneraal, Mashonaland Central. Hoge militaire functionaris in het ZANU-PF-commissariaat; rechtstreeks betrokken bij de terreurcampagne voor en tijdens de verkiezingen in Bindura in 2008. (102) Sibanda, Chris Kolonel, provincie Bulawayo. Rechtstreeks betrokken bij de terreurcampagne voor en tijdens de verkiezingen in Byo in 2008. (103) Sibanda, Jabulani Voormalig voorzitter Nationale Vereniging van Oorlogsveteranen, geboren op 31.12.1970. Banden met de ZANU-PF-factie van de regering; medeplichtig aan het formuleren of aansturen van van repressief overheidsbeleid. Betrokken bij geweld tegen MDC-aanhangers in Makoni, Bikita, Masvingo en Guto, in het bijzonder in verband met de uitvoering van een hulpverleningsprogramma in 2010. (104) Sibanda, Misheck Julius Mpande Kabinetssecretaris (opvolger van Charles Utete), geboren op 3.5.1949. ID 63-685365X67. Banden met de ZANU-PF-factie in de regering. Instrueerde de ministers en kabinetssecretarissen in maart 2010 om verslag te doen aan ZANU-PF-politici en niet aan premier Morgan Tsvangirai. (105) Sibanda, Phillip Valerio (ook bekend als Valentine) Bevelhebber van het Zimbabwaanse Nationale Leger, Luitenant-generaal, geboren op 25.8.1956 of 24.12.1954. ID 63-357671H26. Hogere militaire functionaris die sterke banden heeft met de regering; medeplichtig aan het formuleren of aansturen van van repressief overheidsbeleid, met name door de onlusten van september 2009 te wijten aan de ngo's. (106) Sigauke, David Brigadegeneraal, Mash West Province. Hoge militaire functionaris; rechtstreeks betrokken bij de terreurcampagne voor en tijdens de verkiezingen, met name door geweldplegingen tegen en foltering van burgers in de diamantvelden en door het dreigen met een coup als de MDC de verkiezingen zou winnen. Wordt genoemd in verband met geweld in Chinhoyi in 2008. (107) Sikosana (ook bekend als Sikhosana), Absolom Secretaris van het ZANU-PF-Politbureau, belast met Jeugdzaken. Lid van het ZANU-PF-Politbureau; heeft banden met de ZANU-PF-factie van de regering. Dreigde in 2011 met geweld als de sancties niet zouden worden ingetrokken. (108) Tarumbwa, Nathaniel Charles Brigadegeneraal, Manicaland en Zuid-Mutare, geboren op 6.10.1960. ID 63-849216W75. Hoge militaire functionaris; rechtstreeks betrokken bij de terreurcampagne voor en tijdens de verkiezingen. Bevelvoerder van het martelcentrum in West-Makoni, Centraal-Mutasa in 2007/2008. (109) Tomana, Johannes Procureur-generaal, geboren op 9.9.1967. ID 50-036322F50. ZANU-PF-lid van de regering. (110) Veterai, Edmore Adjunct-hoofd van de politie, politiecommandant Harare, geboren op 20.11.1962. ID 08-260467S04. Hooggeplaatst lid van de veiligheidsdiensten; grote verantwoordelijkheid voor ernstige schendingen van het recht van vreedzame vergadering, en betrokkenheid bij de overval op Farm Thirty. (111) Zhuwao, Patrick Voormalig onderminister van Wetenschap en Technologie, geboren op 23.5.1967. ID 63-621736K70. Voormalig ZANU-PF-lid van de regering. Verstoorde de constitutionele conferentie in juli 2009. Terroriseerde, samen met agenten van de Centrale inlichtingendienst, MDC-aanhangers rond Norton. (112) Zimondi, Paradzai Willings Directeur van het gevangeniswezen, geboren 4.3.1947. ID 75-145185Z47. Lid van het gezamenlijk operationeel commando en medeplichtig aan het formuleren of aansturen van van repressief overheidsbeleid. Verantwoordelijk voor het financieren en onderbrengen van milities in 2008. Gaf gevangenispersoneel de opdracht voor Mugabe te stemmen; is verantwoordelijk voor schendingen van de mensenrechten in de gevangenissen. II. Entiteiten Naam Identificatiegegevens Motivering (1) Cold Comfort Farm Trust Co-operative 7 Cowie Road, Tynwald, Harare, Zimbabwe Toebehorend aan Didymus Mutasa, Grace Mugabe is eveneens hierbij betrokken. (2) Comoil (PVT) Ltd Block D, Emerald Hill Office, Emerald Park, Harare, Zimbabwe. 2nd Floor, Travel Plaza, 29 Mazoe Street, Box CY22344, Causeway, Harare, Zimbabwe Eigenaar is Saviour Kasukuwere. (3) Divine Homes (PVT) Ltd 6 Hillside Shopping Centre, Harare, Zimbabwe; 31 Kensington Highlands, Harare, Zimbabwe; 12 Meredith Drive, Eastlea, Harare, Zimbabwe Voorzitter is David Chapfika. (4) Famba Safaris 4 Wayhill Lane, Umwisdale, Harare, Zimbabwe; PO Box CH273, Chisipite, Harare, Zimbabwe Hoofdaandeelhouder is Webster Shamu. (5) Jongwe Printing and Publishing Company (PVT) Ltd (ook bekend als Jongwe Printing and Publishing Co., en als Jongwe Printing and Publishing Company) 14 Austin Road, Coventry Road, Workington, PO Box 5988, Harare, Zimbabwe Uitgeverij die werkt voor de ZANU-PF-factie in de regering. (6) M & S Syndicate (PVT) Ltd First Floor, Victory House, 88 Robert Mugabe Road, Harare, Zimbabwe; PO Box 1275, Harare, Zimbabwe Investeringsmaatschappij die banden heeft met de ZANU-PF-factie in de regering. (7) OSLEG Ltd (ook bekend als Operation Sovereign Legitimacy) Lonhoro House, Union Avenue, Harare, Zimbabwe Wordt gecontroleerd door het Zimbabwaanse leger. Banden met het ministerie van Defensie en de ZANU-PF-factie in de regering. (8) Swift Investments (PVT) Ltd 730 Cowie Road, Tynwald, Harare, Zimbabwe; PO Box 3928, Harare, Zimbabwe Banden met de ZANU-PF-factie in de regering. (9) Zidco Holdings (ook bekend als Zidco Holdings (PVT) Ltd) PO Box 1275, Harare, Zimbabwe Financiële holding die banden heeft met de ZANU-PF-factie van de regering. (10) Zimbabwe Defence Industries 10th floor, Trustee House, 55 Samora Machel Avenue, PO Box 6597, Harare, Zimbabwe Banden met het ministerie van Defensie en de ZANU-PF-factie in de regering. (11) Zimbabwe Mining Development Corporation 90 Mutare Road, PO Box 2628, Harare, Zimbabwe Banden met de ZANU-PF-factie in de regering. ZMDC valt onder de verantwoordelijkheid van de ZANU-PF-minister van Mijnbouw en Mijnontwikkeling.” BIJLAGE II „BIJLAGE II Website voor informatie over de bevoegde autoriteiten bedoeld in de artikelen 4, 7 en 8 en adres voor kennisgevingen aan de Europese Commissie BELGIË http://www.diplomatie.be/eusanctions BULGARIJE http://www.mfa.government.bg TSJECHIË http://www.mfcr.cz/mezinarodnisankce DENEMARKEN http://www.um.dk/da/menu/Udenrigspolitik/FredSikkerhedOgInternationalRetsorden/Sanktioner/ DUITSLAND http://www.bmwi.de/BMWi/Navigation/Aussenwirtschaft/Aussenwirtschaftsrecht/embargos.html ESTLAND http://www.vm.ee/est/kat_622/ IERLAND http://www.dfa.ie/home/index.aspx?id=28519 GRIEKENLAND http://www1.mfa.gr/en/foreign-policy/global-issues/international-sanctions.html SPANJE http://www.maec.es/es/MenuPpal/Asuntos/Sanciones%20Internacionales/Paginas/Sanciones_%20Internacionales.aspx FRANKRIJK http://www.diplomatie.gouv.fr/autorites-sanctions/ ITALIË http://www.esteri.it/UE/deroghe.html CYPRUS http://www.mfa.gov.cy/sanctions LETLAND http://www.mfa.gov.lv/en/security/4539 LITOUWEN http://www.urm.lt LUXEMBURG http://www.mae.lu/sanctions HONGARIJE http://www.kormany.hu/download/5/35/50000/ENSZBT-ET-szankcios-tajekoztato.pdf MALTA http://www.doi.gov.mt/EN/bodies/boards/sanctions_monitoring.asp NEDERLAND http://www.minbuza.nl/sancties OOSTENRIJK http://www.bmeia.gv.at/view.php3?f_id=12750&LNG=en&version= POLEN http://www.msz.gov.pl PORTUGAL http://www.min-nestrangeiros.pt ROEMENIË http://www.mae.ro/index.php?unde=doc&id=32311&idlnk=1&cat=3 SLOVENIË http://www.mzz.gov.si/si/zunanja_politika_in_mednarodno_pravo/zunanja_politika/mednarodna_varnost/omejevalni_ukrepi/ SLOWAKIJE http://www.foreign.gov.sk FINLAND http://formin.finland.fi/kvyhteistyo/pakotteet ZWEDEN http://www.ud.se/sanktioner VERENIGD KONINKRIJK www.fco.gov.uk/competentauthorities Adres voor kennisgevingen aan de Europese Commissie: Europese Commissie Dienst Instrumenten voor het buitenlands beleid (FPI) Kamer: EEAS/309 B-1049 Brussel België E-mail: relex-sanctions@ec.europa.eu”",
  "source": "EUR LEX"
}