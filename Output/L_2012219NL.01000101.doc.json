{
  "url": "http://www.w3.org/1999/xhtml\">",
  "content": "L_2012219NL.01000101.xml 17.8.2012 NL Publicatieblad van de Europese Unie L 219/1 UITVOERINGSVERORDENING (EU) Nr. 742/2012 VAN DE RAAD van 16 augustus 2012 houdende uitvoering van artikel 32, lid 1, van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 ( 1 ) , en met name artikel 32, lid 1, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Overeenkomstig Uitvoeringsbesluit 2012/478/GBVB van de Raad van 16 augustus 2012 tot uitvoering van Besluit 2011/782/GBVB betreffende beperkende maatregelen tegen Syrië ( 2 ) moet een nieuwe entiteit worden toegevoegd aan de lijst van aan beperkende maatregelen onderworpen natuurlijke personen, rechtspersonen, entiteiten of lichamen in bijlage II bij Verordening (EU) nr. 36/2012, HEEFT DE VOLGENDE VERORDENING VASTGESTELD: Artikel 1 De in de bijlage bij onderhavige verordening genoemde entiteit wordt toegevoegd aan de lijst in bijlage II bij Verordening (EU) nr. 36/2012. Artikel 2 De verordening treedt in werking op de dag van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 augustus 2012. Voor de Raad De voorzitter A. D. MAVROYIANNIS ( 1 ) PB L 16 van 19.1.2012, blz. 1 . ( 2 ) Zie bladzijde 21 van dit Publicatieblad. BIJLAGE IN ARTIKEL 1 BEDOELDE ENTITEIT Entiteit Naam Nadere gegevens Motief Datum waarop de entiteit op de lijst is geplaatst 1. Drex Technologies Holding S.A. In Luxemburg geregistreerd onder nr.B77616, voorheen op het hierna volgende adres gevestigd: 17, rue Beaumont 1219 Luxemburg. Rami Makhlouf is de uiteindelijk rechthebbende van Drex Technologies Holding S.A. Hij is door de EU op de lijst geplaatst omdat hij financiële steun aan het Syrische regime verleent. 16.8.2012",
  "source": "EUR LEX"
}