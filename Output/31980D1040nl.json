{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1040:NL:HTML\">",
  "content": "EUR-Lex - 31980D1040 - NL Belangrijke juridische mededeling | 31980D1040 80/1040/EEG: Beschikking van de Commissie van 27 oktober 1980 tot ontkenning van het wetenschappelijk karakter van het apparaat genaamd ,,P.M.S.-Classical Scattering Aerosol Spectrometer Probe, model CSASP-HC\" Publicatieblad Nr. L 305 van 14/11/1980 blz. 0071 - 0071 Beschikking van de Commissie van 27 oktober 1980 tot ontkenning van het wetenschappelijk karakter van het apparaat genaamd \"P.M.S.-Classical Scattering Aerosol Spectrometer Probe, model CSASP-HC\" (80/1040/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard [1], gewijzigd bij Verordening (EEG) nr. 1027/79 [2], Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 [3], inzonderheid op artikel 7, Overwegende dat, bij schrijven van 18 april 1980, de Regering van het Verenigd Koninkrijk de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd \"P.M.S.-Classical Scattering Aerosol Spectrometer Probe, model CSASP-HC\", bestemd om gebruikt te worden bij het onderzoek van industriële afvalgassen en in het bijzonder om de grootte, de concentratie en de hoeveelheid van de deeltjes te meten bij de ingang en de uitlaat van het magnetisch filter, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd ; Overwegende dat, overeenkomstig artikel 7, lid 5, van Verordening (EEG) nr. 2784/79 op 24 september 1980 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat een spectrometersonde is; dat dit apparaat geen objectieve kenmerken bezit die het bijzonder geschikt maken voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij niet-wetenschappe-lijke activiteiten; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen; dat het dientengevolge niet als een wetenschappelijk apparaat kan worden beschouwd, HEEFT DE VOLGENDE BESCHIKKING GEGEVEN : Artikel 1 Het apparaat genaamd \"P.M.S.-Classical Scattering Aerosol Spectrometer Probe, model CSASP-HC\" dient niet als een wetenschappelijk apparaat te worden beschouwd. Artikel 2 Deze beschikking is gericht tot de Lid-Staten. Gedaan te Brussel, 27 oktober 1980. Voor de Commissie Étienne Davignon Lid van de Commissie [1] PB nr. L 184 van 15. 7. 1975, blz. 1. [2] PB nr. L 134 van 31. 5. 1979, blz. 1. [3] PB nr. L 318 van 13. 12. 1979, blz. 32. --------------------------------------------------",
  "source": "EUR LEX"
}