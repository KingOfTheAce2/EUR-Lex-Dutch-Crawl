{
  "url": "http://www.w3.org/1999/xhtml\">",
  "content": "LI2021402NL.01000501.xml 15.11.2021 NL Publicatieblad van de Europese Unie LI 402/5 UITVOERINGSBESLUIT (GBVB) 2021/1984 VAN DE RAAD van 15 november 2021 tot uitvoering van Besluit 2013/255/GBVB betreffende beperkende maatregelen tegen Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( 1 ) , en met name artikel 30, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 mei 2013 Besluit 2013/255/GBVB vastgesteld. (2) Gezien de ernst van de situatie in Syrië en gezien de recente wijzigingen in de Syrische regering, moeten er vier personen worden toegevoegd aan de in bijlage I bij Besluit 2013/255/GBVB opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. De informatie over vijf personen op de lijst in bijlage I bij Besluit 2013/255/GBVB moet worden geactualiseerd. (3) Besluit 2013/255/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2013/255/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 15 november 2021. Voor de Raad De voorzitter J. BORRELL FONTELLES ( 1 ) PB L 147 van 1.6.2013, blz. 14 . BIJLAGE Bijlage I bij Besluit 2013/255/GBVB wordt als volgt gewijzigd: 1) De volgende vermeldingen worden toegevoegd aan de lijst in deel A (“Personen”): Naam Identificatiegegevens Motivering Datum van opneming op de lijst “312. Amr SALEM (عمرو سالم) Geboortedatum: januari 1958; Geboorteplaats: Damascus, Syrië; Geslacht: mannelijk Minister van Binnenlandse Handel en Consumentenbescherming. Benoemd in augustus 2021. Als minister medeverantwoordelijk voor de gewelddadige onderdrukking van de burgerbevolking door het Syrische regime. 15.11.2021 313. Boutros AL-HALLAQ (بطرس الحلاق) Geboorteplaats: platteland bij Damascus, Syrië; Geslacht: mannelijk Minister van Informatie. Benoemd in augustus 2021. Als minister medeverantwoordelijk voor de gewelddadige onderdrukking van de burgerbevolking door het Syrische regime. 15.11.2021 314. Mohammad SEIFEDDINE (ook bekend als Seif Eddin, Seif El Din) (محمد سيف الدين) Geslacht: mannelijk Minister van Werkgelegenheid en Sociale Zaken. Benoemd in augustus 2021. Als minister medeverantwoordelijk voor de gewelddadige onderdrukking van de burgerbevolking door het Syrische regime. 15.11.2021 315. Diala BARAKAT (ديالا بركات) Geboortedatum: 1980; Geslacht: vrouwelijk Onderminister. Benoemd in augustus 2021. Als onderminister medeverantwoordelijk voor de gewelddadige onderdrukking van de burgerbevolking door het Syrische regime. 15.11.2021” 2) In deel A (“Personen”) worden de volgende vermeldingen vervangen door: Naam Identificatiegegevens Motivering Datum van opneming op de lijst “167. Dr. Jassem Mohammad ZAKARIA (ook bekend als Mohamed, Muhammad, Mohammed, Jasem) Geboortedatum: 1968; Geslacht: mannelijk Voormalig minister van Werkgelegenheid en Sociale Zaken. Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. 16.10.2012 229. Abdullah ABDULLAH (عبدالله عبدالله) Geboortedatum: 1956; Geslacht: mannelijk Onderminister. Benoemd in augustus 2021. Als onderminister medeverantwoordelijk voor de gewelddadige onderdrukking van de burgerbevolking door het Syrische regime. 14.11.2016 259. Imad Abdullah SARA (عماد عبدالله صارة) Geboortedatum: 1968; Geboorteplaats: Damascus, Syrië; Geslacht: mannelijk Voormalig minister van Informatie. Benoemd in januari 2018. Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. 26.2.2018 296. Talal AL-BARAZI (ook bekend als Barazi) (طلال البرازي) Geboortedatum: 1963; Geboorteplaats: Hama city, Syrië; Geslacht: mannelijk Voormalig minister van Binnenlandse Handel en Consumentenbescherming. Als voormalig minister medeverantwoordelijk voor de gewelddadige onderdrukking van de burgerbevolking door het Syrische regime. 16.10.2020 309. Malloul (ook bekend als Maloul) HUSSEIN (ook bekend als AL-HUSSEIN) (ملول حسين) Geboortedatum: 1950; Geboorteplaats: Gouvernement Al-Hasakah, Syrië; Geslacht: mannelijk Voormalig onderminister. Als voormalig onderminister medeverantwoordelijk voor de gewelddadige onderdrukking van de burgerbevolking door het Syrische regime. 6.11.2020”",
  "source": "EUR LEX"
}