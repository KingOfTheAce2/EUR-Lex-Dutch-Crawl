{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978S2495:NL:HTML\">",
  "content": "EUR-Lex - 31978S2495 - NL Avis juridique important | 31978S2495 Beschikking nr. 2495/78/EGKS van de Commissie van 20 oktober 1978 tot wijziging van Beschikking nr. 25-67 van 22 juni 1967 houdende reglement tot toepassing van artikel 66, lid 3, van het Verdrag tot oprichting van de Europese Gemeenschap voor Kolen en Staal voor wat betreft de vrijstelling van voorafgaande goedkeuring Publicatieblad Nr. L 300 van 27/10/1978 blz. 0021 - 0023 Bijzondere uitgave in het Fins: Hoofdstuk 8 Deel 1 blz. 0051 Bijzondere uitgave in het Grieks: Hoofdstuk 08 Deel 1 blz. 0202 Bijzondere uitgave in het Zweeds: Hoofdstuk 8 Deel 1 blz. 0051 Bijzondere uitgave in het Spaans: Hoofdstuk 08 Deel 2 blz. 0060 Bijzondere uitgave in het Portugees: Hoofdstuk 08 Deel 2 blz. 0060 ++++ BESCHIKKING Nr . 2495/78/EGKS VAN DE COMMISSIE van 20 oktober 1978 tot wijziging van Beschikking nr . 25-67 van 22 juni 1967 houdende reglement tot toepassing van artikel 66 , lid 3 , van het Verdrag tot oprichting van de Europese Gemeenschap voor Kolen en Staal voor wat betreft de vrijstelling van voorafgaande goedkeuring ( 1 ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Kolen en Staal , inzonderheid de artikelen 47 , 66 en 80 , Gelet op het Verdrag tot instelling van één Raad en één Commissie welke de Europese Gemeenschappen gemeen hebben , inzonderheid op artikel 9 , Gelet op Beschikking nr . 25-67 van 22 juni 1967 houdende reglement tot toepassing van artikel 66 , lid 3 , van het Verdrag inzake de vrijstelling van de voorafgaande goedkeuring ( 2 ) , Met instemming van de Raad , Overwegende dat de Hoge Autoriteit bij Beschikking nr . 25-67 overeenkomstig artikel 66 , lid 3 , vrijstelling van voorafgaande goedkeuring heeft verleend voor bepaalde groepen handelingen , welke door het belang van de activa of van de ondernemingen waarop zij betrekking hebben of door de aard van de concentratie welke zij tot stand brengen voldoen aan de in artikel 66 , lid 2 , gestelde voorwaarden ; Overwegende dat de ervaring heeft aangetoond dat Beschikking nr . 25-67 moet worden aangepast aan de veranderingen welke zich inmiddels in de omvang van de produktie , de economische structuur , de marktomstandigheden en de concurrentievoorwaarden hebben voorgedaan ; dat zulks in het bijzonder geldt voor de kwantitatieve grenzen ; Overwegende dat de produktie van geprereduceerd erts steeds belangrijker wordt ; dat vaststelling van een juiste grens voor deze groep produkten derhalve geboden blijkt ; Overwegende dat tevens is gebleken dat ferrolegeringen en ander ruwijzer , zich door speciale kenmerken onderscheiden van staalruwijzer en derhalve een zelfstandige groep vormen met een eigen grens voor de vrijstelling ; Overwegende dat bij concentratie van kolen - of staalproducerende ondernemingen en ondernemingen welke niet onder het Verdrag vallen , rekening dient te worden gehouden met de bevoorrechte positie welke deze de ondernemingen van de Gemeenschap kunnen bezorgen , doordat zij de afzet van hun produkten waarborgen ; dat bij concentraties tussen staalproducenten en ondernemingen , die weinig staal als grondstof gebruiken , het jaarlijks verbruik van de betrokken ondernemingen voor de concentratie dikwijls meer bedraagt dan 50 % van hun produktie in die groepen produkten , die niet onder de concentratie vallen ; dat de vrijstelling van de verplichte voorafgaande goedkeuring derhalve in de meeste gevallen volgens de criteria van artikel 3 van Beschikking nr . 25-67 niet kon worden verleend ; dat de omvang van de extra-afzet , die de produktieondernemingen door de concentratie kunnen maken , moet worden beoordeeld aan de hand van het staalverbruik van de niet onder het Verdrag vallende ondernemingen ; dat van de voorafgaande goedkeuring evenwel moeten worden vrijgesteld de concentraties , die de ondernemingen in de Gemeenschap een te verwaarlozen extra-afzet van hun produkten verschaffen , die niet van invloed is op de mededinging ; Overwegende dat , vanwege de verminderde verkoop van kolen voor huisbranddoeleinden en de zeer grote versnippering van de groothandel in sommige Lid-Staten , vrijstelling moet worden verleend voor concentraties tussen distributie-ondernemingen en andere distributie-ondernemingen van geringe omvang ; dat het aantal concentraties , waarvoor gedurende een bepaalde tijdsduur vrijstelling wordt verleend , evenwel moet worden beperkt ; Overwegende dat , vanwege de ontwikkeling van de structuur voor de staalgroothandel in de Gemeenschap , de gestelde grenzen aan de concentratie van distributie-ondernemingen moeten worden opgetrokken ; Overwegende dat het noodzakelijk is voor schroot de afzetgrenzen op te trekken , en het aantal concentraties waarvoor gedurende een bepaalde tijdsduur vrijstelling wordt verleend , te beperken , HEEFT DE VOLGENDE BESCHIKKING GEGEVEN : Artikel 1 Beschikking nr . 25-67 wordt als volgt gewijzigd : 1 . Artikel 1 , punt 1 , wordt , te beginnen met letter f ) , als volgt gelezen : \" f ) geprereduceerd erts 400 000 t g ) ruwijzer voor de staalproduktie 4 000 000 t h ) overig ruwijzer en ferrolegeringen 250 000 t i ) ruwstaal ( gewone staalsoorten : blokken , halffabrikaten en vloeibaar staal ) 5 000 000 t j ) gelegeerd en ongelegeerd speciaalstaal :  ( blokken , halffabrikaten en vloeibaar staal ) 500 000 t k ) walserijprodukten en verderbewerkte walserijprodukten 4 000 000 t \" . 2 . Artikel 3 wordt gelezen : \" Artikel 3 1 . Ten aanzien van de in artikel 66 , lid 1 , genoemde handelingen welke direct of indirect leiden tot een concentratie tussen : a ) ondernemingen welker bedrijvigheid ligt op het gebied van de produktie van staal , en b ) ondernemingen welke niet onder artikel 80 vallen , geldt vrijstelling van de voorafgaande goedkeuring , voor zover : - hetzij de jaarlijkse produktie van de sub a ) bedoelde ondernemingen niet meer bedraagt dan 20 % van de in artikel 1 , punt 1 , g ) tot en met k ) aangegeven hoeveelheden ; - hetzij het jaarlijkse staalverbruik van bij de concentratie betrokken ondernemingen niet meer bedraagt dan 50 % van hun produktie in de groepen van produkten die de sub b ) bedoelde ondernemingen gebruiken . Voor afgewerkte walserijprodukten en eindprodukten gelden echter de in de bijlage bij deze beschikking vermelde groepen van produkten ; - hetzij de sub b ) bedoelde ondernemingen niet meer dan 10 000 ton gewoon staal of 1 000 ton speciaalstaal gebruiken , mits de stijging van de afzet tengevolge daarvan voor de sub a ) bedoelde ondernemingen in drie opeenvolgende jaren niet meer bedraagt dan 20 000 ton gewoonstaal of 2 000 ton speciaalstaal . 2 . De hoeveelheden welke worden gebruikt voor de staalproduktie en voor onderhoud en vernieuwing van de installaties der betrokken ondernemingen worden niet als staalverbruik aangemerkt . \" . 3 . Artikel 4 wordt gelezen : \" Artikel 4 1 . Ten aanzien van de in artikel 66 , lid 1 , genoemde handelingen welke direct of indirect leiden tot een concentratie tussen ondernemingen welker bedrijvigheid ligt op het gebied van de distributie van kolen , uitgezonderd de verkoop aan huisbrandverbruikers of kleinbedrijf  ( distributieondernemingen ) , geldt vrijstelling van de voorafgaande goedkeuring voor zover : a ) hetzij de jaarlijkse afzet der bij de concentratie betrokken distributieondernemingen op dit gebied niet meer bedraagt dan 2 500 000 ton kolen ; b ) hetzij de stijging van de jaarlijkse afzet tengevolge van de concentratie niet meer bedraagt dan 100 000 ton kolen ; Voor dergelijke handelingen , die herhaaldelijk voorkomen of tegelijkertijd verscheidene distributieondernemingen betreffen wordt evenwel slechts vrijstelling van goedkeuring verleend voor zover de daaruit voortvloeiende stijging van de totale afzet niet meer bedraagt dan 300 000 ton . 2 . De afzet omvat de hoeveelheden welke voor eigen rekening en voor rekening van derden zijn verkocht . De verkoop aan huisbrandverbruikers en kleinbedrijf wordt niet in aanmerking genomen . \" . 4 . Artikel 5 wordt gelezen : \" Artikel 5 1 . Ten aanzien van de in artikel 66 , lid 1 , genoemde handelingen welke direct of indirect leiden tot een concentratie tussen ondernemingen welker bedrijvigheid ligt op het gebied van de distributie van staal uitgezonderd de verkoop aan huishoudingen en kleinindustrie ( distributieondernemingen ) geldt vrijstelling van de voorafgaande goedkeuring , voor zover : a ) hetzij de jaarlijkse omzet op dit gebied - exclusief schroot - van de bij de concentratie betrokken ondernemingen niet meer bedraagt dan 100 miljoen ERE ; b ) hetzij de jaarlijkse omzet op dit gebied - exclusief schroot - van de distributieonderneming welke een van de bij de concentratie betrokken partijen vertegenwoordigt , niet meer bedraagt dan 20 miljoen ERE . Herhaalde handelingen van deze aard of handelingen waarbij tegelijkertijd verscheidene distributieondernemingen zijn betrokken , zijn echter slechts vrijgesteld voor zover de hieruit voortvloeiende totale toeneming van de omzet niet meer bedraagt dan 40 miljoen ERE . 2 . Ten aanzien van de handelingen welke direct of indirect leiden tot een concentratie tussen ondernemingen welker bedrijvigheid ligt op het gebied van de distributie van schroot , geldt vrijstelling van de voorafgaande goedkeuring , voor zover : a ) hetzij de totale jaarlijkse afzet van de bij de concentratie betrokken distributieondernemingen niet meer bedraagt dan 700 000 ton schroot ; b ) hetzij de jaarlijkse afzet van de distributieonderneming welke één van de bij de concentratie betrokken partijen vertegenwoordigt niet meer bedraagt dan 100 000 ton schroot . Herhaalde handelingen van deze aard , waarbij tegelijkertijd verscheidene distributieondernemingen zijn betrokken , zijn echter slechts vrijgesteld van goedkeuring voor zover de hieruit voortvloeiende totale toeneming van de afzet gedurende drie opeenvolgende jaren niet meer bedraagt dan 200 000 ton schroot . 3 . De omzet omvat het bedrag van de voor eigen rekening en voor rekening van derden verkochte en gefactureerde produkten . De afzet omvat de hoeveelheden welke door de distributieondernemingen voor eigen rekening en voor rekening van derden zijn verkocht . \" . 5 . In artikel 10 , lid 1 , wordt voor \" Hoge Autoriteit \" gelezen \" Commissie \" . Artikel 2 Deze beschikking treedt in werking op 1 november 1978 . Deze beschikking is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 20 oktober 1978 . Voor de Commissie Etienne DAVIGNON Lid van de Commissie ( 1 ) De tekst van Beschikking nr . 25-67 , zoals door deze beschikking gewijzigd , wordt gepubliceerd in Publikatieblad nr . C 255 van 27 oktober 1978 , blz . 2 . ( 2 ) PB nr . 154 van 14 . 7 . 1967 , blz . 11 .",
  "source": "EUR LEX"
}