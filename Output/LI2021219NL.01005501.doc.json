{
  "url": "http://www.w3.org/1999/xhtml\">",
  "content": "LI2021219NL.01005501.xml 21.6.2021 NL Publicatieblad van de Europese Unie LI 219/55 UITVOERINGSVERORDENING (EU) 2021/999 VAN DE RAAD van 21 juni 2021 tot uitvoering van artikel 8 bis, lid 1, van Verordening (EG) nr. 765/2006 betreffende beperkende maatregelen ten aanzien van Belarus DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 765/2006 van de Raad van 18 mei 2006 betreffende beperkende maatregelen ten aanzien van Belarus ( 1 ) , en met name artikel 8 bis, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 mei 2006 heeft de Raad Verordening (EG) nr. 765/2006 betreffende beperkende maatregelen ten aanzien van Belarus vastgesteld. (2) Op 24 en 25 mei 2021 heeft de Europese Raad in zijn conclusies de gedwongen landing van een Ryanair-vlucht in Minsk (Belarus) op 23 mei 2021, waarmee de veiligheid van de luchtvaart in gevaar werd gebracht, en de detentie door de Belarussische autoriteiten van journalist Raman Pratasevitsj en van Sofia Sapega ten stelligste veroordeeld. Hij verzocht de Raad om zo spoedig mogelijk op basis van de toepasselijke sanctieregeling aanvullende plaatsingen van personen en entiteiten vast te stellen. (3) Gezien de ernst van dat incident moet nog één entiteit worden toegevoegd aan de lijst van natuurlijke personen en rechtspersonen, entiteiten en lichamen die aan beperkende maatregelen onderworpen zijn, overeenkomstig bijlage I bij Verordening (EG) nr. 765/2006. (4) Bijlage I bij Verordening (EG) nr. 765/2006 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 765/2006 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 21 juni 2021. Voor de Raad De voorzitter J. BORRELL FONTELLES ( 1 ) PB L 134 van 20.5.2006, blz. 1 . BIJLAGE De bijlage bij Verordening (EG) nr. 765/2006 wordt als volgt gewijzigd: 1) De volgende rechtspersoon wordt toegevoegd aan lijst “B. In artikel 2, lid 1, bedoelde rechtspersonen, entiteiten en lichamen”: Naam Engelse transcriptie van de Belarussische spelling Engelse transcriptie van de Russische spelling Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “15. Belaeronavigatsia Staatsbedrijf Belarussisch: Белаэронавiгация Дзяржаўнае прадпрыемства Adres: 19 Korotkevich Str., Minsk, 220039, Republiek Belarus Tel.: +375 (17) 215-40-51 Het staatsbedrijf BELAERONAVIGATSIA is verantwoordelijk voor de Belarussische luchtverkeersleiding. Het draagt daarom verantwoordelijkheid voor het op 23 mei 2021 zonder deugdelijke motivering omleiden van passagiersvlucht FR4978 naar het vliegveld van Minsk. Dit politiek gemotiveerde besluit was gericht op het arresteren en in detentie plaatsen van de journalist van de oppositie Raman Pratasevich en van Sofia Sapega en is een vorm van onderdrukking van het maatschappelijk middenveld en de democratische oppositie in Belarus. 21.6.2021” Russisch: Белаэронавигация Государственное предприятие Fax: +375 (17) 213-41-63 Website: http://www.ban.by/ E-mailadres: office@ban.by Registratiedatum: 1996 Staatsbedrijf BELAERONAVIGATSIA is daarom verantwoordelijk voor de repressie van het maatschappelijk middenveld en de democratische oppositie.”",
  "source": "EUR LEX"
}