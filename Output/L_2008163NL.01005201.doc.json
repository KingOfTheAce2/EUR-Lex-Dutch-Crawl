{
  "url": "http://www.w3.org/1999/xhtml\">",
  "content": "L_2008163NL.01005201.xml 24.6.2008 NL Publicatieblad van de Europese Unie L 163/52 BESLUIT VAN DE RAAD 2008/482/GBVB van 23 juni 2008 tot wijziging van Besluit 2008/134/GBVB betreffende de politiemissie van de Europese Unie voor de Palestijnse Gebieden De RAAD VAN DE EUROPESE UNIE, Gelet op Gemeenschappelijk Optreden 2005/797/GBVB van de Raad van 14 november 2005 betreffende de politiemissie van de Europese Unie voor de Palestijnse Gebieden ( 1 ) , en met name op artikel 14, lid 2, juncto artikel 23, lid 2, tweede streepje, van het Verdrag betreffende de Europese Unie, Overwegende hetgeen volgt: (1) De Raad heeft op 14 november 2005 Gemeenschappelijk Optreden 2005/797/GBVB vastgesteld waarbij een politiemissie van de Europese Unie voor de Palestijnse Gebieden (EUPOL COPPS) wordt ingesteld voor een periode van drie jaar. De operationele fase van de politiemissie van EUPOL COPPS is ingegaan op 1 januari 2006. (2) Op 18 februari 2008 heeft de Raad Besluit 2008/134/GBVB tot uitvoering van Gemeenschappelijk Optreden 2005/797/GBVB betreffende de politiemissie van de Europese Unie voor de Palestijnse Gebieden ( 2 ) aangenomen waarin een financieel referentiebedrag is vastgesteld dat de uitgaven van EUPOL COPPS moet dekken voor de periode van 1 maart 2008 tot en met 31 december 2008. (3) Het financieel referentiebedrag voor EUPOL COPPS moet worden verhoogd opdat de missie haar activiteiten kan intensiveren, BESLUIT: Artikel 1 Artikel 1 van Besluit 2008/134/GBVB wordt vervangen door: „Artikel 1 Het financieel referentiebedrag ter dekking van de uitgaven in verband met de politiemissie van de Europese Unie voor de Palestijnse Gebieden (EUPOL COPPS) van 1 maart 2008 tot en met 31 december 2008 bedraagt 6 000 000 EUR.”. Artikel 2 Dit besluit wordt van kracht op de dag waarop het wordt aangenomen. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Luxemburg, 23 juni 2008. Voor de Raad De voorzitter I. JARC ( 1 ) PB L 300 van 17.11.2005, blz. 65 . Gemeenschappelijk optreden gewijzigd bij Gemeenschappelijk Optreden 2007/806/GBVB ( PB L 323 van 8.12.2007, blz. 50 ). ( 2 ) PB L 43 van 19.2.2008, blz. 38 .",
  "source": "EUR LEX"
}