{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977H0357:NL:HTML\">",
  "content": "EUR-Lex - 31977H0357 - NL Avis juridique important | 31977H0357 77/357/EEG: Aanbeveling van de Commissie van 6 mei 1977 gericht tot de Regering van de Franse Republiek inzake twee ontwerp-decreten met betrekking tot de tenuitvoerlegging van de Richtlijnen 74/561/EEG en 74/562/EEG van de Raad van 12 november 1974, respectievelijk inzake de toegang tot het beroep van ondernemer van nationaal en internationaal goederenvervoer over de weg en inzake de toegang tot het beroep van ondernemer van nationaal en internationaal personenvervoer over de weg Publicatieblad Nr. L 123 van 17/05/1977 blz. 0026 - 0027 ++++ AANBEVELING VAN DE COMMISSIE van 6 mei 1977 gericht tot de Regering van de Franse Republiek inzake twee ontwerp-decreten met betrekking tot de tenuitvoerlegging van de Richtlijnen 74/561/EEG en 74/562/EEG van de Raad van 12 november 1974 , respectievelijk inzake de toegang tot het beroep van ondernemer van nationaal en internationaal goederenvervoer over de weg en inzake de toegang tot het beroep van ondernemer van nationaal en internationaal personenvervoer over de weg ( 77/357/EEG ) Bij schrijven van 4 januari 1977 heeft de Permanente Vertegenwoordiging van Frankrijk bij de Europese Gemeenschappen de Commissie ter raadpleging de tekst doen toekomen van twee ontwerp-decreten met betrekking tot de tenuitvoerlegging van twee richtlijnen van de Raad van 12 november 1974 , respectievelijk inzake de toegang tot het beroep van ondernemer van nationaal en internationaal goederenvervoer over de weg en inzake de toegang tot het beroep van ondernemer van nationaal en internationaal personenvervoer over de weg ( 1 ) . Deze raadpleging vindt plaats op grond van respectievelijk artikel 7 , lid 1 , en artikel 6 , lid 1 , van bovengenoemde richtlijnen , krachtens welke de Lid-Staten , na raadpleging van de Commissie , voor de tenuitvoerlegging van die richtlijnen en met name van respectievelijk artikel 3 , lid 4 , en artikel 2 , lid 4 . De Commissie betreurt het feit dat de Franse Regering door de laattijdige mededeling van de uitvoeringsmaatregelen niet tijdig de verplichtingen is nagekomen die haar respectievelijk door artikel 7 en artikel 6 van de twee richtlijnen van de Raad van 12 november 1974 worden opgelegd , en het de Commissie bovendien onmogelijk heeft gemaakt onderhavige aanbeveling op het gewenste ogenblik te doen . Ten aanzien van bovengenoemde ontwerp-decreten doet de Commissie de volgende aanbeveling : 1 . De Commissie stelt vast dat , zowel voor de toegang tot het beroep van ondernemer van goederenvervoer over de weg als voor de toegang tot het beroep van ondernemer van personenvervoer over de weg , het ontwerp-decreet tot wijziging van het gewijzigde decreet nr . 49-1473 van 14 november 1949 en het ontwerp-decreet met betrekking tot de erkenning van de bekwaamheid tot het uitoefenen van die beroepen voldoen aan het bepaalde in de twee bovengenoemde richtlijnen , met name wat betreft : - het beginsel , de definitie en de wijze van toepassing van de voorwaarden van betrouwbaarheid , financiële draagkracht en vakbekwaamheid  ( respectievelijk artikel 3 en artikel 2 van deze richtlijnen ) ; - de voortzetting - voorlopig of definitief - van de exploitatie van een onderneming in de gevallen en overeenkomstig de normen bedoeld in respectievelijk artikel 4 en artikel 3 van deze richtlijnen . 2 . Wat de vaststelling van de vakbel waamheid betreft , vestigt de Commissie evenwel de aandacht van de Franse Regering op de tekst van respectievelijk artikel 3 , lid 4 , eerste zin , en artikel 2 , lid 4 , eerste zin , van deze richtlijnen . Hierin wordt namelijk gesteld dat de vereiste kennis betrekking moet hebben op de onderwerpen welke in de aan iedere richtlijn gehechte lijst zijn aangegeven . Aangezien de Commissie niet in kennis is gesteld van de door de Franse Regering opgestelde programma's , beveelt zij deze regering aan in deze leemte te voorzien . 3 . De Commissie merkt eveneens op dat in artikel 46-1 , tweede lid , dat door het ontwerp-decreet tot wijziging van het decreet van 14 november 1949 wordt ingevoerd , het vervoer wordt genoemd waarop de in lid 1 van hetzelfde artikel omschreven voorwaarden van betrouwbaarheid , financiële draagkracht en vakbekwaamheid van toepassing zijn . Wat het personenvervoer over de weg betreft , is het in artikel 2 van het decreet van 14 november 1949 genoemde vervoer niet aan deze voorschriften onderworpen . De Commissie is van mening dat dergelijke vrijstellingen niet strijdig zijn met Richtlijn 74/562/EEG van 12 november 1974 , voor zover de naleving wordt gewaarborgd van de in artikel 1 , lid 3 , van deze richtlijn gestelde voorwaarden , te weten : - dat het gaat om natuurlijke personen of ondernemingen die uitsluitend een bepaalde vorm van personenvervoer over de weg voor nietcommerciële doeleinden verrichten , of die een ander hoofdberoep uitoefenen dan dat van ondernemer van personenvervoer over de weg ; - dat hun vervoeractiviteit slechts een geringe weerslag heeft op de vervoermarkt . Wat het goederenvervoer over de weg betteft , zijn bovenvermelde voorschriften niet van toepassing op het in artikel 23 van het decreet van 14 november 1949 genoemde vervoer , met name het vervoer dat wordt verricht met een voertuig of samenstel van voertuigen waarvan het maximaal toegelaten gewicht niet hoger ligt dan 2 500 kg , behalve indien dit voertuig of samenstel geregeld wordt gebruikt voor het vervoer van goederen tegen betaling ( artikel 23 , 11 * , van het decreet ) . Ter zake wijst de Commissie de Franse Regering erop dat artikel 2 , lid 1 , van de richtlijn van 12 november 1974 inzake de toegang tot het beroep van ondernemer van goederenvervoer over de weg het volgende bepaalt : \" Deze richtlijn is niet van toepassing op natuurlijke personen of ondernemingen die het beroep uitoefenen van ondernemer van goederenvervoer over de weg , met voertuigen waarvan het toegestane laadvermogen niet groter is dan 3,5 ton of waarvan het toegestane totaalgewicht niet meer dan 6 ton bedraagt . De Lid-Staten kunnen deze drempels echter voor alle vervoercategorieën of voor een gedeelte daarvan verlagen . \" . Derhalve beveelt de Commissie de Franse Regering aan de beperkende tekst van artikel 23 , 11 * , van het decreet van 14 november 1949 zodanig te wijzigen dat de betrokken soorten vervoer worden vastgesteld en daarbij rekening wordt gehouden met de in artikel 2 , lid 1 , van bovenvermelde richtlijn genoemde vrijstelling . 4 . De Commissie vestigt bovendien de aandacht van de Franse Regering op de bepalingen van respectievelijk artikel 5 , lid 1 , en artikel 4 , lid 1 , van bovenvermelde richtlijnen . Uit hoofde van deze artikelen zijn natuurlijke personen en ondernemingen die aantonen dat zij , voor 1 januari 1978 in een Lid-Staat krachtens een nationale regeling zijn gemachtigd het beroep van ondernemer van nationaal en internationaal goederenvervoer of personenvervoer over de weg uit te oefenen , vrijgesteld van de verplichting aan te tonen dat zij , naar gelang van het geval , aan het bepaalde in artikel 3 ( goederenvervoer ) of artikel 2  ( personenvervoer ) voldoen . Hoewel de thans in Frankrijk van kracht zijnde voorschriften reeds voorwaarden inzake vakbekwaamheid en in zekere mate ook inzake betrouwbaarheid  ( noodzakelijk voor de verplichte inschrijving in het handelsregister ) inhouden voor ondernemers van goederenvervoer over de weg , alsmede een voorwaarde inzake betrouwbaarheid ( in dezelfde mate , voor ondernemers van personenvervoer over de weg , komt de voorwaarde inzake financiële draagkracht er evenwel slechts gedeeltelijk in voor via de inschrijving in het handelsregister . Aangezien het ontwerp-decreet tot wijziging van het decreet van 14 november 1949 als aanvullende verplichting invoert het bezit van een postrekening , een bankrekening of een rekening bij de schatkist , beveelt de Commissie de Franse Regering aan artikel 5 van het ontwerp-decreet , dat de overgangsmaatregelen bevat , op dit punt aan te vullen overeenkomstig respectievelijk artikel 5 , lid 1 , en artikel 4 , lid 1 , van beide richtlijnen . 5 . Ten slotte stelt de Commissie vast dat de respectievelijk in artikel 6 , lid 2 , en artikel 5 , lid 2 , van beide richtlijnen aanbevolen maatregelen met betrekking tot de intrekking van de machtiging wanneer niet meer wordt voldaan aan de voorwaarden van betrouwbaarheid , financiële draagkracht of vakbekwaamheid , reeds het voorwerp zijn van wettelijke of bestuursrechtelijke voorschriften die momenteel in Frankrijk van toepassing zijn . Niettemin dringt de Commissie er bij de Franse Regering op aan om , overeenkomstig lid 1 en lid 3 van die zelfde artikelen , erop toe te zien dat : - de beslissingen tot afwijzing van een aanvraag om toegang tot het beroep met redenen worden omkleed ; - de betrokkenen over de mogelijkheid beschikken om met passende middelen hun belangen te verdedigen met betrekking tot de beslissing tot afwijzing of intrekking , voor zover dit niet reeds uit de thans in Frankrijk van toepassing zijnde wettelijke of bestuursrechtelijke bepalingen voortvloeit . Gedaan te Brussel , 6 mei 1977 . Voor de Commissie Richard BURKE Lid van de Commissie ( 1 ) PB nr . L 308 van 19 . 11 . 1974 , blz . 18 en 23 .",
  "source": "EUR LEX"
}