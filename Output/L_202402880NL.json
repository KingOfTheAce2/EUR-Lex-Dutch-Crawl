{
  "url": "http://www.w3.org/1999/xhtml\"><!--",
  "content": "L_202402880NL.000101.fmx.xml Publicatieblad van de Europese Unie NL L-serie 2024/2880 19.11.2024 BESLUIT (GBVB) 2024/2880 VAN DE RAAD van 18 november 2024 tot wijziging van Besluit (GBVB) 2022/2354 betreffende een steunmaatregel in het kader van de Europese Vredesfaciliteit ter ondersteuning van de inzet van het Rwandese leger in Mozambique DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 41, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 1 december 2022 heeft de Raad Besluit (GBVB) 2022/2354 ( 1 ) vastgesteld, waarbij een steunmaatregel wordt ingesteld met een financieel referentiebedrag van 20 000 000 EUR om de voortgezette inzet van eenheden van het Rwandese leger in de noordelijke provincie Cabo Delgado van Mozambique te ondersteunen om de territoriale en tactische voordelen die zij tot dusver hebben geboekt, uit te breiden, te beschermen en te handhaven. Dat moet de veiligheid en de bescherming van de burgerbevolking in de noordelijke provincies van Mozambique waarborgen en de terugkeer vergemakkelijken van rechtshandhavingsinstanties en andere verantwoordingsplichtige overheidsstructuren die diensten verlenen ten behoeve van de bevolking. (2) Dankzij dat financiële referentiebedrag kon de Unie bijdragen aan de ondersteuning van de inzet van het Rwandese leger in Mozambique voor een periode van twaalf maanden. (3) Op 11 september 2023 heeft de hoge vertegenwoordiger van de Unie voor buitenlandse zaken en veiligheidsbeleid een verzoek van de Republiek Rwanda voor de Unie ontvangen om de inzet van het Rwandese leger in Mozambique verder te ondersteunen. (4) Om aan dat verzoek tegemoet te komen, moet het financiële referentiebedrag met 20 000 000 EUR worden verhoogd en moet de looptijd van de steunmaatregel met zestien maanden worden verlengd. (5) Besluit (GBVB) 2022/2354 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijziging van Besluit (GBVB) 2022/2354 Besluit (GBVB) 2022/2354 wordt als volgt gewijzigd: 1) in artikel 1 wordt lid 4 vervangen door: De steunmaatregel heeft een duur van 36 maanden vanaf de datum van sluiting van de overeenkomst tussen de beheerder voor steunmaatregelen die optreedt als ordonnateur en de in artikel 4, lid 2, van dit besluit bedoelde entiteit, overeenkomstig artikel 32, lid 2, punt a), van Besluit (GBVB) 2021/509.” ; 2) in artikel 2 wordt lid 1 vervangen door: “1.   Het financiële referentiebedrag ter dekking van de uitgaven in verband met de steunmaatregel bedraagt 40 000 000 EUR.” ; 3) in artikel 3, worden lid 2, punt g), en lid 4 geschrapt. Artikel 2 Inwerkingtreding Dit besluit treedt in werking op de datum van de vaststelling ervan. Gedaan te Brussel, 18 november 2024. Voor de Raad De voorzitter J. BORRELL FONTELLES ( 1 ) Besluit (GBVB) 2022/2354 van de Raad van 1 december 2022 betreffende een steunmaatregel in het kader van de Europese Vredesfaciliteit ter ondersteuning van de inzet van het Rwandese leger in Mozambique ( PB L 311 van 2.12.2022, blz. 153 , ELI: http://data.europa.eu/eli/dec/2022/2354/oj). ELI: http://data.europa.eu/eli/dec/2024/2880/oj ISSN 1977-0758 (electronic edition)",
  "source": "EUR LEX"
}