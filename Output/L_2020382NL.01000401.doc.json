{
  "url": "http://www.w3.org/1999/xhtml\"><!--",
  "content": "L_2020382NL.01000401.xml 16.11.2020 NL Publicatieblad van de Europese Unie L 382/4 UITVOERINGSVERORDENING (EU) 2020/1702 VAN DE COMMISSIE van 10 november 2020 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 november 2020. Voor de Commissie, namens de voorzitter, Gerassimos THOMAS Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Kabelhaspelsysteem bestaande uit de volgende onderdelen: — een kabel, aan één zijde voorzien van een verbindingsstuk (stekker), voor een spanning van niet meer dan 1 000  V; — een kunststof kabelhaspel, voorzien van een veerbediend oprolmechanisme (met een remsysteem om het oprollen te stoppen), een koperen contactsysteem voor de transmissie van elektrische stroom, en kunststof fittingen. Het systeem is bedoeld om te worden ingebouwd in een stofzuiger. Zie afbeeldingen ( *1 ) . 8544 42 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 3 op afdeling XVI en de tekst van de GN-codes 8544 , 8544 42  en 8544 42 90 . Indeling onder post 8508  als delen van stofzuigers is uitgesloten omdat op grond van de objectieve kenmerken van het artikel niet kan worden onderkend dat dit uitsluitend of hoofdzakelijk bestemd is voor een stofzuiger. Het artikel is een combinatie van machines (die bestemd zijn om gezamenlijk te functioneren en die een geheel vormen) in de zin van aantekening 3 op hoofdstuk XVI, in wezen bestaande uit een kabel die is voorzien van een verbindingsstuk van post 8544  en van een haspel van post 8479 . Het is de kabel die de hoofdfunctie van de machine vervult. Het artikel moet daarom worden ingedeeld onder GN-code 8544 42 90  als andere geleiders van elektriciteit, voor spanningen van niet meer dan 1 000  V, voorzien van verbindingsstukken. ( *1 ) De afbeeldingen zijn louter ter informatie.",
  "source": "EUR LEX"
}