{
  "url": "http://www.w3.org/1999/xhtml\">",
  "content": "L_202400219NL.000101.fmx.xml Publicatieblad van de Europese Unie NL Serie L 2024/219 10.1.2024 UITVOERINGSVERORDENING (EU) 2024/219 VAN DE COMMISSIE van 3 januari 2024 tot verlening van de in artikel 99 van Verordening (EU) nr. 1308/2013 van het Europees Parlement en de Raad bedoelde bescherming aan de naam “Terre Abruzzesi/Terre d’Abruzzo” (BGA) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 99, lid 1, Overwegende hetgeen volgt: (1) De Commissie heeft de door Italië doorgestuurde aanvraag tot registratie van de naam “Terre Abruzzesi/Terre d’Abruzzo” overeenkomstig artikel 97, leden 2 en 4, van Verordening (EU) nr. 1308/2013 onderzocht en in het Publicatieblad van de Europese Unie ( 2 ) bekendgemaakt. (2) Bij de Commissie zijn geen bezwaren ingediend op grond van artikel 98 van Verordening (EU) nr. 1308/2013. (3) De naam “Terre Abruzzesi/Terre d’Abruzzo” moet overeenkomstig artikel 99, lid 1, van Verordening (EU) nr. 1308/2013 worden beschermd en moet worden ingeschreven in het in artikel 104 van die verordening bedoelde register, HEEFT DE VOLGENDE VERORDENING VASTGESTELD: Artikel 1 De naam “Terre Abruzzesi/Terre d’Abruzzo” (BGA) wordt beschermd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 januari 2024. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 671 . ( 2 ) PB C 317 van 9.12.2023, blz. 25 . ELI: http://data.europa.eu/eli/reg_impl/2024/219/oj ISSN 1977-0758 (electronic edition)",
  "source": "EUR LEX"
}