{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995Y1230(01):NL:HTML\">",
  "content": "EUR-Lex - 31995Y1230(01) - NL Avis juridique important | 31995Y1230(01) Conclusies van de Raad van 30 november 1995 betreffende het verslag over de gezondheidstøstand in de Europese Gemeenschap Publicatieblad Nr. C 350 van 30/12/1995 blz. 0001 - 0001 CONCLUSIES VAN DE RAAD van 30 november 1995 betreffende het verslag over de gezondheidstoestand in de Europese Gemeenschap (95/C 350/01) DE RAAD VAN DE EUROPESE UNIE, SPREEKT ZIJN VOLDOENING UIT over het verslag van de Commissie van 19 juli 1995 over de gezondheidstoestand in de Europese Gemeenschap; NEEMT ER NOTA VAN dat dit verslag, doordat het vóór de toetreding van de nieuwe Lid-Staten is opgesteld, geen gegevens over die landen bevat; NEEMT MET VOLDOENING KENNIS van het voornemen van de Commissie om regelmatig verslagen over de gezondheidssituatie in te dienen; BENADRUKT het belang van een hiertoe strekkende samenwerking met de bevoegde internationale organisaties inzake volksgezondheid; MEENT dat de opstelling van verslagen met volledige en nauwkeurige informatie over de gezondheidssituatie, de determinanten voor de gezondheid en de activiteiten met betrekking tot de gezondheid in de gehele Gemeenschap, een middel is waardoor de kennis en het inzicht in de voornaamste gezondheidsproblemen binnen de Gemeenschap, alsmede in de acties en programma's van de Gemeenschap en de Lid-Staten kunnen worden verruimd; IS VAN OORDEEL dat die verslagen een nuttig uitgangspunt kunnen zijn voor het opzetten van communautaire acties en het evalueren van lopende acties; KOMT OVEREEN om zich, in de context van het Commissievoorstel tot aanneming van een communautair actieprogramma inzake gezondheidstoezicht, later onder meer te beraden over: - het doel en de vorm van de toekomstige verslagen; - de te gebruiken informatiebronnen; - de verslagtijden; - de vraag hoe die verslagen kunnen worden gebruikt voor het bepalen van de prioriteiten van de communautaire actie.",
  "source": "EUR LEX"
}