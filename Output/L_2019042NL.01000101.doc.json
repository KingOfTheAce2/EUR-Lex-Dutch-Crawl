{
  "url": "http://www.w3.org/1999/xhtml\">",
  "content": "L_2019042NL.01000101.xml 13.2.2019 NL Publicatieblad van de Europese Unie L 42/1 GEDELEGEERDE VERORDENING (EU) 2019/247 VAN DE COMMISSIE van 16 oktober 2018 tot vastlegging van de lijst van indicatoren voor het verslag over de toepassing van Verordening (EG) nr. 1082/2006 van het Europees Parlement en de Raad betreffende een Europese groepering voor territoriale samenwerking (EGTS) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1082/2006 van het Europees Parlement en de Raad van 5 juli 2006 betreffende een Europese groepering voor territoriale samenwerking (EGTS) ( 1 ) , en met name artikel 17, tweede alinea, Overwegende hetgeen volgt: (1) In haar eerste verslag over de toepassing van Verordening (EG) nr. 1082/2006 heeft de Commissie een aantal wijzigingen voorgesteld ( 2 ) . Bij Verordening (EU) nr. 1302/2013 van het Europees Parlement en de Raad ( 3 ) zijn de oprichting en werking van de Europese groeperingen voor territoriale samenwerking („EGTS”) verbeterd, verduidelijkt en vereenvoudigd. (2) Overeenkomstig artikel 17, eerste alinea, van Verordening (EG) nr. 1082/2006 moet de Commissie het Europees Parlement, de Raad en het Comité van de Regio's een verslag zenden over de toepassing van die verordening, waarin op basis van indicatoren de doelmatigheid, de efficiëntie, de relevantie, de Europese toegevoegde waarde en de mogelijkheden voor vereenvoudiging van die verordening worden geëvalueerd. (3) De indicatoren moeten de Commissie helpen zich een oordeel te vormen over de voortgang die tot dusver is geboekt. Er moet een uiterste datum worden ingevoerd voor het verzamelen van informatie voor het verslag en de voortgang moet worden beoordeeld door de situatie ten tijde van een bepaalde referentie te vergelijken met de situatie op de genoemde uiterste datum. Bij het opstellen van het verslag moeten zowel kwantitatieve als kwalitatieve indicatoren worden gebruikt. (4) Overeenkomstig artikel 3, tweede alinea, van Verordening (EU) nr. 1302/2013, is deze verordening van toepassing met ingang van 22 juni 2014. Overeenkomstig de overgangsbepalingen van artikel 2 van die verordening is de goedkeuringsprocedure voor EGTS'en in oprichting afhankelijk van de datum van 22 juni 2014. De referentie voor de indicatoren voor het meten van de voortgang moet daarom de situatie op 21 juni 2014 zijn. De uiterste datum voor de ontvangst van gegevens of informatie om gebruik te maken van de indicator kan alleen worden vastgesteld tijdens de voorbereidende werkzaamheden voor het verslag over de toepassing van de verordening en moet in het verslag worden vermeld. (5) De doelmatigheidsindicator moet aantonen hoe succesvol Verordening (EG) nr. 1082/2006 is in het bereiken van haar doelstellingen of het boeken van voortgang bij de verwezenlijking ervan. (6) De efficiëntie-indicator geeft de relatie tussen de gebruikte middelen of inputs en de gegenereerde veranderingen of resultaten weer. Met betrekking tot de goedkeuringsprocedure voor de oprichting van EGTS'en kan informatie over de verschillende kosten voor de oprichting van verschillende rechtsorganen voor samenwerking alleen worden gegenereerd door de nationale autoriteiten die eerder vergelijkbare organen hebben goedgekeurd. Bij de beoordeling van de voortgang van de EGTS'en en indirect de doeltreffendheid van Verordening (EG) nr. 1082/2006 tot op heden moeten de kosten voor de werking van die EGTS'en worden vergeleken met de kosten voor het opzetten van een ander rechtsorgaan voor samenwerking. Een dergelijke vergelijking kan echter alleen worden gemaakt met de EGTS'en die vooraf een ander rechtsorgaan voor samenwerking hadden opgericht. (7) Voor het bepalen van de relevantie-indicator wordt in aanmerking genomen in hoeverre de doelstellingen en bepalingen van Verordening (EG) nr. 1082/2006 aansluiten bij de behoeften van de kandidaat-leden van de EGTS'en. (8) De duurzaamheidsindicator, die gekoppeld is aan de relevantie, geeft het aantal geregistreerde EGTS'en weer die feitelijk geen activiteiten verrichten. (9) De indicator voor de Europese toegevoegde waarde geeft aan of EGTS'en zijn opgericht omdat Verordening (EG) nr. 1082/2006 werd vastgesteld, terwijl de EGTS-leden geen rechtsorganen voor territoriale samenwerking hadden kunnen oprichten krachtens het vigerende internationale of nationale recht. (10) Met betrekking tot de ruimte voor verdere vereenvoudiging van Verordening (EG) nr. 1082/2006 moeten de elementen voor vereenvoudiging, zoals van de procedure voor de oprichting van nieuwe EGTS'en, met inbegrip van stilzwijgende goedkeuring door de nationale goedkeuringsinstanties, zoals ingevoerd bij Verordening (EU) nr. 1302/2013 worden beoordeeld, HEEFT DE VOLGENDE VERORDENING VASTGESTELD: Artikel 1 De indicatoren die moeten worden gebruikt voor het verslag over de toepassing van Verordening (EG) nr. 1082/2006, worden vastgesteld in de bijlage bij de onderhavige verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 oktober 2018. Voor de Commissie De voorzitter Jean-Claude JUNCKER ( 1 ) PB L 210 van 31.7.2006, blz. 19 . ( 2 ) Verslag van de Commissie aan het Europees Parlement en de Raad „De toepassing van Verordening (EG) nr. 1082/2006 betreffende een Europese groepering voor territoriale samenwerking (EGTS)” (COM(2011) 462 definitief van 29.7.2011). ( 3 ) Verordening (EU) nr. 1302/2013 van het Europees Parlement en de Raad van 17 december 2013 tot wijziging van Verordening (EG) nr. 1082/2006 betreffende een Europese groepering voor territoriale samenwerking (EGTS), wat de verduidelijking, vereenvoudiging en verbetering van de oprichting en werking van dergelijke groeperingen betreft ( PB L 347 van 20.12.2013, blz. 303 ). BIJLAGE Lijst van indicatoren voor het verslag over de toepassing van Verordening (EG) nr. 1082/2006 betreffende een Europese groepering voor territoriale samenwerking (EGTS) Beoordelingscriterium Naam van de indicator Eenheid Doeltreffendheid Conformiteit van de nationale voorschriften van de lidstaten met deze verordening Aantal lidstaten dat op de uiterste datum voor het verslag herziene uitvoeringsvoorschriften had vastgesteld Uitbreiding van het aantal opgerichte EGTS'en (referentie: aantal EGTS'en per 21 juni 2014: X) Aantal EGTS'en op de uiterste datum voor het verslag Verhoging van het aantal EGTS-leden in bestaande EGTS'en (referentie: aantal EGTS-leden bij oprichting) Aantal EGTS-leden op de uiterste datum voor het verslag Verhoging van het aantal EGTS-leden per categorie (referentie: aantal leden per 21 juni 2014: X) Subindicatoren per categorie: — lidstaten — overheden op nationaal niveau — regionale overheden — lokale overheden — overheidsbedrijven — bedrijven belast met het beheer van diensten van algemeen economisch belang — verenigingen van instellingen die tot één of meer van deze categorieën behoren — nationale, regionale of lokale overheden, of organen of bedrijven, die vergelijkbaar zijn met die welke hierboven genoemd zijn, uit derde landen of landen of gebieden overzee Aantal op de uiterste datum voor het verslag Uitbreiding van de dienstverlening als gevolg van EGTS'en (referentie: aantal verleende diensten per 21 juni 2014: X) Subindicatoren per categorie: — Gezondheid — Onderwijs en opleiding — Milieu, energie, natuurbescherming — Vervoer — Onderzoek — Overig Aantal op de uiterste datum voor het verslag Efficiëntie Kosten voor het opzetten van een EGTS in vergelijking met de kosten voor het opzetten van vergelijkbare structuren krachtens het internationale of nationale recht ( 1 ) EUR Kosten voor het functioneren van een EGTS in vergelijking met de kosten voor het functioneren van vergelijkbare structuren krachtens het internationale of nationale recht EUR Goedkeuringsprocedure voor de oprichting van EGTS'en in vergelijking met de goedkeuringsprocedure voor vergelijkbare organen krachtens het internationale of nationale recht Aantal maanden Relevantie Gebruik van de EGTS voor de uitvoering van een samenwerkingsprogramma (beheersautoriteit) (referentie: aantal EGTS'en die optreden als beheersautoriteit per 21 juni 2014: X) Aantal als beheersautoriteit van een samenwerkingsprogramma aangewezen EGTS'en op de uiterste datum voor het verslag Gebruik van EGTS om een deel van een samenwerkingsprogramma uit te voeren (bijvoorbeeld subprogramma's, fondsen voor kleine projecten, people-to-people-projecten, geïntegreerde territoriale investeringen, gemeenschappelijke actieplannen) (referentie: aantal EGTS'en die optreden als beheersautoriteit per 21 juni 2014: X) Aantal voor de uitvoering van een deel van een samenwerkingsprogramma aangewezen EGTS'en op de uiterste datum voor het verslag Gebruik van EGTS om een concrete actie uit te voeren (referentie: aantal EGTS'en die optreden als beheersautoriteit per 21 juni 2014: X) Subindicatoren per categorie: — concrete actie in het kader van een samenwerkingsprogramma (grensoverschrijdend, transnationaal of interregionaal) — concrete actie die wordt ondersteund door de Unie via het Europees Fonds voor regionale ontwikkeling en deel uitmaakt van een programma in het kader van de doelstelling „Investeren in groei en werkgelegenheid” — concrete actie die wordt ondersteund door de Unie via het Europees Sociaal Fonds — concrete actie die door de Unie wordt ondersteund via het Cohesiefonds — concrete actie die/project dat wordt ondersteund door de Unie buiten programma's van het cohesiebeleid Aantal op de uiterste datum voor het verslag Gebruik van de verschillende opties voor de keuze van het toepasselijke recht: — het recht dat van toepassing is op de interpretatie en naleving van de overeenkomst (artikel 8, lid 2, onder g)); — het recht dat van toepassing is op de handelingen van de organen (artikel 8, lid 2, onder h)); en — het recht dat rechtstreeks van belang is voor de activiteiten van de EGTS (artikel 8, lid 2, onder j)) Kwalitatief Gebruik van eigen personeel als percentage van het totale personeel ( 2 ) Percentage ( 3 ) Motiverende factoren bij de keuze om een EGTS op te richten voor die instanties die formeel een EGTS-overeenkomst hebben gesloten Kwalitatief Duurzaamheid Geregistreerde EGTS'en zonder activiteiten Aantal EU-meerwaarde Aantal structuren en netwerken voor territoriale samenwerking die zijn opgericht omdat het EGTS-instrument werd aangeboden in het kader van Verordening (EG) nr. 1082/2006 Kwantitatief/kwalitatief Voordelen van een krachtens het EU-recht opgerichte juridische entiteit ten opzichte van bestaande juridische entiteiten krachtens het internationale of nationale recht Kwalitatief Door het instrument geïntroduceerde vereenvoudiging Gemiddelde duur van de oprichting van een EGTS (fase 1: tot aan de indiening van de ontwerpovereenkomst) voor en na de wijziging van deze verordening Maanden Gemiddelde duur van de oprichting van een EGTS (fase 2: indiening van de ontwerpovereenkomst tot uiteindelijke goedkeuring) voor en na de wijziging van deze verordening Maanden Aantal stilzwijgende goedkeuringen door andere nationale autoriteiten dan die in de lidstaat van de statutaire zetel van de EGTS Aantal (en kwalitatief) ( 1 ) Bv. Euroregional Co-operation Grouping (Raad van Europa); Euroregio's, Eurodistricten; Zweckverband (Duits recht), Consorcio (Spaans recht), Groupement local de coopération transfrontalière (Frans recht). ( 2 ) „Eigen personeel” in de zin van personeel dat niet is gedelegeerd door leden van de EGTS. ( 3 ) Percentage gebaseerd op het aantal personeelsleden; er hoeft geen rekening te worden gehouden met voltijdsequivalenten.",
  "source": "EUR LEX"
}