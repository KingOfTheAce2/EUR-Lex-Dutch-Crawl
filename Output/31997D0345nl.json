{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0345:NL:HTML\">",
  "content": "EUR-Lex - 31997D0345 - NL Avis juridique important | 31997D0345 97/345/EG: Besluit van de Raad van 17 februari 1997 betreffende de sluiting van een protocol inzake veterinaire vraagstukken, als aanvulling op de overeenkomst in de vorm van een briefwisseling tussen de Europese Economische Gemeenschap en het Prinsdom Andorra Publicatieblad Nr. L 148 van 06/06/1997 blz. 0015 - 0015 BESLUIT VAN DE RAAD van 17 februari 1997 betreffende de sluiting van een protocol inzake veterinaire vraagstukken, als aanvulling op de overeenkomst in de vorm van een briefwisseling tussen de Europese Economische Gemeenschap en het Prinsdom Andorra (97/345/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat het protocol inzake veterinaire vraagstukken, als aanvulling op de overeenkomst in de vorm van een briefwisseling tussen de Europese Economische Gemeenschap en het Prinsdom Andorra, ondertekend op 18 juni 1996, moet worden goedgekeurd, BESLUIT: Artikel 1 Het protocol inzake veterinaire vraagstukken, als aanvulling op de overeenkomst in de vorm van een briefwisseling tussen de Europese Economische Gemeenschap en het Prinsdom Andorra wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de personen aan te wijzen die bevoegd zijn om het protocol te ondertekenen. Artikel 3 De voorzitter van de Raad verricht in naam van de Gemeenschap de in artikel 4 van het protocol (1) bedoelde kennisgeving. Artikel 4 De Commissie, bijgestaan door de vertegenwoordigers van de veterinaire diensten van de lidstaten, vertegenwoordigt de Gemeenschap in de bij artikel 2 van het protocol ingestelde veterinaire subgroep. Het standpunt van de Gemeenschap in het gemengd comit√© betreffende de aanbevelingen van de veterinaire subgroep wordt door de Raad met gekwalificeerde meerderheid vastgesteld. Artikel 5 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 17 februari 1997. Voor de Raad De Voorzitter G. ZALM (1) De datum van inwerkingtreding van het protocol zal door het secretariaat-generaal van de Raad in het Publikatieblad van de Europese Gemeenschappen worden bekendgemaakt.",
  "source": "EUR LEX"
}