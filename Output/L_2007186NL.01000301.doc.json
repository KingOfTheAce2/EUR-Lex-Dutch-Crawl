{
  "url": "http://www.w3.org/1999/xhtml\">",
  "content": "L_2007186NL.01000301.xml 18.7.2007 NL Publicatieblad van de Europese Unie L 186/3 VERORDENING (EG) N r. 836/2007 VAN DE RAAD van 10 juli 2007 tot wijziging van Verordening (EG) nr. 974/98 in verband met de invoering van de euro in Malta DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 123, lid 5, Gezien het voorstel van de Commissie, Gezien het advies van de Europese Centrale Bank ( 1 ) , Overwegende hetgeen volgt: (1) Verordening (EG) nr. 974/98 van de Raad van 3 mei 1998 over de invoering van de euro ( 2 ) voorziet in de vervanging door de euro van de munteenheden van de lidstaten die bij de overgang van de Gemeenschap naar de derde fase van de Economische en Monetaire Unie voldeden aan de nodige voorwaarden voor de aanneming van de ene munt. (2) Verordening (EG) nr. 974/98 is gewijzigd bij Verordening (EG) nr. 2596/2000 van de Raad ( 3 ) met het oog op de vervanging van de munteenheid van Griekenland door de euro. (3) Verordening (EG) nr. 974/98 is gewijzigd bij Verordening (EG) nr. 2169/2005 van de Raad ( 4 ) ter voorbereiding van latere invoeringen van de euro in lidstaten die de euro nog niet als eenheidsmunt hebben aangenomen. (4) Verordening (EG) nr. 974/98 is gewijzigd bij Verordening (EG) nr. 1647/2006 van de Raad ( 5 ) met het oog op de vervanging van de munteenheid van Slovenië door de euro. (5) Verordening (EG) nr. 974/98 is gewijzigd bij Verordening (EG) nr. 835/2007 van de Raad ( 6 ) met het oog op de vervanging van de munteenheid van Cyprus door de euro. (6) Overeenkomstig artikel 4 van het Toetredingsverdrag van 2003 is Malta een lidstaat met een derogatie als bedoeld in artikel 122 van het Verdrag. (7) Krachtens Beschikking 2007/504/EG van de Raad van 10 juli 2007 overeenkomstig artikel 122, lid 2, van het Verdrag betreffende de aanneming van de eenheidsmunt door Malta op 1 januari 2008 ( 7 ) voldoet Malta aan de nodige voorwaarden voor de aanneming van de eenheidsmunt en wordt de derogatie van Malta met ingang van 1 januari 2008 ingetrokken. (8) De invoering van de euro in Malta vereist de uitbreiding tot Malta van de bestaande bepalingen betreffende de invoering van de euro die in Verordening (EG) nr. 974/98 zijn vervat. (9) In het overgangsplan van Malta wordt gepreciseerd dat de eurobankbiljetten en -munten in deze lidstaat wettig betaalmiddel zouden moeten worden op de dag van de invoering van de euro als munteenheid van Malta. Zowel de datum waarop de euro wordt ingevoerd als de datum waarop naar de chartale euro wordt omgeschakeld, is derhalve 1 januari 2008. Er geldt geen geleidelijkeaanpassingsperiode. (10) Verordening (EG) nr. 974/98 dient bijgevolg dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 974/98 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op 1 januari 2008. Deze verordening is verbindend in al haar onderdelen en is rechtstreeks toepasselijk in elke lidstaat, overeenkomstig het Verdrag tot oprichting van de Europese Gemeenschap. Gedaan te Brussel, 10 juli 2007. Voor de Raad De voorzitter F. TEIXEIRA DOS SANTOS ( 1 ) PB C 160 van 13.7.2007, blz. 1 . ( 2 ) PB L 139 van 11.5.1998, blz. 1 . Verordening laatstelijk gewijzigd bij Verordening (EG) nr. 835/2007 (Zie bladzijde 1 van dit Publicatieblad). ( 3 ) PB L 300 van 29.11.2000, blz. 2 . ( 4 ) PB L 346 van 29.12.2005, blz. 1 . ( 5 ) PB L 309 van 9.11.2006, blz. 2 . ( 6 ) Zie bladzijde 1 van dit Publicatieblad. ( 7 ) Zie bladzijde 32 van dit Publicatieblad. BIJLAGE In de bijlage bij Verordening (EG) nr. 974/98 wordt de volgende tekst ingevoegd tussen de tekst voor Luxemburg en die voor Nederland. Lidstaat Invoeringsdatum euro Datum waarop naar de chartale euro wordt omgeschakeld Lidstaat met een geleidelijkeaanpassingsperiode van de nationale munteenheid „Malta 1 januari 2008 1 januari 2008 Neen”",
  "source": "EUR LEX"
}