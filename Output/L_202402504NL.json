{
  "url": "http://www.w3.org/1999/xhtml\">",
  "content": "L_202402504NL.000101.fmx.xml Publicatieblad van de Europese Unie NL L-serie 2024/2504 24.9.2024 BESLUIT (GBVB) 2024/2504 VAN DE RAAD van 23 september 2024 tot wijziging van Besluit 2012/285/GBVB betreffende beperkende maatregelen in het licht van de situatie in Guinee-Bissau De Raad van de Europese Unie, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 mei 2012 heeft de Raad Besluit 2012/285/GBVB ( 1 ) vastgesteld. (2) Overeenkomstig artikel 5, lid 2, van Besluit 2012/285/GBVB heeft de Raad de beperkende maatregelen in het licht van de situatie in Guinee-Bissau geëvalueerd en geconcludeerd dat één persoon moet worden geschrapt van de in bijlage II bij dat besluit opgenomen lijst van personen die onderworpen zijn aan beperkende maatregelen, en drie personen moeten worden geschrapt van de lijst van personen die onderworpen zijn aan beperkende maatregelen in bijlage III bij dat besluit. (3) Besluit 2012/285/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen II en III bij Besluit 2012/285/GBVB worden gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 23 september 2024. Voor de Raad De voorzitter Z. FELDMAN ( 1 ) Besluit 2012/285/GBVB van de Raad van 31 mei 2012 betreffende beperkende maatregelen in het licht van de situatie in Guinee-Bissau en tot intrekking van Besluit 2012/237/GBVB ( PB L 142 van 1.6.2012, blz. 36 ). BIJLAGE 1) In bijlage II bij Besluit 2012/285/GBVB (Lijst van personen als bedoeld in artikel 1, lid 1, punt b)) wordt de vermelding betreffende de onderstaande persoon verwijderd: “16. Luitenant Julio NA MAN”. 2) In bijlage III bij Besluit 2012/285/GBVB (Lijst van personen, entiteiten of lichamen als bedoeld in artikel 2) worden de vermeldingen betreffende de onderstaande personen verwijderd: “13. Tchipa NA BIDON 16. Idrissa DJALÓ 21. Luitenant Julio NA MAN”. ELI: http://data.europa.eu/eli/dec/2024/2504/oj ISSN 1977-0758 (electronic edition)",
  "source": "EUR LEX"
}