{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0361:NL:HTML\">",
  "content": "EUR-Lex - 31982D0361 - NL Avis juridique important | 31982D0361 82/361/EEG: Beschikking van de Commissie van 14 mei 1982 houdende machtiging van het Koninkrijk Denemarken overeenkomstig Verordening (EEG) nr. 1945/81 van de Raad (Slechts de tekst in de Deense taal is authentiek) Publicatieblad Nr. L 159 van 10/06/1982 blz. 0040 - 0040 ***** BESCHIKKING  VAN DE COMMISSIE van 14 mei 1982 houdende machtiging van het Koninkrijk Denemarken overeenkomstig Verordening (EEG) nr. 1945/81 van de Raad (Slechts de tekst in de Deense taal is authentiek) (82/361/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1945/81 van de Raad van 30 juni 1981 tot beperking van de investeringssteun voor de varkensproduktie (1), en met name op artikel 1, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (2), laatstelijk gewijzigd bij Richtlijn 81/528/EEG (3), en met name op artikel 18, lid 3, Overwegende dat de Deense Regering de in artikel 1, lid 1, van Verordening (EEG) nr. 1945/81 bedoelde toestemming vraagt; Overwegende dat dit verzoek alle in artikel 3 van Verordening (EEG) nr. 2180/81 van de Commissie van 30 juli 1981 houdende uitvoeringsmaatregelen met betrekking tot de beperking van de investeringssteun voor de varkensproduktie (4) beoogde elementen en gegevens bevat, waaruit blijkt dat voldaan wordt aan de voorwaarden voor een toestemming overeenkomstig artikel 1 van Verordening (EEG) nr. 1945/81; Overwegende dat het geven van deze toestemming geen betrekking heeft op de door de Commissie in toepassing van artikel 18 van Richtlijn 72/159/EEG gegeven beschikking over de maatregelen, die door het Koninkrijk Denemarken voor de gebruikmaking van deze toestemming worden getroffen; Overwegende dat het Comité van het EOGFL is geraadpleegd over de financiële aspecten; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het Koninkrijk Denemarken wordt gemachtigd, het in artikel 1, lid 1, van Verordening (EEG) nr. 1945/81 van de Raad vastgestelde aantal varkensplaatsen binnen de in dit artikel alsmede in Verordening (EEG) nr. 2180/81 van de Commissie bedoelde grenzen en voorwaarden aan te passen. Artikel 2 Deze beschikking is gericht tot het Koninkrijk Denemarken. Gedaan te Brussel, 14 mei 1982. Voor de Commissie Poul DALSAGER Lid van de Commissie (1) PB nr. L 197 van 20. 7. 1981, blz. 31. (2) PB nr. L 96 van 23. 4. 1972, blz. 1. (3) PB nr. L 197 van 20. 7. 1981, blz. 41. (4) PB nr. L 211 van 31. 7. 1981, blz. 28.",
  "source": "EUR LEX"
}