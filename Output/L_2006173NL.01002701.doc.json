{
  "url": "http://www.w3.org/1999/xhtml\">",
  "content": "L_2006173NL.01002701.xml 27.6.2006 NL Publicatieblad van de Europese Unie L 173/27 BESCHIKKING VAN DE COMMISSIE van 23 juni 2006 tot vaststelling van de financiële bijdrage van de Gemeenschap in de uitgaven voor de spoedmaatregelen ter bestrijding van klassieke varkenspest in Duitsland in 2002 (Kennisgeving geschied onder nummer C(2006) 2408) (Slechts de tekst in de Duitse taal is authentiek) (2006/433/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 3, lid 3, Overwegende hetgeen volgt: (1) In Duitsland zijn in 2002 uitbraken van klassieke varkenspest geconstateerd. Het uitbreken van deze ziekte was een ernstig risico voor de veestapel in de Gemeenschap. (2) Om de verspreiding van de ziekte te voorkomen en haar zo snel mogelijk te helpen uitroeien moet de Gemeenschap overeenkomstig Beschikking 90/424/EEG financieel deelnemen in de subsidiabele kosten die door de lidstaat in het kader van de spoedmaatregelen ter bestrijding van de ziekte zijn gemaakt. (3) Bij Beschikking 2003/745/EG van de Commissie van 13 oktober 2003 inzake een financiële bĳdrage van de Gemeenschap voor de uitroeiing van klassieke varkenspest in Duitsland in 2002 ( 2 ) is aan Duitsland een financiële bijdrage van de Gemeenschap toegekend in de uitgaven voor de in 2002 uitgevoerde spoedmaatregelen ter bestrijding van klassieke varkenspest. (4) Overeenkomstig die beschikking is een voorschot van 460 000 EUR toegekend. (5) Krachtens die beschikking moet het saldo van de communautaire bijdrage worden gebaseerd op het door Duitsland op 19 november 2003 ingediende betalingsverzoek, bewijsstukken ter staving van de in de aanvraag vermelde cijfers, en de resultaten van de door de Commissie ter plekke uitgevoerde controles. Het door Duitsland ingediende betalingsverzoek voor de in 2002 gedane uitgaven had betrekking op een bedrag van 1 933 695,76 EUR, waarvoor de financiële bijdrage van de Gemeenschap niet hoger kan zijn dan 50 % van de subsidiabele kosten. (6) Rekening houdend met het voorgaande moet nu het totale bedrag worden vastgesteld van de financiële bijdrage van de Gemeenschap in de uitgaven voor de spoedmaatregelen in verband met de uitroeiing van klassieke varkenspest in Duitsland in 2002. (7) Op grond van de resultaten van de door de Commissie uitgevoerde controles overeenkomstig de veterinairrechtelijke voorschriften van de Gemeenschap en de voorwaarden voor de toekenning van financiële steun door de Gemeenschap kunnen niet alle uitgaven als subsidiabel worden erkend. (8) De opmerkingen van de Commissie en de wijze van berekening van de subsidiabele uitgaven zijn aan Duitsland per brief meegedeeld. (9) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De totale financiële bijdrage van de Gemeenschap in de uitgaven in verband met de uitroeiing van klassieke varkenspest in Duitsland in 2002 overeenkomstig Beschikking 2003/745/EG wordt vastgesteld op 925 808,47 EUR. Aangezien overeenkomstig Beschikking 2003/745/EG reeds een voorschot van 460 000 EUR is toegekend, wordt het saldo van de financiële bijdrage van de Gemeenschap vastgesteld op 465 808,47 EUR. Artikel 2 Deze beschikking is gericht tot de Bondsrepubliek Duitsland. Gedaan te Brussel, 23 juni 2006. Voor de Commissie Markos KYPRIANOU Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Beschikking 2006/53/EG ( PB L 29 van 2.2.2006, blz. 37 ). ( 2 ) PB L 269 van 21.10.2003, blz. 18 .",
  "source": "EUR LEX"
}