{
  "url": "http://www.w3.org/1999/xhtml\">",
  "content": "L_202302752NL.000101.fmx.xml Publicatieblad van de Europese Unie NL Serie L 2023/2752 11.12.2023 UITVOERINGSBESLUIT (EU) 2023/2752 VAN DE COMMISSIE van 7 december 2023 tot wijziging van Uitvoeringsbesluit (EU) 2023/941 wat betreft ter ondersteuning van Verordening (EU) 2016/425 van het Europees Parlement en de Raad opgestelde geharmoniseerde normen voor bergbeklimmersuitrusting, helmen voor ruiteractiviteiten en handschoenen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 14 van Verordening (EU) 2016/425 van het Europees Parlement en de Raad ( 2 ) worden persoonlijke beschermingsmiddelen die conform zijn met geharmoniseerde normen of delen daarvan, waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage II bij die verordening beschreven essentiële veiligheids- en gezondheidseisen die door die normen of delen daarvan worden bestreken. (2) Bij Uitvoeringsbesluit C(2020) 7924 van de Commissie ( 3 ) heeft de Commissie het Europees Comité voor Normalisatie (CEN) en het Europees Comité voor elektrotechnische normalisatie (Cenelec) verzocht de geharmoniseerde normen ter ondersteuning van Verordening (EU) 2016/425 te herzien en te voltooien om ervoor te zorgen dat deze de algemeen erkende stand van de techniek blijven weerspiegelen om te voldoen aan de essentiële gezondheids- en veiligheidseisen van bijlage II bij die verordening. (3) Op basis van het verzoek in Uitvoeringsbesluit C(2020) 7924 heeft het CEN de volgende geharmoniseerde normen opgesteld: EN 892:2012+A3:2023 betreffende dynamische klimtouwen, EN 1384:2023 inzake helmen voor ruiteractiviteiten, en EN 13089:2011+A3:2023 inzake ijsgereedschappen voor bergbeklimmers. (4) Op basis van het verzoek in Uitvoeringsbesluit C(2020) 7924 heeft het CEN geharmoniseerde norm EN 10819:2013, zoals gewijzigd bij EN ISO 10819:2013/A1:2019 betreffende mechanische trillingen en schokken, waarvan de referentie is bekendgemaakt bij Uitvoeringsbesluit (EU) 2023/941 van de Commissie ( 4 ) , herzien. De herziening werd uitgevoerd om die norm aan te passen aan het rechtskader van Verordening (EU) 2016/425 en de rechtszekerheid en juridische duidelijkheid te vergroten, door nauwkeurigere informatie in bijlag ZA bij die norm op te nemen en door de normatieve referentie te voorzien van een datum. Bijgevolg heeft het CEN de wijziging EN ISO 10819:2013/A2:2022 aangenomen. (5) Samen met het CEN is de Commissie nagegaan of de geharmoniseerde normen EN 892:2012+A3:2023, EN 1384:2023, EN ISO 10819:2013/A2:2022 en EN 13089:2011+A3:2023 voldoen aan het in Uitvoeringsbesluit C(2020) 7924 omschreven verzoek. (6) De geharmoniseerde normen EN 892:2012+A3:2023, EN 1384:2023, EN ISO 10819:2013/A2:2022 en EN 13089:2011+A3:2023 voldoen aan de in Verordening (EU) 2016/425 vastgestelde essentiële veiligheids- en gezondheidseisen die zij beogen te bestrijken. Daarom moeten de referentienummers van die geharmoniseerde normen worden bekendgemaakt in het Publicatieblad van de Europese Unie . (7) Bijlage I bij Uitvoeringsbesluit (EU) 2023/941 bevat de referenties van geharmoniseerde normen die een vermoeden van conformiteit met Verordening (EU) 2016/425 vestigen. Om ervoor te zorgen dat de referenties van geharmoniseerde normen die ter ondersteuning van Verordening (EU) 2016/425 zijn opgesteld, in één handeling worden vermeld, moeten de referenties van de normen EN 892:2012+A3:2023, EN 1384:2023, EN ISO 10819:2013/A2:2022 en EN 13089:2011+A3:2023 in die bijlage worden opgenomen. (8) Het referentienummer van de geharmoniseerde norm EN ISO 10819:2013, zoals gewijzigd bij EN ISO 10819:2013/A1:2019, moet uit het Publicatieblad van de Europese Unie worden geschrapt, aangezien die norm is herzien. Het is daarom passend dat referentienummer uit bijlage I bij Uitvoeringsbesluit (EU) 2023/941 te schrappen. (9) Uitvoeringsbesluit (EU) 2023/941 moet daarom dienovereenkomstig worden gewijzigd. (10) Om fabrikanten voldoende tijd te geven om zich voor te bereiden op de toepassing van de herziene norm, moet de schrapping van het referentienummer van geharmoniseerde norm EN ISO 10819:2013, zoals gewijzigd bij EN ISO 10819:2013/A1:2019, worden uitgesteld. (11) Door naleving van een geharmoniseerde norm wordt een vermoeden van conformiteit gevestigd met de overeenkomstige essentiële eisen die in de harmonisatiewetgeving van de Unie zijn opgenomen vanaf de datum van bekendmaking van het referentienummer van deze norm in het Publicatieblad van de Europese Unie . Dit besluit moet in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2023/941 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Punt 3 van de bijlage is van toepassing met ingang van 11 juni 2025. Gedaan te Brussel, 7 december 2023. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Verordening (EU) 2016/425 van het Europees Parlement en de Raad van 9 maart 2016 betreffende persoonlijke beschermingsmiddelen en tot intrekking van Richtlijn 89/686/EEG van de Raad ( PB L 81 van 31.3.2016, blz. 51 ). ( 3 ) Commission Implementing Decision C(2020) 7924 of 19 november 2020 on a standardisation request to the European Committee for Standardization and the European Committee for Electrotechnical Standardization as regards personal protective equipment in support of Regulation (EU) 2016/425 of the European Parliament and of the Council (alleen in het Engels, Frans en Duits beschikbaar). ( 4 ) Uitvoeringsbesluit (EU) 2023/941 van de Commissie van 2 mei 2023 betreffende ter ondersteuning van Verordening (EU) 2016/425 van het Europees Parlement en de Raad opgestelde geharmoniseerde normen voor persoonlijke beschermingsmiddelen ( PB L 125 van 11.5.2023, blz. 37 . BIJLAGE Bijlage I bij Uitvoeringsbesluit (EU) 2023/941 wordt als volgt gewijzigd: 1) De volgende vermelding 63a wordt ingevoegd: “63a. EN 892:2012 +A3:2023 Mountaineering equipment — Dynamic mountaineering ropes — Safety requirements and test methods” 2) De volgende vermelding 77a wordt ingevoegd: “77a. EN 1384:2023 Helmets for equestrian activities” 3) Vermelding 84 wordt geschrapt. 4) De volgende vermelding 84a wordt ingevoegd: “84a. EN ISO 10819:2013 Mechanische trillingen en schok — Hand-armtrillingen — Methode voor het meten en beoordelen van de overdraagbaarheid van trillingen door handschoenen ter plaatse van de handpalm EN ISO 10819:2013/A1:2019 EN ISO 10819:2013/A2:2022” 5) De volgende vermelding 112a wordt ingevoegd: “112a. EN 13089:2011 +A3:2023 Bergbeklimmersuitrusting — IJsgereedschappen — Veiligheidseisen en beproevingsmethoden” ELI: http://data.europa.eu/eli/dec_impl/2023/2752/oj ISSN 1977-0758 (electronic edition)",
  "source": "EUR LEX"
}