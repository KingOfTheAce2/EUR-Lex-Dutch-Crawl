{
  "url": "http://www.w3.org/1999/xhtml\">",
  "content": "L_2009017NL.01001701.xml 22.1.2009 NL Publicatieblad van de Europese Unie L 17/17 VERORDENING (EG) N r. 51/2009 VAN DE COMMISSIE van 15 januari 2009 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de statistiek- en tariefnomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 januari 2009. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Gewatteerd rechthoekig artikel, ongeveer 260 cm × 240 cm, bestaande uit drie lagen, twee buitenlagen van geweven katoen en een tussenlaag van synthetische wattering, die de vulling vormt. De bovenlaag heeft een aangezette boord, ong. 30 cm breed, in een contrasterende kleur. De lagen worden bijeengehouden door decoratief stiksel. (bedsprei) (Zie foto nr. 645) ( 1 ) 9404 90 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 1 s) op afdeling XI, en de tekst van de GN-codes 9404, 9404 90 en 9404 90 90. Artikelen voor bedden en dergelijke die gevuld zijn met om het even welk materiaal dienen te worden ingedeeld onder post 9404. Zie ook de toelichting bij het geharmoniseerd systeem (GS) op post 9404, onder B) en B), punt 2, waarin uitdrukkelijk sprake is van dekbedden en bedspreien. Indeling onder post 6304 is uitgesloten omdat afdeling XI geen betrekking heeft op artikelen voor bedden van hoofdstuk 94 (zie toelichting 1 s) op afdeling XI). Bovendien sluit post 6304 artikelen van post 9404 zoals bedspreien uit (zie ook de toelichting bij het geharmoniseerd systeem (GS) op post 6304, tweede alinea). Bijgevolg moet het artikel worden ingedeeld onder GN-code 9404 90 90. ( 1 ) De foto is louter ter informatie.",
  "source": "EUR LEX"
}