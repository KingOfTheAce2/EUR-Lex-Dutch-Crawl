{
  "url": "http://www.w3.org/1999/xhtml\"><!--",
  "content": "L_202402571NL.000101.fmx.xml Publicatieblad van de Europese Unie NL L-serie 2024/2571 27.9.2024 GEDELEGEERDE VERORDENING (EU) 2024/2571 VAN DE COMMISSIE van 19 juli 2024 tot aanvulling van Verordening (EU) 2024/1157 van het Europees Parlement en de Raad door vaststelling van de informatie die moet worden verstrekt in de verklaring ter bevestiging van de voltooiing van een aansluitende voorlopige of niet-voorlopige handeling tot nuttige toepassing of een aansluitende voorlopige of niet-voorlopige handeling tot verwijdering (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2024/1157 van het Europees Parlement en de Raad van 11 april 2024 betreffende de overbrenging van afvalstoffen, tot wijziging van de Verordeningen (EU) nr. 1257/2013 en (EU) 2020/1056 en tot intrekking van Verordening (EG) nr. 1013/2006 ( 1 ) , en met name artikel 15, lid 6, Overwegende hetgeen volgt: (1) In Verordening (EU) 2024/1157 is de procedure van voorafgaande kennisgeving en toestemming vastgesteld voor de overbrenging van bepaalde afvalstoffen, met inbegrip van afvalstoffen die bestemd zijn voor voorlopige handelingen tot nuttige toepassing of verwijdering. (2) Artikel 15 van die verordening bevat specifieke bepalingen met betrekking tot de overbrenging van afvalstoffen voor voorlopige handelingen tot nuttige toepassing of verwijdering. De inrichtingen waar dergelijke voorlopige handelingen worden verricht, moeten door de inrichtingen die de daaropvolgende, zowel voorlopige als niet-voorlopige, afvalverwerkingshandelingen uitvoeren ervan in kennis worden gesteld dat laatstgenoemde inrichtingen de handelingen waarvoor het afval aan hen werd afgegeven, hebben voltooid. Deze bevestiging wordt gegeven in de vorm van een verklaring die moet worden afgegeven door de inrichtingen die de aansluitende afvalverwerkingshandeling hebben uitgevoerd. Met die verklaring moeten de inrichtingen de voltooiing bevestigen van een aansluitende voorlopige of niet-voorlopige handeling tot nuttige toepassing of een aansluitende voorlopige of niet-voorlopige handeling tot verwijdering, HEEFT DE VOLGENDE VERORDENING VASTGESTELD: Artikel 1 1.   De verklaring ter bevestiging van de voltooiing van een aansluitende voorlopige of niet-voorlopige handeling tot nuttige toepassing of een aansluitende voorlopige of niet-voorlopige handeling tot verwijdering overeenkomstig artikel 15, lid 5, van Verordening (EU) 2024/1157 is opgenomen in bijlage I bij deze verordening. 2.   De specifieke instructies voor het invullen van de verklaring in bijlage I zijn opgenomen in bijlage II bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juli 2024. Voor de Commissie De voorzitter Ursula VON DER LEYEN ( 1 ) PB L, 2024/1157, 30.4.2024, ELI: http://data.europa.eu/eli/reg/2024/1157/oj . BIJLAGE I Informatie die moet worden verstrekt in een verklaring ter bevestiging van de voltooiing van een aansluitende voorlopige of niet-voorlopige handeling tot nuttige toepassing of een aansluitende voorlopige of niet-voorlopige handeling tot verwijdering overeenkomstig artikel 15, lid 5, van Verordening (EU) 2024/1157 Verklaring ter bevestiging van de voltooiing van een aansluitende voorlopige of niet-voorlopige handeling tot nuttige toepassing of een aansluitende voorlopige of niet-voorlopige handeling tot verwijdering overeenkomstig artikel 15, lid 5, van Verordening (EU) 2024/1157 1. Verklaring die correspondeert met kennisgeving nr.: 2. Correspondeert met volgnummer(s) overbrengingen ( 1 ) : 3. Inrichting: (duid aan wat van toepassing is) ☐ Voorlopig ☐ Niet-voorlopig 4. Identificatie van de afvalstoffen (relevante codes invullen): i) bijlage VIII ( of indien van toepassing IX ) bij het Verdrag van Bazel: ii) OESO ( indien verschillend van i) ): iii) bijlage III A of III B, indien van toepassing iv) EU-lijst van afvalstoffen ( 2 ) : v) Nationale code in het land van invoer ( 3 ) : vi) Andere ( specificeer ): ☐ Inrichting voor nuttige toepassing ☐ Inrichting voor verwijdering Registratienummer: Naam: Adres: Contactpersoon: Tel. E-mail: 5. Ontvangen hoeveelheid: Datum(s): Ton (Mg): m 3 : 6. Benaming en samenstelling van de ontvangen afvalstoffen ( 4 ) : 7. Behandelde hoeveelheden Hoeveelheid voorbereid voor hergebruik of gerecycleerd: Ton (Mg): m 3 : R-code: Hoeveelheid nuttig toegepast op andere wijze: Ton (Mg): m 3 : R-code: Hoeveelheid verwijderd: Ton (Mg): m 3 : D-code: 8. Hierbij verklaar ik dat de informatie in de vakken 3 tot en met 7 naar mijn beste weten volledig en correct is en dat de nuttige toepassing/verwijdering van de hierboven beschreven afvalstoffen is voltooid door de inrichting: Naam: Datum: Handtekening: ( 1 ) Aan te vullen met het (de) nummer(s) uit vak 2 van het vervoersdocument, zoals vastgesteld in bijlage I B bij Verordening (EU) 2024/1157. ( 2 ) In te vullen in geval van overbrengingen binnen de EU en invoer vanuit derde landen naar de EU. ( 3 ) In te vullen in geval van uitvoer uit de EU naar derde landen en doorvoer door de EU op weg naar of vanuit derde landen. ( 4 ) Zo nodig bijzonderheden vermelden. BIJLAGE II Instructies voor het invullen van de verklaring overeenkomstig artikel 15, lid 5, van Verordening (EU) 2024/1157 1. De in artikel 15, lid 3, van Verordening (EU) 2024/1157 bedoelde met voorlopige handelingen belaste inrichting vult de vakken 1 en 2 van de verklaring in en verzoekt de inrichting die is belast met de aansluitende voorlopige of niet-voorlopige nuttige toepassing of de aansluitende voorlopige of niet-voorlopige verwijdering als bedoeld in artikel 15, lid 5, van die Verordening (hierna “inrichting waar later handelingen zullen worden verricht” genoemd) om de verklaring in te vullen en in te dienen. 2. Elke inrichting waar later handelingen zullen worden verricht, vult de vakken 3 tot en met 8 van de verklaring in. 3. De vakken 1 en 2 worden aangevuld met de respectieve nummers van het overeenkomstige kennisgevingsdocument en van het overeenkomstige vervoersdocument of de overeenkomstige vervoersdocumenten waarmee de afvalstoffen in de inrichting waar later handelingen zullen worden verricht, zijn afgeleverd, zoals bedoeld in artikel 15, lid 3, van Verordening (EU) 2024/1157. 4. Vak 3 bevat de informatie van de inrichting waar later handelingen zullen worden verricht. 5. De vakken 4, 5 en 6 hebben betrekking op de afvalstoffen die worden ontvangen door de inrichting waar later handelingen zullen worden verricht. 6. Vak 4 heeft betrekking op de afvalstoffen die worden ontvangen door de inrichting waar later handelingen zullen worden verricht. Om de afvalstoffen te identificeren, wordt de code van de afvalstof vermeld overeenkomstig bijlage IV bij Verordening (EU) 2024/1157 of, indien van toepassing, de bijlagen III, III A of III B bij die verordening. De code wordt vermeld volgens het systeem dat is vastgesteld in het kader van het Verdrag van Bazel (bij onderdeel i)) of, indien van toepassing, het systeem volgens het OESO-besluit (bij onderdeel ii)), bijlage III A of III B (bij onderdeel iii)), de lijst van afvalstoffen die is opgesteld overeenkomstig artikel 7 van Richtlijn 2008/98/EG (bij onderdeel iv)), een systeem in het land van invoer (bij onderdeel v)) of andere relevante classificatiesystemen (bij onderdeel vi)). Voor overbrengingen binnen de Unie worden in ieder geval een of meer codes vermeld van de lijst van afvalstoffen die is opgesteld overeenkomstig artikel 7 van Richtlijn 2008/98/EG ( 1 ) . 7. Vak 5 wordt aangevuld met de datum(s) waarop de inrichting waar later handelingen zullen worden verricht, de afvalstoffen heeft ontvangen, het volume in ton (Mg) of, waar relevant, het volume in m 3 van de afvalstoffen die die inrichting heeft ontvangen. 8. In vak 6 wordt een meer gedetailleerde beschrijving dan de code in vak 4, die algemener is, gegeven van de afvalstoffen die de inrichting waar later handelingen zullen worden verricht, heeft ontvangen. 9. Vak 7 heeft betrekking op de voltooiing van de behandeling in de in vak 3 vermelde inrichting waar later handelingen zullen worden verricht. De hoeveelheden of, waar relevant, het volume nuttig toegepaste of verwijderde afvalstoffen worden vermeld, evenals de relevante R- en D-code van de uitgevoerde handelingen. 10. In vak 8 verklaart de in vak 3 vermelde inrichting waar later handelingen zullen worden verricht dat de in de vakken 3 tot en met 7 verstrekte informatie volledig en juist is en dat zij de nuttige toepassing of verwijdering van de in de verklaring beschreven afvalstoffen heeft voltooid. ( 1 ) Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( PB L 312 van 22.11.2008, blz. 3 , ELI: http://data.europa.eu/eli/dir/2008/98/oj ). ELI: http://data.europa.eu/eli/reg_del/2024/2571/oj ISSN 1977-0758 (electronic edition)",
  "source": "EUR LEX"
}