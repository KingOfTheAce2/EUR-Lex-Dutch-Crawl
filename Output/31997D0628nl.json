{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0628:NL:HTML\">",
  "content": "EUR-Lex - 31997D0628 - NL Avis juridique important | 31997D0628 97/628/EG: Beschikking van de Commissie van 28 juli 1997 tot wijziging van Beschikking 93/70/EEG betreffende de codificatie van de Animo-boodschap (Voor de EER relevante tekst) Publicatieblad Nr. L 261 van 23/09/1997 blz. 0001 - 0032 BESCHIKKING VAN DE COMMISSIE van 28 juli 1997 tot wijziging van Beschikking 93/70/EEG betreffende de codificatie van de Animo-boodschap (Voor de EER relevante tekst) (97/628/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt (1), laatstelijk gewijzigd bij Richtlijn 92/118/EEG (2), en met name op artikel 20, lid 3, Overwegende dat, om ervoor te zorgen dat de Animo-boodschap snel kan worden begrepen, de Commissie bij Beschikking 93/70/EEG (3), gewijzigd bij Beschikking 94/295/EG (4), de codes heeft vastgesteld die voor dieren en dierlijke producten moeten worden gebruikt; Overwegende dat op grond van ervaring in het bestand met de codes voor dieren en producten ingrijpende wijzigingen zijn aangebracht, teneinde de praktische bruikbaarheid ervan te verbeteren; Overwegende dat de bijlage bij Beschikking 93/70/EEG bijgevolg moet worden aangepast aan het overeenkomstige bestand in de nieuwe programmatuur; Overwegende dat de opneming van bepaalde levende dieren en producten in het vastgestelde coderingssysteem niet noodzakelijk met zich brengt dat een boodschap ook via het computernetwerk Animo wordt verzonden; Overwegende dat bij de vaststelling van de besluiten die voor de invoering van het Shift-project nodig zijn, het coderingssysteem voor levende dieren en producten opnieuw zal worden bezien; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 93/70/EEG wordt vervangen door de bijlage bij de onderhavige beschikking. Artikel 2 Deze beschikking is gericht tot de lidstaten. Gedaan te Brussel, 28 juli 1997. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 29. (2) PB L 62 van 15. 3. 1993, blz. 49. (3) PB L 25 van 2. 2. 1993, blz. 34. (4) PB L 130 van 25. 5. 1994, blz. 43. BIJLAGE \"BIJLAGE Een Animo-code bestaat uit de code die is opgenomen in kolom 1 van titel I, eventueel aangevuld met de codes die zijn opgenomen in de titels II en III, waarvan de referenties in kolom 2, respectievelijk kolom 3 van titel I zijn vermeld. TITEL I Algemene definitie van levende dieren, sperma, eicellen en embryo's en producten van dierlijke oorsprong, die in het bestand van het Animo-systeem zijn opgenomen >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> TITEL II Aanvullingen op de algemene definitie door toevoeging van groepen dieren, van diersoorten en soorten producten >RUIMTE VOOR DE TABEL> TITEL III Lijst van de mogelijke bestemmingen voor levende dieren, sperma, eicellen en embryo's >RUIMTE VOOR DE TABEL> \"",
  "source": "EUR LEX"
}