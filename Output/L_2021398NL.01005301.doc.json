{
  "url": "http://www.w3.org/1999/xhtml\"><!--",
  "content": "L_2021398NL.01005301.xml 11.11.2021 NL Publicatieblad van de Europese Unie L 398/53 Rectificatie van Uitvoeringsverordening (EU) 2021/955 van de Commissie van 27 mei 2021 tot vaststelling van technische uitvoeringsnormen voor de toepassing van Verordening (EU) 2019/1156 van het Europees Parlement en de Raad wat betreft de formulieren, templates, procedures en technische regelingen voor de publicatie en kennisgeving van verhandelingsregels, vergoedingen en heffingen, en tot nadere bepaling van de mee te delen informatie voor het opzetten en onderhouden van de centrale databank betreffende de grensoverschrijdende verhandeling van abi’s en icbe’s, alsmede de formulieren, templates en procedures voor het meedelen van die informatie ( Publicatieblad van de Europese Unie L 211 van 15 juni 2021 ) Op bladzijde 31 wordt artikel 1 als volgt gelezen: in plaats van: “Artikel 1 Publicatie van nationale bepalingen betreffende verhandelingsvereisten 1.   De bevoegde autoriteiten publiceren op hun website de in artikel 5, lid 1, van Verordening (EU) 2019/1156 bedoelde informatie aan de hand van de template in bijlage I bij deze verordening. 2.   De in de eerste alinea bedoelde informatie wordt door de bevoegde autoriteiten gepubliceerd, hetzij volledig op een aparte daartoe bestemde webpagina van hun websites, of op afzonderlijke webpagina’s, met daarop de in deze alinea bedoelde informatie voor, respectievelijk, alternatieve beleggingsinstellingen (“abi’s”) en instellingen voor collectieve belegging in effecten (“icbe’s”). 3.   De bevoegde autoriteiten publiceren op hun website heldere, beknopte en gemakkelijk te begrijpen samenvattingen van de in lid 1 bedoelde informatie aan de hand van de templates in bijlage II bij deze verordening. Die samenvattingen worden op dezelfde webpagina gepubliceerd als de in lid 1 bedoelde informatie, hetzij bovenaan hetzij onderaan op die webpagina.”, lezen: “Artikel 1 Publicatie van nationale bepalingen betreffende verhandelingsvereisten 1.   De bevoegde autoriteiten publiceren op hun website de in artikel 5, lid 1, van Verordening (EU) 2019/1156 bedoelde informatie aan de hand van de template in bijlage I bij deze verordening. De in de eerste alinea bedoelde informatie wordt door de bevoegde autoriteiten gepubliceerd, hetzij volledig op een aparte daartoe bestemde webpagina van hun websites, of op afzonderlijke webpagina’s, met daarop de in deze alinea bedoelde informatie voor, respectievelijk, alternatieve beleggingsinstellingen (“abi’s”) en instellingen voor collectieve belegging in effecten (“icbe’s”). 2.   De bevoegde autoriteiten publiceren op hun website heldere, beknopte en gemakkelijk te begrijpen samenvattingen van de in lid 1 bedoelde informatie aan de hand van de templates in bijlage II bij deze verordening. Die samenvattingen worden op dezelfde webpagina gepubliceerd als de in lid 1 bedoelde informatie, hetzij bovenaan hetzij onderaan op die webpagina.”. Op bladzijde 35, in bijlage I, na de alinea “Andere vereisten*”, wordt de derde disclaimer toegevoegd: “ Disclaimer : De lijst in deze template is een niet-limitatieve lijst van nationale wetgeving die van toepassing kan zijn, en [naam bevoegde autoriteit] is niet aansprakelijk voor eventuele omissies op die lijst. Toezicht op de vereisten die uit deze wetgeving voortvloeien, valt niet onder de bevoegdheden van [naam bevoegde autoriteit]. De toepasselijkheid van die vereisten, en alle andere juridische vereisten, dient te worden beoordeeld vóór het verhandelen van of beleggen in [een icbe/een abi/een icbe of een abi]. Wanneer er onzekerheid is, moeten degenen die icbe’s of abi’s verhandelen of daarin beleggen, onafhankelijk advies inwinnen over de op hun individuele situatie van toepassing zijnde vereisten.”.",
  "source": "EUR LEX"
}