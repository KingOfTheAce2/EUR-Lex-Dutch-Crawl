{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0157:NL:HTML\">",
  "content": "EUR-Lex - 31980D0157 - NL Avis juridique important | 31980D0157 80/157/EEG: Besluit van de Raad van 21 januari 1980 houdende wijziging van Besluit 75/365/EEG tot instelling van een Comité van hooggeplaatste ambtenaren van volksgezondheid Publicatieblad Nr. L 033 van 11/02/1980 blz. 0015 - 0016 Bijzondere uitgave in het Fins: Hoofdstuk 6 Deel 2 blz. 0055 Bijzondere uitgave in het Grieks: Hoofdstuk 06 Deel 2 blz. 0086 Bijzondere uitgave in het Zweeds: Hoofdstuk 6 Deel 2 blz. 0055 Bijzondere uitgave in het Spaans: Hoofdstuk 06 Deel 2 blz. 0102 Bijzondere uitgave in het Portugees: Hoofdstuk 06 Deel 2 blz. 0102 BESLUIT VAN DE RAAD  van 21 januari 1980  houdende wijziging van Besluit 75/365/EEG tot instelling van een Comité van hooggeplaatste ambtenaren van volksgezondheid  (80/157/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gezien het door de Commissie ingediende ontwerp-besluit, Overwegende dat de Raad bij Besluit 75/365/EEG (1) een Comité van hooggeplaatste ambtenaren van volksgezondheid heeft ingesteld, dat tot taak heeft de moeilijkheden die zich bij de tenuitvoerlegging van de richtlijnen betreffende het recht van vestiging en vrij verrichten van diensten van de arts kunnen voordeoen, op te sporen en te analyseren, alle nuttige inlichtingen te verzamelen over de omstandigheden waaronder medische verzorging in de Lid-Staten wordt verstrekt, alsmede adviezen uit te brengen die als leidraad kunnen dienen voor de werkzaamheden van de Commissie met het oog op eventuele wijzigingen van voornoemde richtlijnen; Overwegende dat dit besluit gewijzigd werd bij de Besluiten 77/455/EEG (2) en 78/689/EEG (3), waarbij het Comité van hooggeplaatste ambtenaren van volksgezondheid met dezelfde taak werd belast in verband met de toepassing van de door de Raad vastgestelde maatregelen op het gebied van de daadwerkelijke uitoefening van het recht van vestiging en vrij verrichten van diensten van de verantwoordelijke algemene ziekenverpleger en de beoefenaar der tandheelkunde; Overwegende dat zich bij de toepassing van de door de Raad vastgestelde maatregelen op het gebied van de daadwerkelijke uitoefening van het recht van vestiging en vrij verrichten van diensten en de coördinatie van de wettelijke en bestuursrechtelijke bepalingen betreffende de werkzaamheden van de verloskundige problemen kunnen voordoen die ook gemeenschappelijk dienen te worden bestudeerd; Overwegende dat het wenselijk is het Comité van hooggeplaatste ambtenaren van volksgezondheid met deze taak te belasten; Overwegende dat het derhalve dienstig is het mandaat van dit Comité uit te breiden, BESLUIT: Enig artikel Artikel 2 van Besluit 75/365/EEG wordt als volgt gelezen: \"Artikel 2 Het Comité heeft tot taak:    - de moeilijkheden die zich bij de tenuitvoerlegging van de Richtlijnen 75/362/EEG (1), 75/363/EEG (2), 77/452/EEG (3), 77/453/EEG (4), 78/686/EEG (5), 78/687/EEG (6), 80/154/EEG (7), en 80/155/EEG (8) kunnen voordoen, op te sporen en te analyseren; - alle nuttige inlichtingen te verzamelen over:      - de omstandigheden waaronder algemene en gespecialiseerde medische verzorging door artsen in de Lid-Staten wordt verstrekt, - de omstandigheden waaronder verpleegkundige hulp door verantwoordelijke algemene ziekenverplegers in de Lid-Staten wordt verstrekt, - de omstandigheden waaronder algemene en gespecialiseerde tandheelkundige verzorging door beoefenaren der tandheelkunde in de Lid-Staten wordt verstrekt, - de omstandigheden waaronder de werkzaamheden van de verloskundigen in de Lid-Staten worden uitgeoefend; - adviezen uit te brengen die als leidraad kunnen dienen voor de werkzaamheden van de Commissie met het oog op eventuele wijzigingen van voornoemde richtlijnen. (1)PB nr. L 167 van 30.6.1975, blz. 1.     (2)PB nr. L 167 van 30.6.1975, blz. 14.     (3)PB nr. L 176 van 15.7.1977, blz. 1.     (4)PB nr. L 176 van 15.7.1977, blz. 8.     (5)PB nr. L 233 van 24.8.1978, blz. 1.     (6)PB nr. L 233 van 24.8.1978, blz. 10.     (7)PB nr. L 33 van 11.2.1980, blz. 1.     (8)PB nr. L 33 van 11.2.1980, blz. 8.\" (1)PB nr. L 167 van 30.6.1975, blz. 19. (2)PB nr. L 176 van 15.7.1977, blz. 13. (3)PB nr. L 233 van 24.8.1978, blz. 17.    Gedaan te Brussel, 21 januari 1980. Voor de Raad De Voorzitter G. MARCORA",
  "source": "EUR LEX"
}