{
  "url": "http://www.w3.org/1999/xhtml\">",
  "content": "L_2006365NL.01007801.xml 21.12.2006 NL Publicatieblad van de Europese Unie L 365/78 VERORDENING (EG) Nr. 1916/2006 VAN DE COMMISSIE van 18 december 2006 betreffende de opening en de wijze van beheer van communautaire tariefcontingenten voor bepaalde soorten vis en visserijproducten van oorsprong uit Albanië DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1616/2006 van de Raad van 23 oktober 2006 betreffende bepaalde procedures voor de toepassing van de stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Albanië, anderzijds, en de interimovereenkomst tussen de Europese Gemeenschap, enerzijds, en de Republiek Albanië, anderzijds ( 1 ) , en met name op artikel 2, Overwegende hetgeen volgt: (1) Op 12 juni 2006 is in Luxemburg een stabilisatie- en associatieovereenkomst tussen de Europese Gemeenschappen en hun lidstaten enerzijds en de Republiek Albanië anderzijds ( 2 ) (hierna „de stabilisatie- en associatieovereenkomst” genoemd) ondertekend. Het ratificatieproces van deze stabilisatie- en associatieovereenkomst is gaande. (2) Op 12 juni 2006 heeft de Raad een interimovereenkomst betreffende de handel en aanverwante zaken tussen de Europese Gemeenschap enerzijds en de Republiek Albanië anderzijds ( 3 ) (hierna „de interimovereenkomst” genoemd) gesloten. Met de interimovereenkomst wordt beoogd de in de stabilisatie- en associatieovereenkomst neergelegde bepalingen betreffende handel en aanverwante zaken zo spoedig mogelijk ten uitvoer te leggen. De interimovereenkomst zal op 1 december 2006 in werking treden. (3) Krachtens de stabilisatie- en associatieovereenkomst en de interimovereenkomst kunnen bepaalde soorten vis en visserijproducten van oorsprong uit Albanië binnen de grenzen van communautaire tariefcontingenten tegen een verlaagd recht of een nulrecht in de Gemeenschap worden ingevoerd. (4) De communautaire tariefcontingenten waarin de stabilisatie- en associatieovereenkomst en de interimovereenkomst voorzien, zijn jaarcontingenten die voor onbepaalde duur worden ingesteld. De wijze van opening en beheer van deze tariefcontingenten dient te worden vastgelegd. (5) Overeenkomstig artikel 308 bis van Verordening (EEG) nr. 2454/93 van de Commissie houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 4 ) dient te worden bepaald dat de in Verordening (EEG) nr. 2454/93 vastgestelde methode voor het beheer van tariefcontingenten moet worden toegepast. (6) De lidstaten moeten erop toezien dat alle importeurs van de Gemeenschap in gelijke mate en te allen tijde gebruik kunnen maken van de tariefcontingenten en dat de voor deze contingenten vastgestelde rechten zonder onderbreking op alle invoer van de betrokken producten in alle lidstaten worden toegepast totdat de contingenten volledig zijn uitgeput. Om de efficiency van het gemeenschappelijke beheer van de contingenten te garanderen, moeten de lidstaten de noodzakelijke met hun werkelijke invoer overeenstemmende hoeveelheden uit deze contingenten kunnen opnemen. De contingenten moeten in nauwe samenwerking tussen de lidstaten en de Commissie worden beheerd. De Commissie moet de benutting van de contingenten kunnen volgen en de lidstaten daarvan in kennis kunnen stellen. Om redenen van snelheid en efficiency dient de communicatie tussen de lidstaten en de Commissie zoveel mogelijk langs elektronische weg te geschieden. (7) In overeenstemming met de stabilisatie- en associatieovereenkomst en de interimovereenkomst moeten de contingenten voor 2006 worden vastgesteld op de volledige hoeveelheid van de basiscontingenten die in bijlage III bij deze overeenkomsten zijn vermeld. (8) Deze verordening moet van toepassing zijn vanaf de datum van inwerkingtreding van de interimovereenkomst en moet van toepassing blijven na de inwerkingtreding van de stabilisatie- en associatieovereenkomst. (9) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 1.   De in de bijlage vermelde producten van oorsprong uit Albanië die in de Gemeenschap in het vrije verkeer worden gebracht, komen in aanmerking voor een verlaagd recht of een nulrecht tegen het tarief en binnen de grenzen van de jaarlijkse communautaire tariefcontingenten die in die bijlage zijn vastgesteld. Bij deze producten moet een bewijs van oorsprong worden gevoegd overeenkomstig protocol 4 bij de stabilisatie- en associatieovereenkomst en de interimovereenkomst. 2.   Iedere lidstaat garandeert de importeurs van de in lid 1 bedoelde producten dat zij te allen tijde en in gelijke mate gebruik kunnen maken van de tariefcontingenten, zolang het beschikbare saldo van die contingenten toereikend is. Artikel 2 1.   De in artikel 1 bedoelde tariefcontingenten worden beheerd door de Commissie overeenkomstig de artikelen 308 bis tot en met 308 quater van Verordening (EEG) nr. 2454/93. 2.   De communicatie tussen de lidstaten en de Commissie betreffende het beheer van de tariefcontingenten geschiedt zoveel mogelijk langs elektronische weg. Artikel 3 1.   Het individuele tariefcontingent voor de in de bijlage onder volgnummer 09.1505 bedoelde bereidingen of conserven van ansjovis mag elk jaar en voor het eerst voor het jaar 2007 worden verhoogd totdat de jaarlijkse hoeveelheid van het contingent 1 600 ton bedraagt of door de partijen een andere regeling wordt overeengekomen. 2.   De in lid 1 bedoelde jaarlijkse verhoging wordt slechts toegepast indien de hoeveelheden die in het voorafgaande jaar zijn geopend, voor ten minste 80 % zijn benut. Artikel 4 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 december 2006. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2006. Voor de Commissie László KOVÁCS Lid van de Commissie ( 1 ) PB L 300 van 31.10.2006, blz. 1 . ( 2 ) Nog niet bekendgemaakt in het Publicatieblad. ( 3 ) PB L 239 van 1.9.2006, blz. 1 . ( 4 ) PB L 253 van 11.10.1993, blz. 1 . Verordening laatstelijk gewijzigd bij Verordening (EG) nr. 402/2006 van de Commissie ( PB L 70 van 9.3.2006, blz. 35 ). BIJLAGE Onverminderd de bepalingen voor de uitlegging van de gecombineerde nomenclatuur wordt de omschrijving van de goederen geacht slechts een indicatieve waarde te hebben, aangezien in het kader van deze bijlage de GN-codes het preferentiestelsel bepalen. Voor GN-codes die worden voorafgegaan door de aanduiding „ex”, zijn de GN-code en de omschrijving gezamenlijk bepalend. VIS EN VISSERIJPRODUCTEN Volgnummer GN-code TARIC-onderverdeling Omschrijving Omvang van het contingent Recht 09.1500 0301 91 10 Forel ( Salmo trutta, Oncorhynchus mykiss, Oncorhynchus clarki, Oncorhynchus aguabonita, Oncorhynchus gilae, Oncorhynchus apache en Oncorhynchus chrysogaster ): levend; vers of gekoeld; bevroren; gedroogd, gezouten of gepekeld, gerookt; filets en ander visvlees; meel, poeder en pellets, geschikt voor menselijke consumptie. Van 1 december 2006 tot en met 31 december 2006: 50 ton Van 1 januari tot en met 31 december 2007 en voor ieder daaropvolgend jaar: 50 ton Vrij 0301 91 90 0302 11 10 0302 11 20 0302 11 80 0303 21 10 0303 21 20 0303 21 80 0304 10 15 0304 10 17 ex 0304 10 19 40 ex 0304 10 91 10 0304 20 15 0304 20 17 ex 0304 20 19 50 ex 0304 90 10 11, 17, 40 ex 0305 10 00 10 ex 0305 30 90 50 0305 49 45 ex 0305 59 80 61 ex 0305 69 80 61 09.1501 0301 93 00 Karper: levend; vers of gekoeld; bevroren; gedroogd, gezouten of gepekeld, gerookt; filets en ander visvlees; meel, poeder en pellets, geschikt voor menselijke consumptie. Van 1 december 2006 tot en met 31 december 2006: 20 ton Van 1 januari tot en met 31 december 2007 en voor ieder daaropvolgend jaar: 20 ton Vrij 0302 69 11 0303 79 11 ex 0304 10 19 30 ex 0304 10 91 20 ex 0304 20 19 40 ex 0304 90 10 16 ex 0305 10 00 20 ex 0305 30 90 60 ex 0305 49 80 30 ex 0305 59 80 63 ex 0305 69 80 63 09.1502 ex 0301 99 90 80 Zeebrasem ( Dentex dentex, Pagellus spp .): levend; vers of gekoeld; bevroren; gedroogd, gezouten of gepekeld, gerookt; filets en ander visvlees; meel, poeder en pellets, geschikt voor menselijke consumptie. Van 1 december 2006 tot en met 31 december 2006: 20 ton Van 1 januari tot en met 31 december 2007 en voor ieder daaropvolgend jaar: 20 ton Vrij 0302 69 61 0303 79 71 ex 0304 10 38 80 ex 0304 10 98 77 ex 0304 20 94 50 ex 0304 90 97 82 ex 0305 10 00 30 ex 0305 30 90 70 ex 0305 49 80 40 ex 0305 59 80 65 ex 0305 69 80 65 09.1503 ex 0301 99 90 22 Zeebaars ( Dicentrarchus labrax ): levend; vers of gekoeld; bevroren; gedroogd, gezouten of gepekeld, gerookt; filets en ander visvlees; meel, poeder en pellets, geschikt voor menselijke consumptie. Van 1 december 2006 tot en met 31 december 2006: 20 ton Van 1 januari tot en met 31 december 2007 en voor ieder daaropvolgend jaar: 20 ton Vrij 0302 69 94 ex 0303 77 00 10 ex 0304 10 38 85 ex 0304 10 98 79 ex 0304 20 94 60 ex 0304 90 97 84 ex 0305 10 00 40 ex 0305 30 90 80 ex 0305 49 80 50 ex 0305 59 80 67 ex 0305 69 80 67 09.1504 1604 13 11 Bereidingen en conserven van sardines Van 1 december 2006 tot en met 31 december 2006: 100 ton Van 1 januari tot en met 31 december 2007 en voor ieder daaropvolgend jaar: 100 ton 6 % 1604 13 19 ex 1604 20 50 10, 19 09.1505 1604 16 00 Bereidingen en conserven van ansjovis Van 1 december 2006 tot en met 31 december 2006: 1 000 ton Van 1 januari tot en met 31 december 2007 en voor ieder daaropvolgend jaar: 1 000 ton ( 1 ) Vrij 1604 20 40 ( 1 ) Vanaf 1 januari 2007 wordt het jaarlijkse contingent vermeerderd met 200 ton op voorwaarde dat ten minste 80 % van het contingent van het voorgaande jaar tegen 31 december van dat jaar is opgebruikt. Dit mechanisme blijft geldig totdat het jaarlijkse contingent 1 600 ton heeft bereikt of de partijen een andere regeling overeenkomen.",
  "source": "EUR LEX"
}