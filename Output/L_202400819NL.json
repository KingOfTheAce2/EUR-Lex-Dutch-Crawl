{
  "url": "http://www.w3.org/1999/xhtml\"><!--",
  "content": "L_202400819NL.000101.fmx.xml Publicatieblad van de Europese Unie NL Serie L 2024/819 11.3.2024 UITVOERINGSVERORDENING (EU) 2024/819 VAN DE COMMISSIE van 8 maart 2024 tot instelling van een definitief antidumpingrecht op bepaald corrosiebestendig staal van oorsprong uit de Volksrepubliek China naar aanleiding van een nieuw onderzoek bij het vervallen van de maatregelen overeenkomstig artikel 11, lid 2, van Verordening (EU) 2016/1036 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) (“de basisverordening”), en met name artikel 11, lid 2, Overwegende hetgeen volgt: 1. PROCEDURE 1.1. Voorafgaande onderzoeken en geldende maatregelen (1) Bij Uitvoeringsverordening (EU) 2018/186 ( 2 ) heeft de Europese Commissie antidumpingrechten ingesteld op bepaald corrosiebestendig staal van oorsprong uit de Volksrepubliek China (“de oorspronkelijke maatregelen”). Het onderzoek dat tot de instelling van de oorspronkelijke maatregelen heeft geleid, wordt hierna aangeduid als “het oorspronkelijke onderzoek”. (2) De antidumpingrechten zijn bij Uitvoeringsverordening (EU) 2020/1156 van de Commissie ( 3 ) , laatstelijk gewijzigd bij Uitvoeringsverordening (EU) 2020/1994 van de Commissie ( 4 ) , uitgebreid tot de invoer van bepaald enigszins gewijzigd corrosiebestendig staal verzonden uit de Volksrepubliek China (“de VRC” of “het betrokken land”). De uitbreiding is niet van toepassing op de invoer van bepaald corrosiebestendig staal dat door de Chinese producenten-exporteurs Beijing Shougang Cold Rolling Co., Ltd en Shougang Jingtang United Iron and Steel Co., Ltd wordt geproduceerd. (3) De momenteel geldende antidumpingrechten bedragen 17,2 % tot 27,9 % voor invoer van de in de steekproef opgenomen producenten-exporteurs, 26,1 % voor invoer van de niet in de steekproef opgenomen meewerkende ondernemingen en 27,9 % voor invoer van alle andere ondernemingen in de VRC. 1.2. Verzoek om een nieuw onderzoek in verband met het vervallen van maatregelen (4) Na de bekendmaking van een bericht dat de maatregelen op korte termijn vervallen ( 5 ) heeft de Europese Commissie (“de Commissie”) een verzoek om een nieuw onderzoek overeenkomstig artikel 11, lid 2, van de basisverordening ontvangen. (5) Het verzoek om een nieuw onderzoek werd op 8 november 2022 ingediend door European Steel Association Eurofer (“de indiener van het verzoek”) namens de bedrijfstak van de Unie van bepaald corrosiebestendig staal in de zin van artikel 5, lid 4, van de basisverordening. De reden voor dit verzoek om een nieuw onderzoek was dat het vervallen van de maatregelen waarschijnlijk zou leiden tot herhaling van dumping en herhaling van schade voor de bedrijfstak van de Unie. 1.3. Opening van een nieuw onderzoek in verband met het vervallen van de maatregelen (6) Daar de Commissie na raadpleging van het bij artikel 15, lid 1, van de basisverordening ingestelde comité tot de conclusie was gekomen dat er voldoende bewijsmateriaal was om een nieuw onderzoek in verband met het vervallen van de maatregelen te openen, heeft zij op 8 februari 2023 op grond van artikel 11, lid 2, van de basisverordening een nieuw onderzoek in verband met het vervallen van de maatregelen geopend met betrekking tot de invoer in de Unie van bepaald corrosiebestendig staal van oorsprong uit de VRC. Zij heeft daartoe een bericht van opening gepubliceerd in het Publicatieblad van de Europese Unie ( 6 ) (“het bericht van opening”). 1.4. Tijdvak van het nieuwe onderzoek en beoordelingsperiode (7) Het onderzoek naar de voortzetting of herhaling van dumping had betrekking op de periode van 1 januari 2022 tot en met 31 december 2022 (“tijdvak van het nieuwe onderzoek” of “TNO”). Het onderzoek van de ontwikkelingen die relevant zijn voor de beoordeling van de waarschijnlijkheid van voortzetting of herhaling van schade had betrekking op de periode van 1 januari 2019 tot het einde van het tijdvak van het nieuwe onderzoek (“de beoordelingsperiode”). 1.5. Belanghebbenden (8) In het bericht van opening is de belanghebbenden verzocht contact met de Commissie op te nemen om aan het onderzoek mee te werken. Daarnaast heeft de Commissie specifiek de indiener van het verzoek, andere haar bekende producenten in de Unie, de haar bekende producenten in de VRC, de autoriteiten van de VRC, de haar bekende betrokken importeurs en gebruikers, alsmede de haar bekende betrokken verenigingen op de hoogte gesteld van de opening van het nieuwe onderzoek in verband met het vervallen van de maatregelen en hen uitgenodigd daaraan mee te werken. (9) De belanghebbenden zijn in de gelegenheid gesteld om opmerkingen te maken over de opening van het nieuwe onderzoek in verband met het vervallen van de maatregelen en een hoorzitting aan te vragen met de Commissie en/of de raadadviseur-auditeur in handelsprocedures. Geen van de belanghebbenden heeft om een hoorzitting verzocht. 1.6. Steekproeven (10) In het bericht van opening heeft de Commissie verklaard dat zij mogelijk een steekproef van de belanghebbenden zou samenstellen overeenkomstig artikel 17 van de basisverordening. 1.7. Steekproef van producenten in de Unie (11) In het bericht van opening kondigde de Commissie aan dat zij een voorlopige steekproef van producenten in de Unie had samengesteld. De Commissie stelde de steekproef samen op basis van de productie en de verkoopvolumes in de Unie zoals door de producenten in de Unie gemeld in het kader van het representativiteitsonderzoek voorafgaand aan de inleiding, daarbij tevens hun geografische locatie in aanmerking nemend. Deze voorlopige steekproef bestond uit drie producenten in de Unie, die in drie verschillende lidstaten waren gevestigd. De steekproef was goed voor bijna 32 % van het geschatte totale productievolume van het soortgelijke product in de Unie en meer dan 37 % van het geschatte totale verkoopvolume van het soortgelijke product op de vrije markt in de Unie ( 7 ) . Overeenkomstig artikel 17, lid 2, van de basisverordening heeft de Commissie de belanghebbenden verzocht opmerkingen te maken over de voorlopige steekproef. Geen van de belanghebbenden heeft binnen de gestelde termijn opmerkingen ingediend. (12) Bij mededeling in het dossier van 3 april 2023 heeft de Commissie de belanghebbenden in kennis gesteld van haar besluit om de samenstelling van de definitieve steekproef van producenten in de Unie niet te wijzigen, hoewel uit een voorlopig onderzoek van de antwoorden op de vragenlijst van de drie in de steekproef opgenomen producenten in de Unie was gebleken dat de definitieve steekproef goed was voor ongeveer 29 % van het geschatte totale productievolume van het soortgelijke product in de Unie en 26 % van het geschatte totale verkoopvolume van het soortgelijke product in de Unie. De Commissie heeft de belanghebbenden uitgenodigd opmerkingen over de bijgewerkte informatie te maken. Geen van de belanghebbenden heeft binnen de gestelde termijn opmerkingen ingediend. (13) Uit de controle ter plaatse bij ArcelorMittal Bremen GmbH bleek dat er sprake was van een misvatting wat het onderzochte product betreft op het niveau van de ArcelorMittal-groep. Voor ArcelorMittal Bremen GmbH leidde de onjuiste rapportage ertoe dat de werkelijk geproduceerde en verkochte hoeveelheden lager waren dan de in het antwoord op de vragenlijst vermelde hoeveelheden, zodat de entiteit niet meer in aanmerking kwam om in de steekproef te worden opgenomen. De Commissie heeft besloten de betrokken onderneming te vervangen door een andere producent uit dezelfde groep. De aldus samengestelde definitieve steekproef bestond uit drie producenten in de Unie, die waren gevestigd in drie verschillende lidstaten en die uiteindelijk goed waren voor 29 % van het totale productievolume van het soortgelijke product in de Unie en 33 % van het totale verkoopvolume van het soortgelijke product op de vrije markt in de Unie. De Commissie heeft de belanghebbenden om opmerkingen ten aanzien van de definitieve steekproef verzocht. Geen van de belanghebbenden heeft binnen de gestelde termijn opmerkingen ingediend. 1.7.1. Steekproef van importeurs (14) Om te kunnen beslissen of een steekproef noodzakelijk was en zo ja, deze te kunnen samenstellen, heeft de Commissie niet-verbonden importeurs verzocht de in het bericht van opening gevraagde informatie te verstrekken. (15) Geen van de niet-verbonden importeurs heeft de gevraagde informatie verstrekt. De Commissie heeft besloten dat een steekproef niet noodzakelijk was. Er werden geen opmerkingen over dit besluit ontvangen. 1.7.2. Steekproef van producenten-exporteurs in de VRC (16) Om de Commissie in staat te stellen te beslissen of een steekproef noodzakelijk was en, zo ja, deze samen te stellen, werden alle producenten-exporteurs in de VRC verzocht de in het bericht van opening gevraagde informatie te verstrekken. Bovendien heeft de Commissie de vertegenwoordiging van de Volksrepubliek China verzocht eventuele andere producenten-exporteurs die in deelname aan het onderzoek geïnteresseerd konden zijn aan te wijzen en/of contact met hen op te nemen. (17) Geen enkele producent-exporteur uit de VRC heeft de gevraagde informatie binnen de gestelde termijn verstrekt en/of ermee ingestemd om in de steekproef te worden opgenomen. Derhalve deelde de Commissie, zoals uiteengezet in overweging 29, de autoriteiten van de VRC en belanghebbenden mee dat zij wegens gebrek aan voldoende medewerking mogelijk artikel 18 van de basisverordening zou toepassen voor de bevindingen met betrekking tot de VRC. 1.8. Antwoorden op de vragenlijst (18) De Commissie heeft de overheid van de VRC (“de Chinese overheid”) een vragenlijst toegezonden betreffende het bestaan van verstoringen van betekenis in de zin van artikel 2, lid 6 bis, punt b), van de basisverordening in de VRC. (19) De Commissie heeft de indiener van het verzoek een vragenlijst toegezonden en de in de steekproef opgenomen producenten in de Unie verzocht een online beschikbare vragenlijst in te vullen. De vragenlijsten voor producenten in de Unie, voor niet-verbonden importeurs en voor Chinese producenten-exporteurs werden ten tijde van de opening van het onderzoek beschikbaar gesteld op de website van DG Handel ( 8 ) . (20) De vragenlijst is ingevuld teruggestuurd door de in de steekproef opgenomen producenten in de Unie en de indiener van het verzoek. 1.9. Controle (21) De Commissie verzamelde en controleerde alle gegevens die zij nodig achtte om vast te stellen of voortzetting of herhaling van dumping en schade waarschijnlijk was, en om het belang van de Unie vast te stellen. Krachtens artikel 16 van de basisverordening zijn controlebezoeken ter plaatse verricht bij de volgende partijen: — Producenten in de Unie: — ArcelorMittal Bremen GmbH, Bremen, Duitsland; — ArcelorMittal France SA, locatie: Duinkerken, Frankrijk; — Marcegaglia Carbon Steel S.p.A., Gazoldo degli Ippoliti en Ravenna, Italië; — Voestalpine Stahl GmbH, Linz, Oostenrijk. — Vereniging van producenten in de Unie: — Eurofer, Brussel, België. 1.10. Vervolg van de procedure (22) Op 14 december 2023 heeft de Commissie de belangrijkste feiten en overwegingen meegedeeld op basis waarvan zij voornemens was de geldende antidumpingrechten te handhaven. Alle belanghebbenden konden binnen een bepaalde termijn opmerkingen indienen ten aanzien van de mededeling van feiten en overwegingen en verzoeken om een hoorzitting. (23) De indiener van het verzoek verwelkomde de door de Commissie meegedeelde bevindingen en conclusie. Andere belanghebbenden maakten geen opmerkingen. 2. ONDERZOCHT PRODUCT, BETROKKEN PRODUCT EN SOORTGELIJK PRODUCT 2.1. Onderzocht product (24) Het onderzochte product is hetzelfde als in het oorspronkelijke onderzoek, namelijk gewalste platte producten van ijzer of gelegeerd staal of niet-gelegeerd staal; al-rustig, thermisch geplateerd of bekleed met zink en/of aluminium, en geen ander metaal, chemisch gepassiveerd, bevattende: 0,015 of meer doch niet meer dan 0,170 gewichtspercent koolstof, 0,015 of meer doch niet meer dan 0,100 gewichtspercent aluminium, niet meer dan 0,045 gewichtspercent niobium, niet meer dan 0,010 gewichtspercent titaan en niet meer dan 0,010 gewichtspercent vanadium; opgerold, als op maat gesneden platen en als bandstaal aangeboden. (25) De volgende producten blijven buiten beschouwing: — producten van roestvrij staal, van siliciumstaal en van sneldraaistaal, — producten die enkel warm of koud gewalst zijn. (26) Het onderzochte product is momenteel ingedeeld onder de GN-codes ex 7210 41 00, ex 7210 49 00, ex 7210 61 00, ex 7210 69 00, ex 7212 30 00, ex 7212 50 61, ex 7212 50 69, ex 7225 92 00, ex 7225 99 00, ex 7226 99 30 en ex 7226 99 70 (Taric-codes: 7210410020, 7210490020, 7210610020, 7210690020, 7212300020, 7212506120, 7212506920, 7225920020, 7225990022, 7225990092, 7226993010, 7226997094). 2.2. Betrokken product (27) Het betrokken product in dit onderzoek is het onderzochte product van oorsprong uit de Volksrepubliek China. 2.3. Soortgelijk product (28) Dit nieuwe onderzoek in verband met het vervallen van de maatregelen heeft bevestigd wat was vastgesteld in het oorspronkelijke onderzoek, namelijk dat de volgende producten dezelfde fysische, chemische en technische basiseigenschappen hebben en voor dezelfde basisdoeleinden worden gebruikt: — het betrokken product bij uitvoer naar de Unie; — het betrokken product dat wordt geproduceerd en verkocht op de binnenlandse markt van de VRC; — het betrokken product dat door de producenten-exporteurs wordt vervaardigd en aan de rest van de wereld wordt verkocht; en het onderzochte product dat in de Unie door de bedrijfstak van de Unie wordt geproduceerd en aldaar wordt verkocht. (29) Deze producten worden dan ook beschouwd als soortgelijke producten in de zin van artikel 1, lid 4, van de basisverordening. 3. WAARSCHIJNLIJKHEID VAN VOORTZETTING OF HERHALING VAN DUMPING 3.1. Inleidende opmerkingen (30) In het tijdvak van het nieuwe onderzoek is de invoer van bepaald corrosiebestendig staal uit de VRC vrijwel van de markt van de Unie verdwenen. Volgens Eurostat bedroeg de invoer van corrosiebestendig staal uit de VRC in het tijdvak van het nieuwe onderzoek 953 ton, tegenover 1 857 490 ton in het oorspronkelijke onderzoek. De invoer steeg in 2021, maar dit kan worden toegeschreven aan de onrust op de markt als gevolg van de COVID-19-pandemie. (31) Zoals vermeld in overweging 17 heeft geen enkele producent-exporteur uit de VRC aan het onderzoek meegewerkt. Derhalve heeft de Commissie de autoriteiten van de VRC meegedeeld dat zij wegens gebrek aan medewerking mogelijk artikel 18 van de basisverordening zou toepassen voor de bevindingen met betrekking tot de VRC. Aangezien zij geen antwoord had ontvangen, besloot de Commissie artikel 18 toe te passen. (32) Overeenkomstig artikel 18 van de basisverordening werden de bevindingen met betrekking tot de waarschijnlijkheid van voortzetting of herhaling van dumping bijgevolg gebaseerd op de beschikbare gegevens, met name de in het verzoek om een nieuw onderzoek verstrekte informatie, openbaar beschikbare gegevens van Mexicaanse producenten van corrosiebestendig staal, Global Trade Atlas, de regelgevende commissie voor energie, door de Mexicaanse overheid gepubliceerde informatie, Global Petrol Prices en de Internationale Arbeidsorganisatie. 3.2. Procedure voor de vaststelling van de normale waarde overeenkomstig artikel 2, lid 6 bis, van de basisverordening voor de invoer van corrosiebestendig staal van oorsprong uit de VRC (33) Aangezien er ten tijde van de opening van het onderzoek voldoende bewijsmateriaal beschikbaar was dat met betrekking tot de VRC wees op het bestaan van verstoringen van betekenis in de zin van artikel 2, lid 6 bis, punt b), van de basisverordening, heeft de Commissie het onderzoek geopend op grond van artikel 2, lid 6 bis, van de basisverordening. (34) Om de informatie te verkrijgen die zij voor haar onderzoek met betrekking tot de vermeende verstoringen van betekenis nodig achtte, heeft de Commissie de Chinese overheid een vragenlijst toegezonden. Bovendien heeft de Commissie in punt 5.3.2 van het bericht van opening alle belanghebbenden uitgenodigd om binnen 37 dagen na de datum van bekendmaking van dat bericht in het Publicatieblad van de Europese Unie hun standpunt kenbaar te maken, informatie in te dienen en ondersteunend bewijsmateriaal te verstrekken ten aanzien van de toepassing van artikel 2, lid 6 bis, van de basisverordening. (35) De Chinese overheid reageerde niet binnen de daarvoor gestelde termijn op de vragenlijst en diende evenmin opmerkingen in over de toepassing van artikel 2, lid 6 bis, van de basisverordening. (36) Vervolgens heeft de Commissie de Chinese overheid ervan in kennis gesteld dat zij overeenkomstig artikel 18 van de basisverordening de beschikbare gegevens zou gebruiken om de aanwezigheid van verstoringen van betekenis in de VRC vast te stellen. De Chinese overheid heeft in dit verband geen opmerkingen ingediend. (37) In punt 5.3.2 van het bericht van opening heeft de Commissie ook vermeld dat zij, gezien het beschikbare bewijsmateriaal, op grond van artikel 2, lid 6 bis, punt a), van de basisverordening mogelijk een passend representatief land moest kiezen teneinde de normale waarde vast te stellen aan de hand van niet-verstoorde prijzen of benchmarks. De Commissie heeft verder opgemerkt dat zij andere mogelijk geschikte landen zou onderzoeken overeenkomstig de criteria als bedoeld in artikel 2, lid 6 bis, punt a), eerste streepje, van de basisverordening. (38) Op 27 juni 2023 heeft de Commissie een mededeling in het dossier over de bronnen voor de vaststelling van de normale waarde (“mededeling over de bronnen”) bekendgemaakt. De mededeling over de bronnen werd op 6 juli 2023 bijgewerkt en de belanghebbenden kregen voldoende tijd om opmerkingen te maken. (39) Bij de mededeling over de bronnen heeft de Commissie de belanghebbenden ook op de hoogte gebracht van haar voornemen om Mexico als representatief land te gebruiken en van de relevante bronnen die zij voornemens was te gebruiken voor de vaststelling van de normale waarde. (40) De Commissie heeft de belanghebbenden er in de mededeling over de bronnen verder van in kennis gesteld dat zij, gezien het gebrek aan medewerking, de andere directe kosten en de overhead-productiekosten zou baseren op de informatie over de bedrijfstak van de Unie die in het verzoek om een nieuw onderzoek in verband met het vervallen van de maatregelen is verstrekt en op aanvullende informatie die zij van de indiener van het verzoek had ontvangen. en dat zij deze kosten in percentages zou uitdrukken. (41) Tevens deelde zij de belanghebbenden mee dat zij de verkoopkosten, algemene kosten en administratiekosten (“VAA-kosten”) en de winst zou vaststellen op basis van openbaar beschikbare informatie voor één Mexicaanse producent, Ternium S.A. (42) Tot slot heeft de Commissie bij de mededeling over de bronnen de belanghebbenden verzocht om opmerkingen te maken over de bronnen en de geschiktheid van Mexico als representatief land en om andere landen voor te stellen, mits zij voldoende informatie inzake de relevante criteria zouden verstrekken. Er werden geen opmerkingen ontvangen. (43) In artikel 2, lid 1, van de basisverordening is het volgende bepaald: “De normale waarde is normaal gebaseerd op de prijzen die door onafhankelijke afnemers in het land van uitvoer in het kader van normale handelstransacties worden betaald of dienen te worden betaald.”. (44) Artikel 2, lid 6 bis, punt a), van de basisverordening bepaalt echter: “Wanneer […] wordt vastgesteld dat het wegens het bestaan van verstoringen van betekenis in de zin van punt b) in het land van uitvoer niet passend is gebruik te maken van de binnenlandse prijzen en kosten in dat land, wordt de normale waarde uitsluitend berekend aan de hand van productie- en verkoopkosten waarin niet-verstoorde prijzen of benchmarks tot uitdrukking komen”; deze “omvat een niet-verstoord en redelijk bedrag voor administratiekosten, verkoopkosten en algemene kosten en voor winst” (hierna wordt naar “administratiekosten, verkoopkosten en algemene kosten” verwezen met “VAA-kosten”). (45) Zoals hieronder nader wordt toegelicht, heeft de Commissie in het onderhavige onderzoek geconcludeerd dat het op basis van het beschikbare bewijsmateriaal, en gezien het gebrek aan medewerking van de Chinese overheid en de producenten-exporteurs, juist was om artikel 2, lid 6 bis, van de basisverordening toe te passen. 3.3. Aanwezigheid van verstoringen van betekenis (46) In recente onderzoeken betreffende de staalsector in de VRC ( 9 ) heeft de Commissie vastgesteld dat er sprake was van verstoringen van betekenis in de zin van artikel 2, lid 6 bis, punt b), van de basisverordening. (47) In die onderzoeken heeft de Commissie vastgesteld dat er sprake is van aanzienlijk overheidsingrijpen in de VRC, wat leidt tot een verstoring van de effectieve toewijzing van middelen overeenkomstig de marktbeginselen ( 10 ) . De Commissie heeft met name geconcludeerd dat er in de sector staal — de belangrijkste grondstof voor de vervaardiging van het onderzochte product — niet alleen sprake blijft van een aanzienlijke mate van eigendom van de Chinese overheid in de zin van artikel 2, lid 6 bis, punt b), eerste streepje, van de basisverordening ( 11 ) , maar dat de Chinese overheid ook in de gelegenheid is zich te mengen in prijzen en kosten via overheidsaanwezigheid in bedrijven in de zin van artikel 2, lid 6 bis, punt b), tweede streepje, van de basisverordening ( 12 ) . De Commissie heeft verder vastgesteld dat de aanwezigheid van de staat op de financiële markten en het ingrijpen door de staat op die markten, alsmede bij de verstrekking van grondstoffen en basisproducten, een aanvullend verstorend effect hebben op de markt. Inderdaad leidt het planningssysteem van de VRC er over de gehele linie toe dat er middelen worden geconcentreerd in sectoren die door de Chinese overheid als strategisch of anderszins politiek belangrijk zijn bestempeld, in plaats van dat allocatie overeenkomstig marktwerking plaatsvindt ( 13 ) . Bovendien heeft de Commissie geconcludeerd dat de Chinese faillissements- en eigendomswetgeving niet naar behoren functioneert in de zin van artikel 2, lid 6 bis, punt b), vierde streepje, van de basisverordening, en dus verstoringen veroorzaakt, met name wanneer in de VRC insolvente ondernemingen op de been worden gehouden en grondgebruiksrechten worden toegewezen ( 14 ) . In dezelfde geest heeft de Commissie vastgesteld dat er sprake was van verstoringen van loonkosten in de staalsector in de zin van artikel 2, lid 6 bis, punt b), vijfde streepje, van de basisverordening ( 15 ) , alsmede van verstoringen op de financiële markten in de zin van artikel 2, lid 6 bis, punt b), zesde streepje, van de basisverordening, met name wat de toegang tot kapitaal voor ondernemingen in de VRC betreft ( 16 ) . (48) Net als in de voorafgaande onderzoeken met betrekking tot de staalsector in de VRC is de Commissie in het huidige onderzoek nagegaan of het wegens de aanwezigheid van verstoringen van betekenis in de zin van artikel 2, lid 6 bis, punt b), van de basisverordening al dan niet passend was om gebruik te maken van de binnenlandse prijzen en kosten in de VRC. Daartoe heeft de Commissie gebruikgemaakt van het beschikbare bewijsmateriaal in het dossier, met inbegrip van het bewijsmateriaal in het verzoek, alsmede het bewijsmateriaal in het werkdocument van de diensten van de Commissie over verstoringen van betekenis in de economie van de Volksrepubliek China met het oog op handelsbeschermingsonderzoeken ( 17 ) (“het rapport”), dat op openbaar beschikbare bronnen is gebaseerd. Bij deze analyse is niet alleen gekeken naar het aanzienlijke overheidsingrijpen in de economie van de VRC in het algemeen, maar ook naar de specifieke marktsituatie in de sector die het onderzochte product omvat. De Commissie heeft deze bewijselementen verder aangevuld met haar eigen onderzoek naar de verschillende criteria die relevant zijn om het bestaan van verstoringen van betekenis in de VRC te bevestigen, zoals die ook in het kader van haar eerdere onderzoeken in dit verband zijn vastgesteld. (49) In het verzoek werd aangevoerd dat de Chinese economie als geheel sterk wordt beïnvloed door en de gevolgen ondervindt van aanzienlijk overheidsingrijpen, waardoor de binnenlandse prijzen en kosten van de Chinese staalindustrie niet kunnen worden gebruikt in dit onderzoek. Ter ondersteuning van zijn standpunt verwees de indiener in zijn verzoek naar het rapport, naar de Chinese wetgeving, naar verdere rapporten en naar aanvullende anekdotische aanwijzingen voor verstoringen waarvan in het tijdvak van het nieuwe onderzoek sprake was. (50) In het verzoek is meer specifiek opgemerkt dat de Chinese overheid op verschillende wijzen ingrijpt (op administratief, financieel en regelgevend gebied), gelet op de doctrine van de socialistische markteconomie zoals verankerd in de grondwet van de VRC, de alomtegenwoordigheid van de Chinese Communistische Partij (“CCP”) en de invloed van de overheid op de economie door middel van strategische planningsinitiatieven. (51) Het verzoek bevat voorbeelden van elementen die duiden op het bestaan van verstoringen als bedoeld in artikel 2, lid 6 bis, punt b), eerste tot en met zesde streepje, van de basisverordening. De indiener van het verzoek voerde met name het volgende aan: (52) De Chinese staat speelt niet alleen een actieve rol in het formuleren van het algemeen economisch beleid en het toezicht op de uitvoering ervan door individuele staatsondernemingen, maar eist ook het recht op om deel te nemen aan de operationele besluitvorming in staatsondernemingen. Dit gebeurt doorgaans door de roulatie van leidinggevend personeel tussen overheidsinstanties en staatsondernemingen, door de aanwezigheid van partijleden in de uitvoerende organen van staatsondernemingen en van partijcellen in ondernemingen, alsook door het vormgeven van de bedrijfsstructuur van de sector staatsondernemingen. In ruil daarvoor genieten staatsondernemingen een bijzondere status binnen de Chinese economie. Deze status brengt een aantal economische voordelen mee, zoals met name de afscherming tegen mededinging en preferentiële toegang tot relevante basisproducten, waaronder financiële middelen. Een hoger hefboomeffect en een grotere arbeidsproductiviteit leiden tot een stijging van de schuld van staatsondernemingen, aangewakkerd door dalende rentekosten. Dit illustreert hoe soepele monetaire regels een snelle groei van de schulden van staatsondernemingen in de hand kunnen werken ( 18 ) . Deze zeggenschap en dit beleidstoezicht zijn met name dwingend in de staalsector — warmgewalst plat staal is verreweg het grootste basisproduct voor de productie van corrosiebestendig staal — waar nog steeds een groot deel van de ondernemingen in handen is van de Chinese overheid en waar de Chinese overheid ernaar streeft om tegen 2025 60 % van de ijzer- en staalproductie in ongeveer tien grote ondernemingen te consolideren. (53) De overheid is in de gelegenheid zich te mengen in prijzen en kosten via overheidsaanwezigheid in bedrijven, met name via de CCP-cellen in ondernemingen die al dan niet in staatseigendom zijn, onder meer met betrekking tot de producenten van corrosiebestendig staal en de leveranciers van hun basisproducten. In de openbare documenten van de producenten in staatseigendom wordt soms gewezen op de band met de Chinese staat, zoals een persbericht van China Baowu uit 2021, waarin werd verklaard dat China Baowu de geest van de twee sessies van het Nationale Volkscongres zorgvuldig had bestudeerd en uitgevoerd, op basis van de nieuwe ontwikkelingsfase, en waarin de taken van de 14e vijfjarige strategische planning van China Baowu sterk werden bevorderd. Tot slot hebben de aanwezigheid en het ingrijpen van de staat op de financiële markten en bij de levering van grondstoffen en basisproducten een extra verstorend effect op de markt. (54) De Chinese overheid heeft maatregelen genomen om marktdeelnemers ertoe te bewegen zich aan de doelstellingen van het overheidsbeleid te houden, namelijk om bepaalde bedrijfstakken te ondersteunen, waaronder de productie van corrosiebestendig staal en de aankoop van grondstoffen die voor de productie ervan worden gebruikt. Dergelijke maatregelen belemmeren de normale marktwerking. Voorbeelden van dergelijke maatregelen omvattten talrijke plannen, richtlijnen en andere documenten die zijn toegespitst op staal en die op nationaal, regionaal en gemeentelijk niveau worden uitgegeven. Zo hebben het ministerie van Industrie en Informatietechnologie (“MIIT”), de Nationale Commissie voor Ontwikkeling en Hervorming (“NDRC”) en het ministerie van Ecologie en Milieu in maart 2022 richtsnoeren uitgevaardigd voor de bevordering van de hoogwaardige ontwikkeling van de ijzer- en staalindustrie, waarin onder meer werd opgeroepen tot een stabiele aanvoer van hulpbronnen, geavanceerde technische apparatuur, hoogwaardige producten en voortreffelijke merken, een hoog niveau van intelligentisering en een sterk mondiaal concurrentievermogen tegen 2025. Andere voorbeelden zijn de nationale 13e en 14e vijfjarenplannen, het ontwikkelingsplan 2021 van het ministerie van Industrie en Informatietechnologie, waarin wordt opgeroepen tot een vermindering van het energieverbruik in de staalindustrie, of de Catalogus voor leidende beginselen voor herstructurering van de industrie van 2020 (versie van 2019), uitgegeven door de NDRC. Voorts profiteren de Chinese warmgewalste platte producten van een aantal subsidieprogramma’s en stuurt de Chinese overheid de ontwikkeling van de sector verder aan volgens een brede reeks beleidsmaatregelen en richtsnoeren die onder meer betrekking hebben op de samenstelling en herstructurering van de markt, grondstoffen, investeringen, terugdringing van capaciteit, productassortiment, verplaatsing, modernisering, btw-terugbetaling enz. (55) Het Chinese faillissementsstelsel lijkt niet in staat te zijn om zijn eigen hoofddoelstellingen te realiseren zoals het eerlijk voldoen van vorderingen en schulden en de bescherming van de wettige rechten en belangen van crediteuren en debiteuren. Bovendien speelt de staat een vooraanstaande en actieve rol in de insolventieprocedures, met vaak een directe invloed op de uitkomst ervan. Daarnaast zijn de tekortkomingen van het systeem van eigendomsrechten met name evident met betrekking tot eigendom van grond en grondgebruiksrechten in de VRC, waarbij alle grond eigendom is van de staat, de toewijzing van grond uitsluitend een zaak van de staat blijft en de autoriteiten vaak politieke doelen nastreven, waaronder de uitvoering van de economische plannen bij het toewijzen van grond. (56) Het recht van werknemers en werkgevers op collectieve organisatie wordt belemmerd en mobiliteit wordt beperkt door het systeem van registratie van huishoudens, dat de toegang tot het volledige scala van socialezekerheids- en andere voorzieningen beperkt. Hierdoor worden de loonkosten verstoord, aangezien zij niet het resultaat zijn van een normale marktwerking of onderhandelingen tussen ondernemingen en werknemers. (57) Op het niveau van de toewijzing van financiële middelen wordt het financiële systeem van de VRC gedomineerd door handelsbanken in staatseigendom. Die banken moeten hun kredietbeleid ontwikkelen en uitvoeren in overeenstemming met de doelstellingen van het industriebeleid van de overheid in plaats van zich in de eerste plaats te buigen over de economische merites van een bepaald project. Voorts zijn obligatie- en kredietratings dikwijls om verscheidene redenen verstoord, onder meer omdat de risicobeoordeling wordt beïnvloed door het strategische belang dat een bedrijf voor de Chinese overheid heeft, en door de kracht die uitgaat van een impliciete garantie van de overheid. Bovendien zijn de financieringskosten kunstmatig laag gehouden om de groei van investeringen te stimuleren, wat heeft geleid tot het buitensporige gebruik van kapitaalinvesteringen met een steeds lager rendement, zonder aanwijzingen voor kredietrestricties. (58) In het verzoek werd voorts de nadruk gelegd op het systematische karakter van de verstoringen. Bijgevolg kunnen niet alleen de binnenlandse verkoopprijzen van corrosiebestendig staal niet worden gebruikt, maar geldt dit ook voor alle kosten voor basisproducten (met inbegrip van warmgewalste platte producten (“HRFS” of “WPP’s”) en de onderliggende grondstoffen zoals: ijzererts dat ongeveer 30 % van de directe kosten voor corrosiebestendig staal uitmaakt; steenkool die ongeveer 14 % van de directe kosten voor corrosiebestendig staal uitmaakt; schroot, ferrolegeringen en zink die samen ongeveer 34 % van de directe kosten van corrosiebestendig staal uitmaken; energie, die ongeveer 13 % van de directe kosten voor CRS uitmaakt; grond, financiering, arbeid enz.) die eveneens zijn aangetast omdat de prijsvorming ervan wordt beïnvloed door aanzienlijk overheidsingrijpen. (59) Wat WPP’s als basisproduct voor corrosiebestendig staal betreft, werd in het verzoek verwezen naar een breed scala van subsidies die de Chinese producenten van WPP’s nog steeds ontvangen. Hoewel de Commissie tegen sommige daarvan compenserende maatregelen had ingesteld ( 19 ) , is de Chinese overheid subsidies aan de WPP’s-bedrijfstak blijven toekennen in verschillende vormen, zoals subsidies in contanten, zeggenschap over grondstofprijzen, preferentiële leningen, subsidies voor landgebruik, gebrekkige handhaving van milieuwetgeving, door de overheid gelaste fusies en overnames, alsmede kapitaalinjecties en -omzettingen. Het verzoek bevatte specifieke voorbeelden met betrekking tot de producenten Chongqing Iron & Steel Company Ltd, Maanshan Iron & Steel Company Limited, en Angang Steel Company. (60) Met betrekking tot ijzererts, cokes en andere basisproducten die aan corrosiebestendig staal voorafgaan, werd er in het verzoek op gewezen dat naast meer evidente subsidiëringsmethoden, zoals subsidies in contanten, een andere strategie van de Chinese overheid om producenten van WPP’s indirect te subsidiëren erin bestaat de grondstofprijzen te controleren, niet in de laatste plaats door middel van beperkingen op uitvoervolumes en een regeling voor uitvoervergunningen voor steenkool. Met betrekking tot ijzererts wordt in het verzoek verwezen naar verschillende vormen van uitvoerbeperkingen die in de VRC van kracht zijn, waarbij er tegelijkertijd op wordt gewezen dat de beschikbare officiële bronnen waarschijnlijk niet volledig genoeg zijn met betrekking tot de Chinese maatregelen. In het verzoek wordt er in dit verband aan herinnerd dat de Chinese overheid aanzienlijke inspanningen levert om zeggenschap over de prijzen van grondstoffen voor WPP’s uit te oefenen: in juni 2021 hebben het departement Prijszetting van de NDRC en de overheidsbeheerder voor marktregulering een peiling naar de spothandel in ijzererts gelanceerd en zijn zij een onderzoek naar de steenkoolprijzen gestart, waarbij teams naar verschillende Chinese provincies en steden zijn gestuurd om de grondstoffenprijzen en -voorziening te onderzoeken. De Chinese overheid is zeer sterk betrokken geweest bij pogingen om de prijzen van grondstoffen, van steenkool tot koper, te beheersen. Aangezien de prijzen aanzienlijk zijn gestegen, streven de wetgevers ernaar in te grijpen om de voorziening en de stabiliteit van de prijzen te waarborgen. Bovendien hebben de Chinese autoriteiten in juli 2022 een nieuw en centraal bestuurd ijzerertsconglomeraat in staatseigendom opgericht, de China Mineral Resources Group, met het uitdrukkelijke doel op te treden als gecentraliseerd inkoopplatform voor sommige staalproducenten en -handelaren in staatseigendom om de onderhandelingen met leveranciers te bundelen, alsook om de zeggenschap van de staat over de upstreamleveringen van grondstoffen te vergroten en de onderhandelingspositie van de binnenlandse staalindustrie op de internationale markt voor ijzererts te versterken. (61) Concluderend werd in het verzoek het standpunt ingenomen dat de prijzen en kosten, waaronder de kosten van grondstoffen, energie en arbeid, niet door vrije marktwerking tot stand zijn gekomen omdat zij worden beïnvloed door aanzienlijk overheidsingrijpen in de zin van artikel 2, lid 6 bis, punt b), van de basisverordening. Op grond daarvan is het volgens het verzoek in dit geval niet passend om voor de vaststelling van de normale waarde gebruik te maken van de binnenlandse prijzen en kosten. (62) De Chinese overheid heeft geen opmerkingen gemaakt of bewijsmateriaal verstrekt ter ondersteuning of weerlegging van het bestaande bewijsmateriaal in het dossier, waaronder het rapport en het door de indiener verstrekte aanvullende bewijsmateriaal, over de aanwezigheid van verstoringen van betekenis en/of de juistheid van de toepassing van artikel 2, lid 6 bis, van de basisverordening in het onderhavige geval. (63) De sector van het onderzochte product — de staalsector — is nog steeds in sterke mate in handen van de Chinese overheid in de zin van artikel 2, lid 6 bis, punt b), eerste streepje, van de basisverordening. Aangezien de Chinese exporteurs van het onderzochte product geen medewerking verleenden, kon de exacte verhouding tussen de producenten in particuliere en in overheidseigendom niet worden vastgesteld. Het onderzoek heeft echter bevestigd dat verschillende producenten van het onderzochte product rechtstreeks onder zeggenschap van de staat staan. Voorbeelden hiervan zijn de Baowu Steel Group — een staatsonderneming onder de centrale SASAC ( 20 ) — en haar dochterondernemingen Chongqing Iron & Steel Company Ltd ( 21 ) en Maanshan Iron & Steel Company Limited ( 22 ) ; de Baotou Steel Group — een staatsonderneming in handen van de overheid van Binnen-Mongolië ( 23 ) —, de Angang Steel Group — een staatsonderneming onder de centrale SASAC ( 24 ) , alsook de Shougang Group — een staatsonderneming die voor 100 % in handen is van de Beijing State-Owned Asset Management Ltd ( 25 ) . (64) Zowel publieke als particuliere ondernemingen in de staalsector zijn onderworpen aan beleidstoezicht en beleidsadvies. De meest recente Chinese beleidsdocumenten met betrekking tot de staalsector bevestigen dat de Chinese overheid belang blijft hechten aan de sector en voornemens is in de sector in te grijpen om die vorm te geven in overeenstemming met het overheidsbeleid. Dit kan worden geïllustreerd aan de hand van het richtsnoeradvies van het MIIT over de bevordering van een hoogwaardige ontwikkeling van de ijzer- en staalindustrie, waarin wordt opgeroepen tot een verdere consolidatie van de industriële basis en tot aanzienlijke verbeteringen bij de modernisering van de industriële keten ( 26 ) , het 14e vijfjarenplan voor de ontwikkeling van de grondstoffenindustrie, waarin wordt gesteld dat de sector zal “vasthouden aan de combinatie van marktleiderschap en stimulering door de overheid” en “een groep leidende, ecologisch toonaangevende ondernemingen met een groot concurrentievermogen zal promoten” ( 27 ) , het 14e vijfjarenplan voor de ontwikkeling van de staalschrootindustrie, waarvan de belangrijkste doelstellingen zijn om “de toepassing van staalschroot voortdurend te vergroten, en het allesomvattende schrootpercentage van de nationale staalproductie tegen het einde van het 14e vijfjarenplan naar 30 % te brengen” ( 28 ) , of het werkplan 2023 voor de stabiele groei van de staalindustrie ( 29 ) waarin de volgende doelstellingen zijn vastgesteld: “In 2023 […] moeten de investeringen in vaste activa in de gehele industrie een gestage groei handhaven en zijn de economische voordelen aanzienlijk verbeterd; de O & O-investeringen van de industrie bedragen uiteindelijk 1,5 %; de groei van de toegevoegde waarde van de industrie bedraagt ongeveer 3,5 %; in 2024 worden het klimaat voor de ontwikkeling van de industrie en de indeling van de industrie verder geoptimaliseerd, wordt de overgang naar hoogwaardige, intelligente en groene producten voortgezet en moet de groei van de toegevoegde waarde van de industrie meer dan 4 % bedragen”, hetgeen samenwerking vereist om “de staalproducten, apparatuur, technologie, diensten enz. van de VRC op gecoördineerde wijze een “mondiale dimensie” te geven, groene en koolstofarme samenwerking in de mondiale staalindustrie te bevorderen en de veerkracht en het veiligheidsniveau van de mondiale industriële en toeleveringsketens te verbeteren [en] maatregelen ter verbetering van de leveringscapaciteit uit te voeren om de stabiele en efficiënte werking van de industrie te waarborgen”, en waarin wordt voorzien in een door de overheid gelaste bedrijfsconsolidatie van de staalsector: “[t]oonaangevende ondernemingen aanmoedigen om fusies en overnames tot stand te brengen, supergrote groepen van ijzer- en staalondernemingen van wereldklasse op te bouwen en de optimale indeling van de nationale ijzer- en staalproductiecapaciteit te bevorderen, gespecialiseerde ondernemingen in een leidende positie in met name staalmarktsegmenten te ondersteunen om hulpbronnen verder te integreren en een ecosysteem van de staalindustrie tot stand te brengen, ijzer- en staalondernemingen aan te moedigen regio-overschrijdende […] fusies en reorganisaties uit te voeren […] en te overwegen meer beleidssteun te verlenen voor capaciteitsvervanging voor ijzer- en staalondernemingen die ingrijpende fusies en reorganisaties hebben ondergaan.” (65) Ook op provinciaal niveau kunnen vergelijkbare voorbeelden worden waargenomen van de voornemens van de Chinese autoriteiten om de ontwikkeling van de sector te controleren en aan te sturen, zoals in de provincie Hebei, die ernaar streeft “de groepsontwikkeling onder organisaties gestaag uit te voeren, de hervorming van de gemengde eigendomsstructuur van staatsondernemingen te versnellen, de nadruk te leggen op de bevordering van regio-overschrijdende fusies en reorganisaties van particuliere ijzer- en staalondernemingen en te streven naar één of twee grote groepen van wereldklasse en drie tot vijf grote groepen met binnenlandse invloed ter ondersteuning” en “de kanalen voor recycling en verspreiding van staalschroot verder uit te breiden en de controle en classificatie van staalschroot te versterken” ( 30 ) . Het plan van Hebei voor de staalsector vermeldt voorts: “Vasthouden aan structurele aanpassing en benadrukken van productdiversificatie. Bevorderen van de structurele aanpassing en de optimalisering van de indeling van de ijzer- en staalsector, bevorderen van de consolidatie, reorganisatie, transformatie en verbetering van ondernemingen, en bevorderen van de ontwikkeling van de ijzer- en staalsector naar grootschalige ondernemingen, modernisering van technische apparatuur, diversificatie van productieprocessen en diversificatie van downstreamproducten.” (66) Evenzo voorziet het uitvoeringsplan voor de transformatie en modernisering van de staalindustrie van Henan tijdens het 14e vijfjarenplan in de “bouw van kenmerkende staalproductiebases […], de bouw van zes kenmerkende staalproductiebases in Anyang, Jiyuan, Pingdingshan, Xinyang, Shangqiu, Zhouou enz., en de verbetering van de schaal, intensivering en specialisatie van de industrie. Zo zal de productiecapaciteit van ruwijzer in Anyang tegen 2025 binnen 14 miljoen ton worden gehouden, en zal de productiecapaciteit van ruwstaal binnen 15 miljoen ton worden gehouden” ( 31 ) . (67) Verdere industriële beleidsdoelstellingen kunnen ook worden aangetroffen in de planningsdocumenten van andere provincies, zoals Jiangsu ( 32 ) , Shandong ( 33 ) , Shanxi ( 34 ) , Liaoning Dalian ( 35 ) en Zhejiang ( 36 ) . (68) Wat betreft de vraag of de Chinese overheid zich via de overheidsaanwezigheid in bedrijven kon mengen in de prijzen en kosten in de zin van artikel 2, lid 6 bis, punt b), tweede streepje, van de basisverordening, was het door het gebrek aan medewerking van de kant van de producenten-exporteurs onmogelijk om systematisch persoonlijke banden tussen producenten van het onderzochte product en de CCP vast te stellen. Er zijn echter enkele specifieke voorbeelden beschikbaar met betrekking tot het onderzochte product. Aangezien het bij het onderzochte product bovendien om een subsector van de staalsector gaat, is de beschikbare informatie met betrekking tot staalproducenten ook relevant voor het onderzochte product. (69) Zo fungeert de voorzitter van de raad van bestuur van de Baotou Steel Union, die deel uitmaakt van de Baotou Steel Group, ook als partijsecretaris van de onderneming, waarbij de voorzitter van de vakbond van de onderneming de adjunct-partijsecretaris is ( 37 ) . In dezelfde geest fungeert de voorzitter van de raad van bestuur binnen de Shougang Group als secretaris van het partijcomité, terwijl de plaatsvervangend uitvoerend directeur lid is van het partijcomité ( 38 ) . (70) Verder wordt in de sector van het onderzochte product een beleid gehanteerd dat discrimineert ten gunste van binnenlandse producenten of dat anderszins de markt beïnvloedt in de zin van artikel 2, lid 6 bis, punt b), derde streepje, van de basisverordening. In het onderzoek werden verdere documenten gevonden waaruit blijkt dat de bedrijfstak profiteert van richtsnoeren en ingrijpen van de overheid in de staalsector, aangezien het onderzochte product een van de subsectoren van deze sector is. (71) De Chinese overheid beschouwt de staalindustrie nog steeds als een sleutelindustrie ( 39 ) . Dit wordt bevestigd in de talrijke plannen, richtlijnen en andere documenten die zijn toegespitst op staal en die op nationaal, regionaal en gemeentelijk niveau worden uitgegeven. In het kader van het 14e vijfjarenplan heeft de Chinese overheid de staalsector bestemd voor transformatie en modernisering, alsmede voor optimalisering en structurele aanpassing ( 40 ) . Evenzo wordt de sector in het 14e vijfjarenplan voor de ontwikkeling van de grondstoffenindustrie, dat ook van toepassing is op de staalsector, genoemd als het “fundament van de reële economie” en “een sleutelgebied dat het internationale concurrentievoordeel van de VRC vormgeeft”, en worden een aantal doelstellingen en werkmethoden vastgesteld die de ontwikkeling van de staalsector in de periode 2021-2025 zouden stimuleren, zoals een technologische upgrade ter verbetering van de structuur van de sector (niet in de laatste plaats door verdere bedrijfsconcentraties) of een digitale transformatie ( 41 ) . Bovendien blijkt uit het bovengenoemde werkplan voor de stabiele groei van de staalindustrie (zie overweging 56) hoe de focus van de Chinese autoriteiten op de staalsector in de bredere context van de sturing van de Chinese economie door de Chinese overheid wordt geplaatst: “[s]taalbedrijven ondersteunen om de behoeften aan nieuwe infrastructuur, nieuwe verstedelijking, heropleving van het platteland en opkomende industrieën nauwlettend te volgen, koppelen met grote civieltechnische projecten in het kader van het “14e vijfjarenplan” in verschillende regio’s, en alles in het werk te stellen om de staalvoorziening te waarborgen. Mechanismen voor samenwerking stroomopwaarts en stroomafwaarts opzetten en verdiepen tussen staalsectoren en belangrijke staalverbruikende sectoren zoals scheepsbouw, vervoer, bouw, energie, voertuigen, huishoudelijke apparaten, landbouwmachines en zware machines, activiteiten verrichten om vraag en productie op elkaar af te stemmen, en de toepassingsgebieden voor staal actief uitbreiden” ( 42 ) . (72) Met betrekking tot ijzererts — een belangrijke grondstof die wordt gebruikt voor de productie van het onderzochte product — is de staat volgens het 14e vijfjarenplan voor de ontwikkeling van de grondstoffenindustrie bovendien voornemens “binnenlandse minerale hulpbronnen rationeel te ontwikkelen. De exploratie van ijzererts versterken […], een preferentieel belastingbeleid uitvoeren en de invoering van geavanceerde technologie en apparatuur aanmoedigen om de productie van vast afval in de mijnbouw terug te dringen” ( 43 ) . In provincies als Hebei voorzien de autoriteiten het volgende voor de sector: “een subsidie in de vorm van kortingen voor investeringen in nieuwe projecten; financiële instellingen onderzoeken en begeleiden om leningen tegen lage rente te verstrekken aan ijzer- en staalondernemingen om over te stappen op nieuwe industrieën, en tegelijkertijd zal de overheid kortingsubsidies verstrekken” ( 44 ) . Samengevat heeft de Chinese overheid maatregelen getroffen om marktdeelnemers ertoe te bewegen zich aan de doelstellingen van het overheidsbeleid te houden, namelijk om aangemoedigde bedrijfstakken te ondersteunen, waaronder de productie van de belangrijkste grondstoffen voor de vervaardiging van het onderzochte product. Dergelijke maatregelen belemmeren de vrije marktwerking. (73) Het onderzochte product wordt ook beïnvloed door verstoringen van loonkosten in de zin van artikel 2, lid 6 bis, punt b), vijfde streepje, van de basisverordening, zoals reeds vermeld in overweging 45. Deze sector staat derhalve zowel direct (bij het vervaardigen van het onderzochte product of de belangrijkste basisproducten) als indirect (bij het krijgen van toegang tot basisproducten van ondernemingen die in de VRC aan hetzelfde arbeidsrechtstelsel onderworpen zijn) bloot aan verstoringen ( 45 ) . (74) Bovendien is in het onderhavige onderzoek geen bewijsmateriaal overgelegd waaruit blijkt dat de sector van het onderzochte product niet wordt beïnvloed door overheidsingrijpen in het financiële stelsel in de zin van artikel 2, lid 6 bis, punt b), zesde streepje, van de basisverordening, zoals reeds vermeld in overweging 45. Dit soort overheidsingrijpen wordt ook zeer goed geïllustreerd in het bovengenoemde werkplan voor de stabiele groei (zie overweging 56): “Financiële instellingen aanmoedigen actief financiële diensten te verlenen aan staalondernemingen die fusies en overnames, aanpassingen aan de indeling van de sector, transformatie en modernisering tot stand brengen, in overeenstemming met de beginselen van risicobeheersing en duurzaamheid van bedrijven.” Daarom leidt het aanzienlijke overheidsingrijpen in het financiële stelsel ertoe dat de marktomstandigheden op alle niveaus sterk worden beïnvloed. (75) Tot slot herinnert de Commissie eraan dat voor de productie van het onderzochte product een aantal basisproducten nodig is. Wanneer de producenten van het onderzochte product deze basisproducten inkopen of daarvoor een contract sluiten, zijn de prijzen die zij betalen (en die als hun kosten worden geregistreerd) duidelijk blootgesteld aan dezelfde systemische verstoringen als hierboven genoemd. Zo zetten leveranciers van basisproducten bijvoorbeeld arbeidskrachten in die aan de verstoringen onderhevig zijn. Zij kunnen geld lenen dat onderhevig is aan de verstoringen in de financiële sector/kapitaaltoewijzing. Daarnaast zijn zij onderworpen aan het planningssysteem dat van toepassing is op alle overheidsniveaus en sectoren. (76) Dientengevolge zijn niet alleen de binnenlandse verkoopprijzen van het onderzochte product ongeschikt om te worden gebruikt in de zin van artikel 2, lid 6 bis, punt a), van de basisverordening, maar geldt dat ook voor alle kosten voor basisproducten (waaronder grondstoffen, energie, grond, financiering, arbeid enz.), omdat de prijsvorming ervan wordt beïnvloed door aanzienlijk overheidsingrijpen, zoals beschreven in de delen I en II van het rapport. Het overheidsingrijpen dat met betrekking tot de toewijzing van kapitaal, grond, arbeid, energie en grondstoffen is beschreven, vindt namelijk plaats in de gehele VRC. Dit betekent bijvoorbeeld dat een basisproduct dat zelf in de VRC is geproduceerd door de combinatie van een reeks productiefactoren aan verstoringen van betekenis onderhevig is. Hetzelfde geldt voor het basisproduct van het basisproduct, en zo verder. (77) Samengevat is uit het beschikbare bewijsmateriaal gebleken dat de prijzen en kosten van het onderzochte product, waaronder de kosten van grondstoffen, energie en arbeid, niet door vrije marktwerking tot stand zijn gekomen omdat zij worden beïnvloed door aanzienlijk overheidsingrijpen in de zin van artikel 2, lid 6 bis, punt b), van de basisverordening, zoals blijkt uit de daadwerkelijke of mogelijke gevolgen van een of meer van de daarin genoemde relevante factoren. (78) Op grond daarvan en gezien het gebrek aan medewerking van de Chinese overheid is de Commissie tot de conclusie gekomen dat het in dit geval niet passend is om voor het vaststellen van de normale waarde gebruik te maken van de binnenlandse prijzen en kosten. (79) Bijgevolg heeft de Commissie de normale waarde uitsluitend berekend aan de hand van productie- en verkoopkosten waarin niet-verstoorde prijzen of benchmarks tot uitdrukking komen, dat wil zeggen in dit geval aan de hand van de overeenkomstige productie- en verkoopkosten in een passend representatief land in overeenstemming met artikel 2, lid 6 bis, punt a), van de basisverordening en zoals wordt besproken in de volgende punten. (80) De Chinese overheid heeft in het kader van het onderhavige onderzoek geen bewijsmateriaal of argumenten van het tegendeel aangedragen. 3.4. Representatief land (81) De keuze van het representatieve land is gemaakt op basis van de volgende criteria in artikel 2, lid 6 bis, van de basisverordening: — een niveau van economische ontwikkeling dat vergelijkbaar is met dat van de VRC. Hiertoe heeft de Commissie aan de hand van de databank van de Wereldbank ( 46 ) landen onderzocht met een bruto nationaal inkomen per inwoner dat vergelijkbaar is met dat van de VRC; — productie van het onderzochte product in dat land ( 47 ) ; — beschikbaarheid van relevante openbare gegevens in het representatieve land; — wanneer er sprake is van meer dan één mogelijk representatief land, moet, indien van toepassing, de voorkeur worden gegeven aan het land met een toereikend niveau van sociale en milieubescherming. (82) Zoals uiteengezet in overweging 36, heeft de Commissie een mededeling over de bronnen bekendgemaakt waarin de feiten en het bewijsmateriaal worden beschreven die ten grondslag liggen aan de relevante criteria en heeft zij de belanghebbenden in kennis gesteld van haar voornemen om Mexico in dit geval als een passend representatief land aan te merken indien het bestaan van verstoringen van betekenis overeenkomstig artikel 2, lid 6 bis, van de basisverordening was bevestigd. (83) In de mededeling over de bronnen lichtte de Commissie toe dat zij zich, wegens het gebrek aan medewerking, overeenkomstig artikel 18 van de basisverordening op de beschikbare gegevens zou moeten baseren. De keuze van het representatieve land was gebaseerd op de informatie in het verzoek om een nieuw onderzoek in verband met het vervallen van de maatregelen, in combinatie met andere informatiebronnen die volgens de relevante criteria van artikel 2, lid 6 bis, van de basisverordening passend werden geacht overeenkomstig artikel 18, lid 5, van de basisverordening, waaronder de Wereldbank “Doing Business” ( 48 ) , de Global Trade Atlas (“GTA”) ( 49 ) , de regelgevende commissie voor energie van de Mexicaanse overheid ( 50 ) , Global Petrol Prices ( 51 ) en de Internationale Arbeidsorganisatie ( 52 ) . (84) Wat het niveau van economische ontwikkeling betreft, heeft de indiener in het verzoek om een nieuw onderzoek in verband met het vervallen van de maatregelen Mexico onderzocht als potentieel representatief land met een vergelijkbaar niveau van economische ontwikkeling als de VRC ( 53 ) . (85) Wat de productie van het onderzochte product betreft, zijn er volgens het verzoek om een nieuw onderzoek in verband met het vervallen van de maatregelen ( 54 ) verschillende producenten van corrosiebestendig staal in Mexico. De indiener van het verzoek heeft acht ondernemingen geïdentificeerd die corrosiebestendig staal produceerden met een productiecapaciteit van ongeveer 4 miljoen ton. De Commissie heeft Turkije, India en Vietnam ook geïdentificeerd als producenten van het onderzochte product. India en Vietnam voldoen echter niet aan de criteria van een niveau van economische ontwikkeling dat vergelijkbaar is met dat van de VRC. (86) Wat de beschikbaarheid van relevante openbare gegevens in het representatieve land betreft, waren volgens het verzoek gegevens over belangrijke productiefactoren, invoerstatistieken en energieprijzen voor Mexico onmiddellijk beschikbaar. (87) Zoals uiteengezet in de mededeling over de bronnen, heeft de Commissie één onderneming in Mexico gevonden, “Ternium”, die over openbaar beschikbare financiële gegevens voor de betrokken periode beschikte en in die periode winstgevend was ( 55 ) . (88) Aangezien Mexico op grond van alle voornoemde factoren was aangewezen als een passend representatief land, hoefde er geen beoordeling van het niveau van sociale en milieubescherming plaats te vinden conform artikel 2, lid 6 bis, punt a), eerste streepje, laatste zin, van de basisverordening. (89) In de mededeling over de bronnen werd de belanghebbenden verzocht opmerkingen te maken over de geschiktheid van Mexico als representatief land en ook om andere landen voor te stellen, mits zij voldoende informatie over de relevante criteria zouden verstrekken. Er werden geen opmerkingen ontvangen. (90) Gezien bovenstaande analyse voldeed Mexico aan de in artikel 2, lid 6 bis, punt a), eerste streepje, van de basisverordening vermelde criteria om als geschikt representatief land te worden beschouwd. 3.5. Bronnen aan de hand waarvan de niet-verstoorde kosten worden vastgesteld (91) In de mededeling over de bronnen heeft de Commissie de productiefactoren zoals grondstoffen, energie en arbeid vermeld die bij de productie van het onderzochte product door de producenten-exporteurs worden gebruikt. (92) De Commissie heeft in de mededeling over de bronnen ook verklaard dat zij, voor de berekening van de normale waarde overeenkomstig artikel 2, lid 6 bis, punt a), van de basisverordening, gebruik zou maken van de GTA om de niet-verstoorde kosten van de productiefactoren, met name de grondstoffen, vast te stellen. (93) Daarnaast heeft de Commissie verklaard dat zij de gegevens van de regelgevende commissie voor energie van de Mexicaanse overheid, de gegevens van Global Petrol Prices en van de Internationale Arbeidsorganisatie zou gebruiken om de niet-verstoorde kosten van gas, elektriciteit en arbeid vast te stellen. (94) De Commissie heeft de belanghebbenden ervan in kennis gesteld dat zij wegens de niet-medewerking van de Chinese exporteurs een waarde voor de overhead-productiekosten zou omvatten om de kosten te dekken die niet in bovengenoemde productiefactoren zijn opgenomen. De Commissie heeft de verhouding tussen de overhead-productiekosten en de productiekosten vastgesteld op basis van de in het verzoek om een nieuw onderzoek verstrekte informatie ( 56 ) . (95) Tot slot verklaarde de Commissie dat zij voor het vaststellen van de VAA-kosten en winst gebruik zou maken van de financiële gegevens van de Mexicaanse producent van het onderzochte product zoals uiteengezet in overweging 79. (96) De Commissie heeft van de belanghebbenden geen opmerkingen ontvangen over de lijst van productiefactoren in de mededeling over de bronnen. 3.6. Niet-verstoorde kosten en benchmarks 3.6.1. Productiefactoren (97) Rekening houdend met alle informatie uit het verzoek om een nieuw onderzoek bij het vervallen van de maatregelen en later door de indiener van het verzoek ingediende informatie, en wegens de niet-medewerking van de Chinese producenten-exporteurs of opmerkingen over de mededeling over de bronnen, werden de volgende productiefactoren en hun bronnen geïdentificeerd met het oog op de vaststelling van de normale waarde overeenkomstig artikel 2, lid 6 bis, punt a), van de basisverordening: Tabel 1 Productiefactoren van bepaald corrosiebestendig staal Productiefactoren Goederencodes van Mexico Gegevensbron Meeteenheid Toepasselijke eenheidskosten in CNY Grondstoffen Zink — niet gelegeerd & resten en afvallen 7901 11 01 7902 00 01 GTA ( 57 ) Ton 27 184,16 IJzererts, niet geagglomereerd 2601 11 01 GTA Ton 924,29 Bitumineuze steenkool, ook indien in poedervorm 2701 12 01 GTA Ton 1 772,34 Staalschroot 7204 41 01 GTA Ton 3 686,86 Cokes en halfcokes, van steenkool, van bruinkool of van turf, ook indien geperst 2704 00 01 GTA Ton 3 804,46 Ferrosilicium, ferrochroom, ferrotitaan 7202 21 01 7202 41 01 7202 91 01 GTA Ton 21 393,32 Bijproduct/afval draaisel, krullen, spanen, slijpsel, zaagsel, vijlsel en afval van het stampen of stansen, van ijzer of van staal, ook indien in pakketten (m.u.v. die van gietijzer, van gelegeerd staal of van vertind ijzer en staal) 7204 41 GTA Ton 3 686,86 Energie/nutsvoorzieningen Aardgas n.v.t. Regelgevende commissie voor energie, Mexicaanse overheid ( 58 ) Gigajoule (GJ) 40,85 Energie — Elektriciteit n.v.t. Global Petrol Prices ( 59 ) kWh 1,19 Alle andere grondstoffen, verpakkingen, verbruiksgoederen n.v.t. Vast bedrag % van directe kosten Arbeid Directe arbeid n.v.t. IAO Uren 15,87 3.6.2. Grondstoffen (98) Met het oog op de vaststelling van de niet-verstoorde prijs van grondstoffen als geleverd aan de fabriekspoort van een producent in het representatieve land, heeft de Commissie als basis de gewogen gemiddelde invoerprijs voor het representatieve land gebruikt, zoals vermeld in de GTA, waarbij invoerrechten en vervoerskosten werden opgeteld. Er is een invoerprijs in het representatieve land vastgesteld als gewogen gemiddelde van de eenheidsprijzen van de invoer uit alle derde landen met uitzondering van de VRC en de in bijlage 1 bij Verordening (EU) 2015/755 van het Europees Parlement en de Raad genoemde landen die geen lid zijn van de WTO ( 60 ) . (99) De Commissie heeft besloten de invoer uit de VRC in het representatieve land uit te sluiten, aangezien zij in punt 3.3 tot de conclusie is gekomen dat het niet passend is om de binnenlandse prijzen en kosten in de VRC te gebruiken wegens de aanwezigheid van verstoringen van betekenis in de zin van artikel 2, lid 6 bis, punt b), van de basisverordening. Aangezien er geen bewijsmateriaal is waaruit blijkt dat dezelfde verstoringen niet gelijkelijk gevolgen hebben voor de voor de uitvoer bestemde producten, was de Commissie van mening dat die verstoringen ook gevolgen hebben gehad voor de uitvoerprijzen. Na de invoer uit de VRC en niet-WTO-landen in het representatieve land te hebben uitgesloten, bleef het volume van de invoer uit andere derde landen representatief. (100) Teneinde de niet-verstoorde prijs van grondstoffen vast te stellen zoals afgeleverd aan de fabriekspoort van de producenten, heeft de Commissie het invoerrecht van het representatieve land op de respectieve niveaus toegepast, afhankelijk van het land van oorsprong van het ingevoerde volume. De Commissie heeft de binnenlandse vervoerskosten in Mexico toegevoegd op basis van het Doing Business-rapport van de Wereldbank ( 61 ) . 3.6.3. Bijproducten (101) Volgens de informatie in het verzoek om een nieuw onderzoek ( 62 ) wordt er bij de productie van corrosiebestendig staal slechts één bijproduct verkregen, namelijk staalschroot. Om de niet-verstoorde prijs ervan vast te stellen, heeft de Commissie ook de binnenlandse vervoerskosten bij de gemiddelde prijs van de invoer in Mexico opgeteld. Daarbij werd dezelfde methode gevolgd als bij de grondstoffen. 3.6.4. Arbeid (102) Om de waarde voor arbeid te berekenen, heeft de Commissie gebruikgemaakt van statistieken van de IAO ( 63 ) die van toepassing zijn op Mexico. De Commissie heeft gebruikgemaakt van IAO-gegevens over het gemiddelde nominale maandloon en de gemiddelde wekelijkse arbeidstijd van werknemers in de verwerkende industrie in Mexico voor 2022. 3.6.5. Elektriciteit (103) De Commissie heeft gebruikgemaakt van beschikbare gegevens over de industriële elektriciteitsprijzen in Mexico, zoals gepubliceerd door Global Petrol Prices ( 64 ) . Op het moment van berekenen hadden de relevante gegevens betrekking op september 2022. De prijs omvat alle componenten van de elektriciteitsrekening, zoals de kosten van stroom, distributie en belastingen. 3.6.6. Aardgas (104) De prijs van aardgas voor bedrijven (industriële gebruikers) in Mexico wordt gepubliceerd door de regelgevende commissie voor energie van de Mexicaanse overheid ( 65 ) . De Commissie heeft gebruikgemaakt van de toepasselijke gegevens voor 2022 die betrekking hebben op het tijdvak van het nieuwe onderzoek. 3.6.7. Andere directe kosten (105) De andere directe kosten werden gebaseerd op de informatie over de bedrijfstak van de Unie die was verstrekt in het verzoek om een nieuw onderzoek in verband met het vervallen van de maatregelen (zie overweging 39). 3.6.8. Overhead-productiekosten, VAA-kosten en winst (106) Volgens artikel 2, lid 6 bis, punt a), van de basisverordening geldt het volgende: “De door berekening vastgestelde normale waarde omvat een niet-verstoord en redelijk bedrag voor administratiekosten, verkoopkosten en algemene kosten en voor winst”. Bovendien moet een waarde voor de overhead-productiekosten worden vastgesteld om de kosten te bestrijken die niet in de bovengenoemde productiefactoren zijn opgenomen. (107) Om een niet-verstoorde waarde voor de overhead-productiekosten vast te stellen, heeft de Commissie bij gebrek aan medewerking van de producenten-exporteurs overeenkomstig artikel 18 van de basisverordening gebruikgemaakt van de beschikbare gegevens. Daarom heeft de Commissie het aandeel van de overhead-productiekosten in de totale productie- en loonkosten vastgesteld op basis van de gegevens die de indiener heeft verstrekt in het verzoek om een nieuw onderzoek in verband met het vervallen van de maatregelen. (108) Voor VAA-kosten en winst heeft de Commissie gebruikgemaakt van de openbaar beschikbare financiële gegevens voor het tijdvak van het nieuwe onderzoek van de in overweging 76 genoemde Mexicaanse producent ( 66 ) . 3.7. Berekening van de normale waarde (109) Op basis van het bovenstaande heeft de Commissie de normale waarde per productsoort in het stadium af fabriek berekend overeenkomstig artikel 2, lid 6 bis, punt a), van de basisverordening. (110) Ten eerste heeft de Commissie de niet-verstoorde productiekosten vastgesteld. Wegens de niet-medewerking van de producenten-exporteurs heeft de Commissie zich gebaseerd op de informatie die de indiener van het verzoek in het verzoek om een nieuw onderzoek heeft verstrekt over het verbruik van elke factor (grondstoffen, gas, elektriciteit en arbeid) voor de productie van corrosiebestendig staal. (111) De Commissie heeft de verbruiksvolumes vermenigvuldigd met de niet-verstoorde kosten per eenheid in Mexico, zoals beschreven in punt 3.6. Een aantal productiefactoren die in het tijdvak van het nieuwe onderzoek een verwaarloosbaar percentage van de totale grondstofkosten vertegenwoordigden, werd uitgedrukt als een percentage van de belangrijkste grondstoffen, zoals uiteengezet in overweging 84. De Commissie heeft dat percentage toegepast op de niet-verstoorde kosten van de belangrijkste grondstoffen om tot een niet-verstoorde waarde te komen. (112) Nadat de niet-verstoorde productiekosten waren vastgesteld, heeft de Commissie de in de overwegingen 98 tot en met 100 vermelde overhead-productiekosten, VAA-kosten en winst bij de niet-verstoorde productiekosten opgeteld. — De overhead-productiekosten, die in totaal 34,5 % van de directe productiekosten uitmaakten; — de VAA-kosten en andere kosten, die goed waren voor 9,2 % van de kosten van verkochte goederen, en — de winst, die 21,4 % van de kosten van verkochte goederen bedroeg, werden toegepast op de totale niet-verstoorde productiekosten. (113) Op basis daarvan heeft de Commissie de normale waarde per productsoort af fabriek berekend overeenkomstig artikel 2, lid 6 bis, punt a), van de basisverordening. 3.8. Uitvoerprijs (114) Wegens de niet-medewerking van de Chinese producenten-exporteurs werd de uitvoerprijs vastgesteld op basis van invoergegevens van Eurostat, op cif-niveau (kosten, verzekering en vracht). Van deze cif-prijs werden de kosten van zeevervoer, verzekering en binnenlands vervoer in de VRC afgetrokken om tot de uitvoerprijs af fabriek te komen. De beschikbare gegevens met betrekking tot de binnenlandse vervoerskosten in de VRC, waaronder die in het landverslag over de VRC in Doing Business ( 67 ) en de gemiddelde kosten van zeevervoer en verzekering uit de VRC op basis van de gegevens van de OESO ( 68 ) , werden onderzocht. De Commissie heeft echter besloten gebruik te maken van de relevante gegevens over vervoerskosten die in het verzoek om een nieuw onderzoek in verband met het vervallen van de maatregelen waren verstrekt ( 69 ) , aangezien die actueler waren dan die in de andere verslagen. 3.9. Vergelijking en dumpingmarges (115) De Commissie heeft de normale waarden zoals vastgesteld overeenkomstig artikel 2, lid 6 bis, punt a), van de basisverordening voor corrosiebestendig staal vergeleken met de uitvoerprijs in het stadium af fabriek zoals hierboven vastgesteld. (116) Op basis hiervan bedroeg de dumpingmarge voor invoer uit de VRC, uitgedrukt als percentage van de cif-prijs, grens Unie, vóór inklaring, gemiddeld 51,1 %. (117) Het volume van de invoer in de Unie in het tijdvak van het nieuwe onderzoek was echter verwaarloosbaar, en kwam overeen met een marktaandeel van minder dan 0,01 % op de markt van de Unie, zodat deze hoeveelheid als niet-representatief werd beschouwd. Om deze reden heeft de Commissie geconcludeerd dat deze geringe hoeveelheden geen voldoende basis vormen voor een analyse betreffende de voortzetting van dumping. Derhalve heeft de Commissie tevens onderzocht of herhaling van dumping waarschijnlijk is. 3.10. Waarschijnlijkheid van herhaling van dumping (118) De Commissie heeft overeenkomstig artikel 11, lid 2, van de basisverordening onderzocht of herhaling van dumping waarschijnlijk is indien de maatregelen zouden komen te vervallen. De volgende bijkomende elementen zijn onderzocht: — de productiecapaciteit en reservecapaciteit in de VRC; — het verband tussen de prijzen op de markt van de Unie en de prijzen bij uitvoer uit de VRC naar derde landen; — de hoogte van de prijzen bij uitvoer uit de VRC naar derde landen, en — de aantrekkelijkheid van de markt van de Unie. 3.10.1. Productiecapaciteit en reservecapaciteit in de VRC (119) Bij gebrek aan medewerking heeft de Commissie de productiecapaciteit en de reservecapaciteit in de VRC vastgesteld op basis van de in het verzoek om een nieuw onderzoek ( 70 ) verstrekte informatie en informatie uit CEIC Data ( 71 ) . (120) Volgens de informatie in het verzoek om een nieuw onderzoek wordt de huidige staalproductiecapaciteit van de VRC geraamd op 1,2 miljard ton per jaar, terwijl het verbruik op 1 miljard ton wordt geraamd ( 72 ) . Dit maakt een reservecapaciteit van 0,2 miljard ton per jaar mogelijk. De Chinese overcapaciteit in de staalproductie is alom bekend ( 73 ) . Bovendien zou de VRC bijdragen tot een kwart van de totale toename van de staalproductiecapaciteit in 2023 ( 74 ) . (121) De indiener heeft in zijn verzoek om een nieuw onderzoek uitgelegd dat hij moeilijkheden ondervond bij het verkrijgen van specifieke gegevens waaruit alleen de productiecapaciteit voor corrosiebestendig staal bleek. Daarom gebruikte hij de beschikbare gegevens over productie en capaciteit voor thermisch verzinkte (“hot dip galvanised”) en elektrolytisch verzinkte (“electro-galvanised”) producten, aangezien deze producten binnen hun orde van grootte corrosiebestendig staal omvatten ( 75 ) . Daarom was de indiener van het verzoek van mening dat het gebruik van gegevens over thermisch verzinkte producten de meest accurate manier was om de capaciteit voor corrosiebestendig staal te beoordelen ( 76 ) . (122) Producenten-exporteurs van corrosiebestendig staal in het betrokken land beschikken niet alleen over een aanzienlijke en toenemende reservecapaciteit, maar zijn ook in staat om de capaciteit zo nodig snel verder te vergroten. De reden hiervoor is dat corrosiebestendig staal en andere thermisch verzinkte producten door elkaar op dezelfde productielijnen kunnen worden geproduceerd en dat producenten van thermisch verzinkte producten van het ene op het andere product kunnen overschakelen ( 77 ) . (123) Op basis daarvan heeft de indiener van het verzoek een stijging van de productiecapaciteit van thermisch verzinkt staal van 50,4 miljoen ton in 2018 tot 51,2 miljoen ton in 2022 vastgesteld. Hij constateerde ook een daling van de bezettingsgraad in 2022 als gevolg van een gebrek aan vraag naar staalproducten op de binnenlandse markt ( 78 ) — een ontwikkeling die ook voor de Chinese staalindustrie als geheel werd waargenomen door de World Steel Association, die onzekere vooruitzichten voor de VRC en zijn binnenlandse verbruik voor 2024 voorspelt ( 79 ) . De bezettingsgraad zal naar verwachting dalen tot 86,2 % in 2023 en verder dalen tot 85,7 % in 2026 ( 80 ) . De geschatte Chinese gecombineerde reservecapaciteit voor thermisch verzinkte en elektrolytisch verzinkte producten van 6,4 miljoen ton zou in het tijdvak van het nieuwe onderzoek meer dan 80 % van het vrije verbruik van corrosiebestendig staal op de markt van de Unie vertegenwoordigen ( 81 ) . (124) Op grond van het bovenstaande heeft de Commissie geconcludeerd dat de Chinese producenten-exporteurs beschikken over een aanzienlijke reservecapaciteit voor het produceren van corrosiebestendig staal om naar de markt van de Unie uit te voeren. Hierdoor zal de uitvoer tegen dumpingprijzen waarschijnlijk toenemen indien de maatregelen zouden vervallen. 3.10.2. Prijzen bij uitvoer uit de VRC naar derde landen (125) Zoals in overweging 28 is opgemerkt, is de invoer van corrosiebestendig staal uit de VRC in het tijdvak van het nieuwe onderzoek vrijwel verdwenen. Bijgevolg was de prijs bij invoer van het betrokken product in de Unie niet representatief vanwege het zeer geringe volume van het betrokken product. (126) Op basis van GTA-invoerstatistieken ( 82 ) heeft de Commissie de tien grootste importeurs van corrosiebestendig staal uit de VRC in het tijdvak van het nieuwe onderzoek in kaart gebracht. Dit waren Thailand, Zuid-Korea, Brazilië, Indonesië, Vietnam, Israël, Chili, Peru, Japan en de Filipijnen. De uitvoer naar deze landen vertegenwoordigde samen 54,9 % van de totale Chinese uitvoer in het tijdvak van het nieuwe onderzoek. In het verzoek om een nieuw onderzoek merkte de indiener van het verzoek echter op dat de prijs bij uitvoer naar de Filipijnen in het tijdvak van het nieuwe onderzoek buitensporig hoog was. Terwijl de prijzen bij uitvoer uit de VRC naar de Filipijnen in 2019 en 2020 vergelijkbaar waren met de prijzen bij uitvoer naar andere bestemmingen, steeg de prijs bij uitvoer naar de Filipijnen in 2021 met ongeveer 120 % in 2021 en met nog eens 50 % in 2022 (een totale stijging van 220 % tussen 2020 en 2022), terwijl de prijzen bij uitvoer uit de VRC naar alle andere bestemmingen in dezelfde periode gemiddeld met 50 % stegen. De indiener lichtte in zijn verzoek toe dat deze ontwikkeling van de prijzen bij uitvoer naar de Filipijnen voornamelijk te wijten was aan het feit dat de Filipijnen sterk afhankelijk waren van de invoer van staal en dat zij, als gevolg van de verstoring van de toeleveringsketen vanuit Rusland, dure staalproducten aankochten vanuit de VRC ( 83 ) , met inbegrip van corrosiebestendig staal. In het licht van het bovenstaande en wegens de niet-medewerking van de producenten-exporteurs uit de VRC was de Commissie derhalve van oordeel dat de prijzen bij uitvoer naar de Filipijnen niet kunnen worden beschouwd als een betrouwbare indicator voor het niveau van de uitvoerprijs en besloot zij bij haar analyse geen rekening te houden met de prijzen bij uitvoer naar de Filipijnen. (127) Om de uitvoerprijs op het niveau af fabriek te berekenen, heeft de Commissie de opgegeven prijzen voor de overige negen landen gecorrigeerd door de zeevervoer- en verzekeringskosten ( 84 ) en de binnenlandse vervoerskosten in de VRC in mindering te brengen ( 85 ) . De prijs van het product dat naar de negen geanalyseerde uitvoerbestemmingen wordt uitgevoerd, blijft lager dan het geldende prijsniveau in de Unie, zoals uiteengezet in overweging 122. (128) Vervolgens heeft de Commissie de overeenkomstig artikel 2, lid 6 bis, punt a), van de basisverordening vastgestelde normale waarde vergeleken met de prijzen bij uitvoer naar de negen belangrijkste uitvoerbestemmingen. Uit de vergelijking bleek dat de prijzen bij uitvoer naar de negen landen aanzienlijk lager waren dan de normale waarde, en wel als volgt: Tabel 2 Prijsverschil tussen de normale waarde en de uitvoerprijs Land % van de totale “wereldwijde” uitvoer van corrosiebestendig staal uit de VRC Het prijsverschil tussen de normale waarde en de uitvoerprijzen per land (%) Thailand 10,4 115,7 Zuid-Korea 10,4 128,9 Brazilië 6,3 110,3 Indonesië 4,6 92,3 Vietnam 3,1 76,8 Israël 2,8 120,5 Chili 2,7 97,1 Peru 2,6 107,4 Japan 2,4 106,5 (129) Op basis van het bovenstaande heeft de Commissie geconcludeerd dat, indien de maatregelen zouden vervallen en de prijzen waartegen de Chinese producenten-exporteurs het betrokken product naar de Unie zouden uitvoeren in overeenstemming zouden zijn met de tijdens het nieuwe onderzoek geconstateerde prijs bij uitvoer naar derde landen, de dumpingmarge aanzienlijk zou zijn. 3.10.3. Aantrekkelijkheid van de markt van de Unie (130) Volgens de gegevens van de GTA voerden de Chinese producenten-exporteurs naar de negen belangrijkste in overweging 118 vermelde bestemmingen uit tegen een gemiddelde prijs die 15 % lager was dan de prijs op de markt van de Unie in het tijdvak van het nieuwe onderzoek. In het verzoek om een nieuw onderzoek heeft de indiener ook aangegeven dat de verzendkosten vanuit de VRC naar Europa in het onderzoektijdvak aanzienlijk zijn gedaald ( 86 ) . Rekening houdend met het prijsniveau en de daling van de verzendkosten is de markt van de Unie voor Chinese exporteurs veel aantrekkelijker dan alle andere landen met uitzondering van de Filipijnen. Zonder maatregelen zouden de mogelijk hogere prijzen en volumes van de uitvoer naar de Unie dus hogere winsten opleveren dan de uitvoer naar andere derde landen, hetgeen de aantrekkelijkheid van de markt van de Unie aantoont. (131) Hoewel het volume van de Chinese uitvoer naar de Unie na de instelling van de oorspronkelijke maatregelen is gedaald, produceren de Chinese producenten aanzienlijke hoeveelheden van het onderzochte product en voerden zij volgens de GTA-statistieken in het tijdvak van het nieuwe onderzoek bijna 10 miljoen daarvan wereldwijd uit. (132) In het tijdvak van het nieuwe onderzoek was de omvang van de uitvoer van corrosiebestendig staal naar landen buiten de Unie gelijk aan het totale verbruik in de Unie en ongeveer 30 % meer dan de productie in de Unie in dezelfde periode. Gezien de aantrekkelijkheid van de markt van de Unie wat prijsstelling, openheid en toegenomen verbruik betreft, wordt ervan uitgegaan dat indien de maatregelen worden beëindigd, Chinese exporteurs waarschijnlijk aanzienlijke hoeveelheden corrosiebestendig staal tegen dumpingprijzen zullen verleggen naar de lucratievere markt van de Unie. (133) Bovendien zijn op veel markten wereldwijd handelsbeschermingsmaatregelen ingevoerd of uitgebreid ten aanzien van de invoer van corrosiebestendig staal uit de VRC. Het gaat onder meer om India (antidumpingmaatregelen ten aanzien van GS-codes 7225 99 en 7226 99), Zuid-Afrika en Namibië (antidumpingmaatregelen ten aanzien van GS-codes 7210 49 en 7210 61), Vietnam (antidumpingmaatregelen ten aanzien van GS-code 7225 99), Canada (antidumpingmaatregelen ten aanzien van GS-codes 7210 49 en 7226 99), Euraziatische Economische Unie (antidumpingmaatregelen ten aanzien van GS-codes 7210 49 en 7210 61), Maleisië (antidumpingmaatregelen ten aanzien van GS-codes 7210 61 en 7226 99) en Thailand (antidumpingmaatregelen ten aanzien van GS-code 7210 49) ( 87 ) . Oekraïne heeft ook antidumpingmaatregelen ten aanzien van alle GS-codes die verband houden met het betrokken product. Er zijn ook maatregelen van punt 232 van kracht in de VS en vrijwaringsmaatregelen in het VK. Deze maatregelen vormen uitvoerbeperkingen voor Chinese producenten van corrosiebestendig staal naar andere belangrijke uitvoermarkten en vergroten de kans dat de Chinese uitvoer bij het ontbreken van maatregelen naar de markt van de Unie wordt verlegd. (134) Tot slot bleef de VRC ook na de instelling van de oorspronkelijke maatregelen geïnteresseerd in de markt van de Unie, zoals blijkt uit het onderzoek naar de ontwijking van de antidumpingmaatregelen ten aanzien van de invoer van oorsprong uit de VRC, waarbij de desbetreffende maatregelen werden uitgebreid tot bepaald corrosiebestendig staal ( 88 ) . Het feit dat de Unie vrijwaringsmaatregelen heeft vastgesteld voor bepaalde staalproducten, waaronder het onderzochte product, doet niets af aan deze conclusie. De invoervolumes in het kader van het residuele tariefcontingent worden vastgesteld op een niveau dat de VRC in staat kan stellen aanzienlijke hoeveelheden corrosiebestendig staal uit te voeren. (135) Indien de maatregelen in de EU zouden vervallen, zullen de Chinese producenten waarschijnlijk weer aanzienlijke hoeveelheden corrosiebestendig staal tegen dumpingprijzen naar de markt van de Unie gaan uitvoeren. 3.10.4. Conclusie betreffende de waarschijnlijkheid van herhaling van dumping (136) Gelet op het bovenstaande heeft de Commissie geconcludeerd dat het zeer waarschijnlijk is dat, indien de huidige maatregelen zouden komen te vervallen, de dumping zich zal herhalen, ongeacht of er tijdens het tijdvak van het nieuwe onderzoek dumping heeft plaatsgevonden. (137) Met name wijzen het niveau van de normale waarde die is vastgesteld voor de VRC in vergelijking met het niveau van de prijzen bij uitvoer uit de VRC naar de markten van derde landen en de Unie, de aantrekkelijkheid van de markt van de Unie wat prijsniveau en de omvang en de beschikbaarheid van een aanzienlijke productiecapaciteit in de VRC betreft, alle op een grote waarschijnlijkheid van herhaling van dumping indien de bestaande maatregelen zouden komen te vervallen. 4. SCHADE 4.1. Omschrijving van de bedrijfstak van de Unie en productie in de Unie (138) Het soortgelijke product werd in de beoordelingsperiode door 21 producenten in de Unie vervaardigd. Zij vormen de bedrijfstak van de Unie in de zin van artikel 4, lid 1, van de basisverordening. (139) De totale productie in de Unie in het tijdvak van het nieuwe onderzoek werd vastgesteld op ongeveer 7 743 498 ton, met inbegrip van de productie voor de markt voor intern gebruik. De Commissie heeft de productie vastgesteld op basis van de antwoorden op de vragenlijst die zij van de indiener van het verzoek en de in de steekproef opgenomen producenten in de Unie heeft ontvangen. Zoals in overweging 13 vermeld, vertegenwoordigden de drie in de steekproef opgenomen producenten in de Unie samen 29 % van de totale productie van het soortgelijke product in de Unie. 4.2. Verbruik in de Unie (140) De Commissie heeft het verbruik in de Unie vastgesteld op basis van: a) gegevens van Eurofer over de verkoop en het interne gebruik (inclusief interne verkoop) van het soortgelijke product door de bedrijfstak van de Unie, getoetst aan het volume van de verkoop en het interne gebruik, zoals gerapporteerd door de in de steekproef opgenomen producenten in de Unie, en b) de invoer van het onderzochte product in de Unie uit alle derde landen zoals gerapporteerd in Eurostat. (141) Het verbruik in de Unie ontwikkelde zich als volgt: Tabel 3 Verbruik in de Unie (ton) 2019 2020 2021 TNO Totaal verbruik in de Unie 9 011 034 9 184 071 11 063 151 9 547 573 Index (2019 = 100) 100 102 123 106 Verbruik op de markt voor intern gebruik 1 864 394 1 764 931 2 091 845 1 916 305 Index (2019 = 100) 100 95 112 103 Verbruik op de vrije markt 7 146 640 7 419 141 8 971 306 7 631 268 Index (2019 = 100) 100 104 126 107 Bron: Eurostat, de indiener van het verzoek en de in de steekproef opgenomen producenten in de Unie. (142) Gedurende de gehele beoordelingsperiode is het verbruik in de Unie op de vrije markt met 7 % gestegen. De stijging van het verbruik was het sterkst in 2021, als gevolg van een herstel na de COVID-19-crisis. In dezelfde periode fluctueerde de vraag op de markt voor intern gebruik en steeg deze over het geheel genomen met 3 %. De schommelingen op de markt voor intern gebruik waren deels toe te schrijven aan verschillen in de mate waarin de lijnen werden gebruikt om het onderzochte product te produceren voor de vervaardiging van producten die buiten het toepassingsgebied van het nieuwe onderzoek vallen. 4.3. Invoer uit het betrokken land 4.3.1. Volume en marktaandeel van de invoer uit het betrokken land (143) De Commissie heeft het invoervolume vastgesteld op basis van de gegevens van Eurostat. Het marktaandeel van de invoer werd vastgesteld door deze invoer te vergelijken met het verbruik in de Unie. (144) De invoer in de Unie uit het betrokken land heeft zich als volgt ontwikkeld: Tabel 4 Invoervolume en marktaandeel 2019 2020 2021 TNO Volume van de invoer uit de VRC (ton) 196 232 10 926 953 Marktaandeel van de invoer uit de VRC 0,0  % 0,0  % 0,1  % 0,0  % Bron: Eurostat. (145) De invoer van het onderzochte product uit de VRC in de Unie was gedurende de beoordelingsperiode zeer laag. Bijgevolg was het marktaandeel van de VRC verwaarloosbaar. 4.3.2. Prijzen van de invoer uit het betrokken land en prijsonderbieding Tabel 5 Prijzen van de invoer uit het betrokken land 2019 2020 2021 TNO Gemiddelde prijs 998 1 037 972 1 395 Index (2019 = 100) 100 104 97 140 Bron: Eurostat. (146) De prijzen van de invoer uit het betrokken land stegen in de beoordelingsperiode met 40 %, maar hadden gedurende de gehele periode betrekking op minimale invoervolumes. Deze minimale volumes van de invoer uit de VRC maken geen betrouwbare berekeningen van de prijsonderbieding mogelijk. 4.4. Invoer uit andere derde landen dan de VRC (147) Het volume van de invoer in de Unie alsmede het marktaandeel en de prijzen van de invoer van bepaald corrosiebestendig staal uit andere derde landen hebben zich als volgt ontwikkeld: Tabel 6 Invoer uit derde landen Land 2019 2020 2021 TNO Vietnam Volume (ton) 28 972 51 241 744 010 709 484 Index (2019 = 100) 100 177 2 568 2 449 Marktaandeel 0,4  % 0,7  % 8,3  % 9,3  % Index (2019 = 100) 100 170 2 046 2 293 Gemiddelde prijs (EUR/ton) 664 608 1 007 1 132 Index (2019 = 100) 100 92 152 170 Turkije Volume (ton) 472 298 704 823 1 029 743 581 706 Index (2019 = 100) 100 149 218 123 Marktaandeel 6,6  % 9,5  % 11,5  % 7,6  % Index (2019 = 100) 100 144 174 115 Gemiddelde prijs (EUR/ton) 615 562 934 1 138 Index (2019 = 100) 100 91 152 185 Taiwan Volume (ton) 137 310 164 223 281 377 362 660 Index (2019 = 100) 100 120 205 264 Marktaandeel 1,9  % 2,2  % 3,1  % 4,8  % Index (2019 = 100) 100 115 163 247 Gemiddelde prijs (EUR/ton) 655 627 880 1 225 Index (2019 = 100) 100 96 134 187 India Volume (ton) 195 469 159 695 479 238 197 750 Index (2019 = 100) 100 82 245 101 Marktaandeel 2,7  % 2,2  % 5,3  % 2,6  % Index (2019 = 100) 100 79 195 95 Gemiddelde prijs (EUR/ton) 637 576 1 023 1 091 Index (2019 = 100) 100 90 161 171 Zuid-Korea Volume (ton) 221 329 241 201 144 540 164 311 Index (2019 = 100) 100 109 65 74 Marktaandeel 3,1  % 3,3  % 1,6  % 2,2  % Index (2019 = 100) 100 105 52 70 Gemiddelde prijs (EUR/ton) 683 622 862 1 213 Index (2019 = 100) 100 91 126 178 Rusland Volume (ton) 182 292 276 474 278 278 117 971 Index (2019 = 100) 100 152 153 65 Marktaandeel 2,6  % 3,7  % 3,1  % 1,5  % Index (2019 = 100) 100 146 122 61 Gemiddelde prijs (EUR/ton) 606 547 988 1 148 Index (2019 = 100) 100 90 163 189 Zuid-Afrika Volume (ton) – – 76 165 107 412 Index (2021 = 100) – – 100 141 Marktaandeel – – 0,8  % 1,4  % Index (2021 = 100) – – 100 166 Gemiddelde prijs (EUR/ton) – – 1 187 1 230 Index (2021 = 100) – – 100 104 Overige derde landen Volume (ton) 133 941 140 573 242 601 229 747 Index (2019 = 100) 100 105 181 172 Marktaandeel 1,9  % 1,9  % 2,7  % 3,0  % Index (2019 = 100) 100 101 144 161 Gemiddelde prijs (EUR/ton) 622 564 960 1 125 Index (2019 = 100) 100 91 154 181 Totaal van alle derde landen behalve de VRC Volume (ton) 1 371 611 1 738 230 3 275 952 2 471 041 Index (2019 = 100) 100 127 239 180 Marktaandeel 19,2  % 23,4  % 36,5  % 32,4  % Index (2019 = 100) 100 122 190 169 Gemiddelde prijs (EUR/ton) 634 577 968 1 153 Index (2019 = 100) 100 91 153 182 Bron: Eurostat. (148) De invoer van het onderzochte product uit andere derde landen dan de VRC steeg in totaal met 80 %, met in het bijzonder een piek in 2021 na het herstel van de COVID-19-crisis. Deze invoer was voornamelijk van oorsprong uit Turkije en Vietnam. (149) De invoer uit Turkije was gedurende de gehele beoordelingsperiode aanzienlijk, hoewel de volumes varieerden. De opening op 24 juni 2021 ( 89 ) van een antidumpingonderzoek met betrekking tot de invoer van een soortgelijk product van oorsprong uit Rusland en Turkije ( 90 ) kan een afschrikkend effect hebben gehad op de invoer van het onderzochte product uit die twee landen in 2021 en in het tijdvak van het nieuwe onderzoek. (150) De invoer uit Vietnam was in 2019 en 2020 beperkt, maar steeg vervolgens exponentieel met meer dan 2 000 % en werd de belangrijkste bron van invoer. De twee belangrijkste redenen voor deze stijging waren de inwerkingtreding van een vrijhandelsovereenkomst tussen de EU en Vietnam ( 91 ) en de uitsluiting van Vietnamees corrosiebestendig staal van de vrijwaringsmaatregel voor staal tot juni 2022 ( 92 ) . (151) Het marktaandeel van andere derde landen dan de VRC steeg van 19,2 % in 2019 tot 32,4 % in het tijdvak van het nieuwe onderzoek. (152) In theorie waren de prijzen van de invoer uit derde landen sinds 2020 lager dan die van de bedrijfstak van de Unie, waarbij de kloof in de loop van de tijd kleiner werd. Er moet echter worden opgemerkt dat er verschillende productmixen kunnen zijn en dat, specifiek met betrekking tot Turkije, de prijzen in de bovenstaande tabel de toepasselijke antidumpingrechten in het laatste deel van 2022 uitsluiten. 4.5. Economische situatie van de bedrijfstak van de Unie 4.5.1. Algemene opmerkingen (153) De beoordeling van de economische situatie van de bedrijfstak van de Unie omvatte een evaluatie van alle economische indicatoren die in de beoordelingsperiode op de situatie van de bedrijfstak van de Unie van invloed waren. (154) Zoals vermeld in punt 1.6.1 is voor de beoordeling van de economische situatie van de bedrijfstak van de Unie gebruikgemaakt van een steekproef. (155) Voor de schadevaststelling maakte de Commissie een onderscheid tussen macro-economische en micro-economische schade-indicatoren. De Commissie heeft de macro-economische indicatoren beoordeeld op basis van gegevens uit het antwoord van Eurofer op de vragenlijst met betrekking tot alle producenten in de Unie, waar nodig getoetst aan de hand van de antwoorden op de vragenlijst van de in de steekproef opgenomen producenten in de Unie. Bij het beoordelen van de micro-economische indicatoren ging de Commissie uit van de gegevens die de in de steekproef opgenomen producenten in de Unie in hun antwoorden op de vragenlijst hadden verstrekt. Beide reeksen gegevens werden geverifieerd en bleken representatief te zijn voor de economische situatie van de bedrijfstak van de Unie. (156) De macro-economische indicatoren zijn: productie, productiecapaciteit, bezettingsgraad, verkoopvolume, marktaandeel, groei, werkgelegenheid, productiviteit, hoogte van de dumpingmarge en herstel van eerdere dumping. (157) De micro-economische indicatoren zijn: gemiddelde eenheidsprijzen, kosten per eenheid, loonkosten, voorraden, winstgevendheid, kasstroom, investeringen, rendement van investeringen en vermogen om kapitaal aan te trekken. 4.5.2. Macro-economische indicatoren 4.5.2.1.   Productie, productiecapaciteit en bezettingsgraad (158) De totale productie, de productiecapaciteit en de bezettingsgraad in de Unie hebben zich in de beoordelingsperiode ontwikkeld als volgt: Tabel 7 Productie, productiecapaciteit en bezettingsgraad 2019 2020 2021 TNO Productievolume (ton) 9 209 033 8 901 268 8 995 570 7 743 498 Index (2019 = 100) 100 97 98 84 Productiecapaciteit (ton) 11 569 564 12 587 213 11 159 969 11 244 662 Index (2019 = 100) 100 109 96 97 Bezettingsgraad 79,6  % 70,7  % 80,6  % 68,9  % Index (2019 = 100) 100 89 101 87 Bron: Eurofer en in de steekproef opgenomen producenten in de Unie. (159) Het productievolume van de bedrijfstak van de Unie schommelde en daalde in de beoordelingsperiode in totaal met 16 %. De daling in 2020 was deels het gevolg van de druk die werd uitgeoefend door de invoer uit Turkije en Rusland ( 93 ) . Tijdens de beoordelingsperiode varieerde de productiecapaciteit van de bedrijfstak van de Unie. Deze daalde in totaal met 3 %. De daling van het productievolume in het laatste deel van de beoordelingsperiode is grotendeels, en de daling van de productiecapaciteit is volledig veroorzaakt door niet-representatieve financiële en daaruit voortvloeiende operationele moeilijkheden die één niet in de steekproef opgenomen producent in de Unie heeft ondervonden ( 94 ) . De bezettingsgraad daalde met 13 %, voornamelijk als gevolg van de daling van de productie in de Unie. (160) Zoals in het oorspronkelijke onderzoek is vastgesteld, zijn bovenstaande trends echter deels theoretisch, aangezien de producenten in de Unie lijnen voor thermisch verzinken gebruiken voor de productie van het onderzochte product, maar ook van andere producten waarop dit nieuwe onderzoek niet van toepassing is. In de beoordelingsperiode veranderde het aandeel van de aan het onderzochte product toegewezen productielijnen voor bepaalde producenten. 4.5.2.2.   Verkoopvolumes op de vrije markt, intern gebruikte volumes en marktaandeel (161) De verkoophoeveelheden en het marktaandeel van de bedrijfstak van de Unie hebben zich in de beoordelingsperiode als volgt ontwikkeld: Tabel 8 Verkoopvolume en aandeel op de vrije markt 2019 2020 2021 TNO Verkoop op de vrije markt (ton) 5 774 832 5 680 681 5 684 429 5 159 274 Index (2019 = 100) 100 98 98 89 Marktaandeel van de verkoop op de vrije markt (%) 80,8  % 76,6  % 63,4  % 67,6  % Index (2019 = 100) 100 95 78 84 Bron: Eurofer en in de steekproef opgenomen producenten in de Unie. (162) Het verkoopvolume van de bedrijfstak van de Unie op de markt van de Unie nam in de beoordelingsperiode toe met 11 %. De daling deed zich voornamelijk voor tussen 2021 en het tijdvak van het nieuwe onderzoek en wordt verklaard door de daling van het verbruik in die periode en de teloorgang van een grote, niet in de steekproef opgenomen producent in de Unie in 2021, zoals uiteengezet in overweging 151. (163) In de beoordelingsperiode daalde het marktaandeel van de bedrijfstak van de Unie op de vrije markt met 16 %, doordat tegelijkertijd de invoer exponentieel steeg, d.w.z. dat deze in absolute termen tweemaal zo veel steeg als het verbruik. Tabel 9 Volume van het interne gebruik en marktaandeel 2019 2020 2021 TNO Markt voor intern gebruik (ton) 1 864 394 1 764 931 2 091 845 1 916 305 Index (2019 = 100) 100 95 112 103 Aandeel van de markt voor intern gebruik in de totale productie van de Unie (%) 20,2  % 19,8  % 23,3  % 24,7  % Index (2019 = 100) 100 98 115 122 Bron: Eurofer en in de steekproef opgenomen producenten in de Unie. (164) Het volume voor intern gebruik van de bedrijfstak van de Unie was relatief stabiel en steeg in totaal met 3 %. (165) De daling van de productie in de Unie leidde tot een stijging van het aandeel van de markt voor intern gebruik in de totale productie in de Unie. 4.5.2.3.   Groei (166) De bedrijfstak van de Unie slaagde erin gedeeltelijk te profiteren van groeiperioden op de markt van de Unie, ook al was zijn bezettingsgraad lager dan tijdens het oorspronkelijke onderzoek en waren er een aantal herstructureringen aan de gang. De bedrijfstak van de Unie heeft gedurende de hele beoordelingsperiode een aanzienlijk marktaandeel behouden. 4.5.2.4.   Werkgelegenheid en productiviteit (167) De werkgelegenheid en de productiviteit hebben zich in de beoordelingsperiode ontwikkeld als volgt: Tabel 10 Werkgelegenheid en productiviteit 2019 2020 2021 TNO Aantal werknemers 11 117 12 048 10 385 9 593 Index (2019 = 100) 100 108 93 86 Productiviteit (ton/werknemer) 828 739 866 807 Index (2019 = 100) 100 89 105 97 Bron: Eurofer en in de steekproef opgenomen producenten in de Unie. (168) Tijdens de beoordelingsperiode fluctueerde de werkgelegenheid in de bedrijfstak van de Unie die verband hield met de productie van het onderzochte product, en daalde die met 14 %. De daling in het laatste deel van de beoordelingsperiode moet worden toegeschreven aan de ontwikkelingen bij één grote producent, zoals vermeld in overweging 151. Tevens zijn sommige fluctuaties theoretisch omdat zij het gevolg zijn van verschillende productiemodellen en van verschillende methoden voor de toewijzing van middelen, waarvan het uitgangspunt een productfamilie was die breder was dan het onderzochte product (namelijk alle thermisch verzinkte producten). (169) De productiviteit van de bedrijfstak van de Unie daalde in de beoordelingsperiode met 3 %. De schommelingen houden verband met de daling van het productievolume in de Unie in 2020 en in het tijdvak van het nieuwe onderzoek. 4.5.2.5.   Hoogte van de dumpingmarge en herstel van eerdere dumping (170) De omvang van de invoer in het tijdvak van het nieuwe onderzoek was zeer gering en kwam overeen met een verwaarloosbaar deel van het verbruik in de Unie. De gevolgen van de hoogte van de werkelijke dumpingmarges voor de bedrijfstak van de Unie konden derhalve niet op zinvolle wijze worden vastgesteld. Het nieuwe onderzoek was gericht op de waarschijnlijkheid van herhaling van dumping indien de antidumpingmaatregelen zouden worden ingetrokken. Zoals vermeld in overweging 120 was het verschil tussen de normale waarde en de prijs bij uitvoer naar derde landen echter aanzienlijk. (171) Corrosiebestendig staal is reeds het voorwerp geweest van antidumpingonderzoeken. In het oorspronkelijke onderzoek heeft de Commissie vastgesteld dat de situatie van de bedrijfstak van de Unie in de periode van 1 oktober 2015 tot en met 30 september 2016 aanzienlijk werd beïnvloed door de invoer met dumping van het onderzochte product van oorsprong uit de VRC. Naar aanleiding van een onderzoek naar de ontwijking van de antidumpingmaatregelen ten aanzien van de invoer van oorsprong uit de VRC zijn de desbetreffende maatregelen in augustus 2020 uitgebreid tot bepaald enigszins gewijzigd corrosiebestendig staal ( 95 ) . In een onderzoek naar onder meer het onderzochte product heeft de Commissie vastgesteld dat de situatie van de bedrijfstak van de Unie in de periode van 1 januari 2020 tot en met 30 december 2020 negatief werd beïnvloed door de invoer met dumping van oorsprong uit Rusland en Turkije ( 96 ) . (172) De bedrijfstak van de Unie was zich dus van eerdere dumpingpraktijken aan het herstellen toen het huidige onderzoek is geopend. De geldende maatregelen hadden echter ontegenzeglijk een positief effect op de bedrijfstak van de Unie. 4.5.3. Micro-economische indicatoren 4.5.3.1.   Prijzen en factoren die de prijzen beïnvloeden (173) De gewogen gemiddelde verkoopprijzen per eenheid van de in de steekproef opgenomen producenten in de Unie voor verkoop aan niet-verbonden afnemers in de Unie hebben zich gedurende de beoordelingsperiode als volgt ontwikkeld: Tabel 11 Verkoopprijzen en productiekosten in de Unie (EUR/ton) 2019 2020 2021 TNO Gemiddelde verkoopprijs per eenheid op de vrije markt 628 587 1 039 1 162 Index (2019 = 100) 100 93 165 185 Productiekosten per eenheid 601 588 789 986 Index (2019 = 100) 100 98 131 164 Bron: In de steekproef opgenomen producenten in de Unie. (174) De producenten in de Unie zouden hun verkoopprijzen in de Unie kunnen verhogen als gevolg van relevante handelsbeschermingsmaatregelen. (175) De productiekosten per eenheid stegen in de beoordelingsperiode in totaal met 64 %. De prijzen van een aantal belangrijke grondstoffen en van energie zijn in de tweede helft van de beoordelingsperiode aanzienlijk gestegen. 4.5.3.2.   Loonkosten (176) De gemiddelde loonkosten van de in de steekproef opgenomen producenten in de Unie hebben zich gedurende de beoordelingsperiode als volgt ontwikkeld: Tabel 12 Gemiddelde loonkosten per werknemer 2019 2020 2021 TNO Gemiddelde loonkosten per werknemer (EUR) 72 692 68 225 77 162 81 837 Index (2019 = 100) 100 94 106 113 Bron: In de steekproef opgenomen producenten in de Unie. (177) De gemiddelde loonkosten per werknemer van de in de steekproef opgenomen producenten in de Unie stegen in de beoordelingsperiode met 13 %. Zij zijn in 2020 tijdelijk gedaald als gevolg van overheidssteunmaatregelen in verband met COVID-19. 4.5.3.3.   Voorraden (178) De voorraden van de in de steekproef opgenomen producenten in de Unie hebben zich gedurende de beoordelingsperiode als volgt ontwikkeld: Tabel 13 Voorraden 2019 2020 2021 TNO Eindvoorraden (ton) 154 680 111 817 171 244 160 558 Index (2019 = 100) 100 72 111 104 Eindvoorraden als percentage van de productie 7,6  % 5,3  % 7,2  % 7,6  % Index (2019 = 100) 100 70 96 100 Bron: In de steekproef opgenomen producenten in de Unie. (179) De producenten in de Unie houden doorgaans zelf kleine voorraden aan. Voorraden worden dan ook niet als een belangrijke schade-indicator voor deze bedrijfstak beschouwd. Dit wordt ook bevestigd door een analyse van de ontwikkeling van de eindvoorraden uitgedrukt als percentage van de productie. 4.5.3.4.   Winstgevendheid, kasstroom, investeringen, rendement van investeringen en vermogen om kapitaal aan te trekken (180) De winstgevendheid, de kasstroom, de investeringen en het rendement van investeringen van de in de steekproef opgenomen producenten in de Unie hebben zich gedurende de beoordelingsperiode als volgt ontwikkeld: Tabel 14 Winstgevendheid, kasstroom, investeringen en rendement van investeringen 2019 2020 2021 TNO Winstgevendheid van de verkoop in de Unie aan niet-verbonden afnemers (% van de omzet) –3,7  % –1,7  % 16,1  % 7,9  % Index (2019 = 100) – 100 –46 435 214 Kasstroom (EUR) –26 986 371 43 439 334 269 485 933 189 860 405 Index (2019 = 100) – 100 161 999 704 Investeringen (EUR) 27 483 583 30 820 545 25 152 956 35 339 227 Index (2019 = 100) 100 112 92 129 Rendement van investeringen –6  % –3  % 33  % 22  % Index (2019 = 100) – 100 –50 550 367 Bron: In de steekproef opgenomen producenten in de Unie. (181) De Commissie heeft de winstgevendheid van de in de steekproef opgenomen producenten in de Unie vastgesteld door de nettowinst vóór belastingen van de verkoop van het soortgelijke product aan niet-verbonden afnemers in de Unie uit te drukken als percentage van de aldus gerealiseerde omzet. De invoer met dumping uit verschillende landen heeft ertoe bijgedragen dat de bedrijfstak van de Unie in 2019 en 2020 verlies leed. De daarna ingevoerde handelsbeschermingsmaatregelen hebben de producenten in de Unie geholpen om hun verkoopprijzen sterker te verhogen dan de stijging van hun productiekosten en om duurzame winstniveaus te behalen. In het tijdvak van het nieuwe onderzoek daalde de winst aanzienlijk ten opzichte van 2021, aangezien de verdere sterke stijging van de productiekosten niet meer kon worden meegenomen in de verkoopprijzen. De winstgevendheid die zowel in 2021 als in 2022 werd behaald, was echter hoger dan de streefwinst die in eerdere onderzoeken voor hetzelfde en een iets breder productassortiment was vastgesteld ( 97 ) . (182) De nettokasstroom is het vermogen van de producenten in de Unie om hun activiteiten zelf te financieren. De trend in de nettokasstroom volgde de positieve ontwikkelingen wat de winstgevendheid betreft. (183) Investeringen zijn de nettoboekwaarde van de activa. De netto-investeringen stegen in de beoordelingsperiode over het geheel genomen. In het algemeen waren de investeringen bedoeld om de bestaande capaciteit te behouden, de kwaliteit te verbeteren, de kosten te verlagen en energie te besparen. (184) Het rendement van de investeringen is de winst uitgedrukt als percentage van de nettoboekwaarde van de investeringen. Het ontwikkelde zich zeer positief in een context van aanzienlijke winsten maar beperkte investeringen. (185) Het vermogen om kapitaal aan te trekken werd niet rechtstreeks beïnvloed door de invoer uit de VRC. 4.6. Conclusie inzake schade (186) Uit de ontwikkeling van de micro- en macro-indicatoren tijdens de beoordelingsperiode bleek dat de financiële situatie van de bedrijfstak van de Unie in 2021 en het tijdvak van het nieuwe onderzoek goed was, waarbij de winstgevendheid in beide jaren hoger was dan de eerder vastgestelde streefwinst voor de bedrijfstak. (187) Bepaalde volume-indicatoren en de werkgelegenheid verslechterden, maar dat kan voor een groot deel of geheel worden toegeschreven aan bijzondere moeilijkheden die één grote producent in de Unie ondervond en die zijn productie in 2021 vrijwel stopzette. Alle andere producenten in de Unie samen zouden een beeld geven van een bedrijfstak van de Unie die nauwelijks of helemaal niet wordt getroffen door de aanzienlijke daling van het verbruik in het tijdvak van het nieuwe onderzoek en de sterke stijging van de invoer in de beoordelingsperiode. (188) Op grond van het voorgaande heeft de Commissie geconcludeerd dat de bedrijfstak van de Unie in het tijdvak van het nieuwe onderzoek geen aanmerkelijke schade heeft geleden in de zin van artikel 3, lid 5, van de basisverordening. 5. WAARSCHIJNLIJKHEID VAN HERHALING VAN SCHADE (189) Zoals de Commissie in het bovenstaande punt heeft geconcludeerd, heeft de bedrijfstak van de Unie in het tijdvak van het nieuwe onderzoek geen aanmerkelijke schade geleden. Daarom heeft de Commissie overeenkomstig artikel 11, lid 2, van de basisverordening beoordeeld of herhaling van de oorspronkelijk door de invoer met dumping uit de VRC veroorzaakte schade waarschijnlijk is, mochten de maatregelen komen te vervallen. (190) In dit opzicht baseerde de Commissie zich op de door de meewerkende partijen verstrekte informatie en op alle andere beschikbare informatie in het dossier. Zij heeft de productiecapaciteit en de reservecapaciteit in de VRC onderzocht; de verhouding tussen de prijzen in de Unie, de VRC en de prijzen bij uitvoer uit de VRC naar derde landen; de waarschijnlijke prijzen en volumes van de invoer uit de VRC bij afwezigheid van antidumpingmaatregelen; en de gevolgen voor de bedrijfstak van de Unie indien de maatregelen zouden komen te vervallen. (191) Zoals geconcludeerd in overweging 123, vertegenwoordigt de geschatte Chinese reservecapaciteit voor corrosiebestendig staal meer dan 80 % van het vrije verbruik van corrosiebestendig staal op de markt van de Unie in het tijdvak van het nieuwe onderzoek, maar zou dat percentage kunnen stijgen in het licht van de bezettingsgraad van Chinese installaties voor corrosiebestendig staal, die naar verwachting 86,2 % zal bedragen in 2023 ( 98 ) . Bovendien zijn de prijzen in de Unie, zoals geconcludeerd in overweging 127, hoger dan in negen van de tien grootste huidige uitvoerbestemmingen van corrosiebestendig staal uit de VRC. (192) Op basis daarvan is het zeer waarschijnlijk dat het vervallen van de antidumpingmaatregelen zal leiden tot een toename van de Chinese uitvoer naar de Unie. Gezien de afnemende binnenlandse vraag in de VRC, het feit dat producenten van corrosiebestendig staal gemakkelijk kunnen overschakelen van de productie van andere thermisch verzinkte producten naar corrosiebestendig staal, en de hogere prijzen op de markt van de Unie (zie de overwegingen 123 en 122), zou een dergelijke stijging nog groter kunnen zijn dan de huidige Chinese reservecapaciteit, die reeds 80 % van het verbruik in de Unie zou uitmaken. (193) Bovendien heeft de Commissie, zoals uiteengezet in overweging 127, de prijzen van de invoer vergeleken met de prijzen van de bedrijfstak van de Unie op basis van de huidige uitvoerprijzen van Chinese producenten-exporteurs naar derde landen. De prijzen naar de belangrijkste uitvoerbestemmingen met representatieve verkoop als vermeld in overweging 126 werden gecorrigeerd door eerst de kosten van het vervoer vanuit de VRC naar derde landen in mindering te brengen en vervolgens de kosten voor het vervoer vanuit de VRC naar de Unie op te tellen, met gebruikmaking van de kostengegevens van zeevracht uit het verzoek om een nieuw onderzoek. Uitgaande van die berekende cif-prijzen en een vergelijking daarvan met de gewogen gemiddelde verkoopprijzen die de drie in de steekproef opgenomen producenten in de Unie in rekening brachten aan niet-verbonden afnemers op de markt van de Unie, gecorrigeerd tot het niveau af fabriek, onderboden de prijzen van de Chinese uitvoer naar derde landen de gemiddelde verkoopprijzen van de bedrijfstak van de Unie, naar behoren gecorrigeerd tot het niveau af fabriek, met 6,8 %. Het verzoek bevatte ook informatie waaruit bleek dat de VRC tegen lage prijzen steeds grotere hoeveelheden uitvoerde naar landen buiten de Unie ( 99 ) . (194) Bovendien heeft de VRC, hoe belangrijk de uitvoermarkten ook zijn voor de Chinese industrie, steeds meer moeite om toegang tot deze markten te krijgen als gevolg van een breed scala van maatregelen die door andere derde landen zijn ingesteld ten aanzien van de invoer van bepaald corrosiebestendig staal uit de VRC, zoals beschreven in punt 3. (195) De markt voor het onderzochte product is wat de prijzen betreft zeer concurrerend. Daarom zou de waarschijnlijke komst in de Unie van invoer uit het betrokken land tegen lage prijzen de bedrijfstak van de Unie dwingen zijn productie te verminderen en zijn prijzen te verlagen. De producenten in de Unie zouden onvoldoende tijd hebben om te herstellen van de schade in het verleden, verder te investeren en hun verplichtingen na te komen, ook op sociaal en milieugebied. (196) De winstniveaus zullen waarschijnlijk onhoudbaar worden voor een bedrijfstak zo die kapitaalintensief is. Grote verliezen binnen de bedrijfstak van de Unie zullen zijn vermogen om kapitaal aan te trekken ondermijnen, zijn levensvatbaarheid in gevaar brengen en mogelijk leiden tot de sluiting van productiefaciliteiten en ontslagen, alsook tot verstoringen in de toeleveringsketens. (197) Er zijn vrijwaringsmaatregelen voor staal waarvan producenten in de Unie reeds profiteren. Het huidige antidumpingonderzoek heeft echter betrekking op een afzonderlijke kwestie die nog niet door een bestaande maatregel wordt aangepakt. (198) Op basis hiervan wordt geconcludeerd dat het ontbreken van maatregelen naar alle waarschijnlijkheid zou leiden tot een aanzienlijke toename van invoer met dumping tegen schade veroorzakende prijzen uit de VRC en tot herhaling van aanmerkelijke schade. 6. BELANG VAN DE UNIE (199) Overeenkomstig artikel 21 van de basisverordening heeft de Commissie onderzocht of handhaving van de bestaande antidumpingmaatregelen in strijd is met het belang van de Unie in haar geheel. Het belang van de Unie werd vastgesteld op basis van een beoordeling van alle betrokken belangen, waaronder die van de bedrijfstak van de Unie, de importeurs en de gebruikers. 6.1. Belang van de bedrijfstak van de Unie (200) De meeste van de 21 producenten in de Unie steunden het verzoek, terwijl geen enkele producent bezwaar maakte tegen de opening van het onderzoek. Zoals geconcludeerd in punt 4, lijdt de bedrijfstak van de Unie niet langer aanmerkelijke schade. Zoals in punt 5 werd geconcludeerd, zou intrekking van de maatregelen echter leiden tot een nieuwe instroom van invoer met dumping uit de VRC, die snel tot een herhaling van schade zou leiden. Voortzetting van de maatregelen is derhalve in het belang van de bedrijfstak van Unie. 6.2. Belang van de niet-verbonden importeurs (201) Geen enkele importeur heeft aan het onderzoek medewerking verleend. (202) Door het gebrek aan medewerking van importeurs kon de Commissie niet nagaan of de importeurs slecht presteerden of niet in staat waren eventuele prijsverhogingen door te berekenen. (203) De Commissie merkt op dat importeurs en toeleveringsketens, afgezien van de overvloedige productie in de Unie, de invoer van talrijke leveranciers en vanuit talrijke landen te baat kunnen nemen. De uitbreiding van de maatregelen is niet bedoeld om de invoer uit de VRC uit te sluiten van de markt, maar alleen om ervoor te zorgen dat die invoer niet tegen dumpingprijzen wordt verkocht, waardoor schade wordt veroorzaakt. 6.3. Belang van de gebruikers (204) De gebruikers hebben geen medewerking verleend aan het onderzoek. Daarom was de Commissie niet in staat de gevolgen van de bestaande maatregelen voor de situatie van de gebruikers te analyseren. (205) De Commissie merkt op dat de Commissie in de loop van haar oorspronkelijke onderzoek heeft geconcludeerd dat de thans geldende maatregelen geen significante negatieve gevolgen hebben voor gebruikers en consumenten. Bepaald corrosiebestendig staal vertegenwoordigt over het algemeen namelijk een relatief klein deel van de kosten van een bouwproject (slechts ongeveer één procent voor een bakstenen huis en twee procent voor een kantoorgebouw), zoals vermeld in een voorbeeld in bijlage 13 bij het verzoek. 6.4. Conclusie inzake belang van de Unie (206) Gezien het bovenstaande heeft de Commissie geconcludeerd dat er, wat het belang van de Unie betreft, geen dwingende redenen waren om de bestaande maatregelen ten aanzien van invoer van bepaald corrosiebestendig staal van oorsprong uit de VRC niet te handhaven. 7. ANTIDUMPINGMAATREGELEN (207) Gelet op de conclusies van de Commissie inzake de waarschijnlijkheid van herhaling van dumping, de waarschijnlijkheid van herhaling van schade en het belang van de Unie, moeten de antidumpingmaatregelen ten aanzien van bepaald corrosiebestendig staal uit de VRC worden gehandhaafd. (208) De individuele antidumpingrechten voor ondernemingen die in deze verordening worden genoemd, zijn uitsluitend van toepassing op de invoer van het onderzochte product voor zover het van oorsprong is uit het betrokken land en is geproduceerd door de genoemde rechtspersonen. Op de invoer van het onderzochte product dat is geproduceerd door andere ondernemingen die in het dispositief van deze verordening niet uitdrukkelijk worden genoemd, met inbegrip van entiteiten die aan de specifiek genoemde ondernemingen zijn verbonden, is het recht van toepassing dat voor “alle overige invoer van oorsprong uit de Volksrepubliek China” geldt. Die invoer mag niet worden onderworpen aan de individuele antidumpingrechten. (209) Een onderneming die haar naam wijzigt, mag vragen deze individuele antidumpingrechten te blijven toepassen. Het verzoek moet worden ingediend bij de Commissie ( 100 ) . Dit verzoek moet alle relevante informatie bevatten waaruit blijkt dat de wijziging geen invloed heeft op het recht van de onderneming om te genieten van het recht dat op haar van toepassing is. Als de naamswijziging van de onderneming niet van invloed is op haar recht om in aanmerking te komen voor het recht dat op haar van toepassing is, zal een verordening over de naamswijziging worden bekendgemaakt in het Publicatieblad van de Europese Unie . (210) Om het gevaar van ontwijking als gevolg van het verschil in rechten zo veel mogelijk te beperken, zijn speciale maatregelen nodig om de toepassing van de individuele antidumpingrechten te garanderen. De ondernemingen met individuele antidumpingrechten moeten een geldige handelsfactuur overleggen aan de douaneautoriteiten van de lidstaten. De factuur moet voldoen aan de in artikel 1, lid 3, van deze verordening vastgestelde vereisten. Invoer die niet van een dergelijke factuur vergezeld gaat, wordt onderworpen aan het antidumpingrecht dat van toepassing is op “alle overige invoer van oorsprong uit de Volksrepubliek China”. (211) Hoewel de douaneautoriteiten van de lidstaten over deze factuur moeten beschikken om ten aanzien van de invoer de individuele antidumpingrechten te kunnen toepassen, is overlegging van die factuur niet de enige factor waarmee de douaneautoriteiten rekening moeten houden. Zelfs als aan hen een factuur wordt overgelegd die voldoet aan alle voorschriften van artikel 1, lid 3, van deze verordening, moeten de douaneautoriteiten van de lidstaten namelijk hun gebruikelijke controles uitvoeren en kunnen zij, net als in alle andere gevallen, aanvullende documenten (vervoersdocumenten enz.) verlangen om de juistheid van de gegevens in de aangifte te controleren en te waarborgen dat het lagere recht vervolgens terecht wordt toegepast, in overeenstemming met de douanewetgeving. (212) Indien het volume van de uitvoer door een van de ondernemingen die een lager individueel recht genieten, na de instelling van de maatregelen in kwestie aanzienlijk toeneemt, kan dit op zich worden beschouwd als een verandering in de structuur van het handelsverkeer als gevolg van de instelling van maatregelen in de zin van artikel 13, lid 1, van de basisverordening. In dergelijke omstandigheden kan, mits aan de voorwaarden is voldaan, een onderzoek naar ontwijking van maatregelen worden geopend. Hierbij kan onder meer worden onderzocht of het nodig is een individueel recht of individuele rechten in te trekken en in plaats daarvan het voor het gehele land geldende recht in te stellen. (213) Een exporteur of producent die het betrokken product in de periode die wordt gebruikt voor de vaststelling van de hoogte van het momenteel op zijn uitvoer toepasselijke recht niet naar de Unie heeft uitgevoerd, kan de Commissie verzoeken om toepassing van het antidumpingrecht voor niet in de steekproef opgenomen meewerkende ondernemingen. De Commissie moet een dergelijk verzoek inwilligen mits aan drie voorwaarden wordt voldaan. De nieuwe producent-exporteur zou moeten aantonen dat: i) hij het betrokken product niet naar de Unie heeft uitgevoerd in de periode die werd gebruikt voor de vaststelling van het niveau van het recht dat momenteel van toepassing is op zijn uitvoer; ii) hij niet verbonden is met een onderneming die dit wel deed en dus onderworpen is aan de antidumpingrechten, en iii) hij het betrokken product daarna heeft uitgevoerd of een onherroepelijke contractuele verplichting is aangegaan om dit in aanzienlijke hoeveelheden te doen. (214) Alle belanghebbenden zijn in kennis gesteld van de belangrijkste feiten en overwegingen op grond waarvan het voornemen bestond om handhaving van de bestaande maatregelen aan te bevelen. Zij konden hierover tevens binnen een bepaalde termijn opmerkingen maken. Er werden geen opmerkingen ontvangen. (215) Indien een bedrag moet worden terugbetaald naar aanleiding van een arrest van het Hof van Justitie van de Europese Unie, geldt ingevolge artikel 109 van Verordening (EU, Euratom) 2018/1046 van het Europees Parlement en de Raad ( 101 ) als rentevoet de rente die de Europese Centrale Bank voor haar basisherfinancieringstransacties hanteert, zoals bekendgemaakt in de C-serie van het Publicatieblad van de Europese Unie op de eerste kalenderdag van elke maand. (216) Bij Uitvoeringsverordening (EU) 2019/159 ( 102 ) heeft de Commissie voor een periode van drie jaar een vrijwaringsmaatregel ten aanzien van bepaalde staalproducten ingesteld. Bij Uitvoeringsverordening (EU) 2021/1029 van de Commissie ( 103 ) is de vrijwaringsmaatregel verlengd tot en met 30 juni 2024. Het betrokken product is een van de productcategorieën die onder de vrijwaringsmaatregel vallen. Zodra de in het kader van de vrijwaringsmaatregel vastgestelde tariefcontingenten worden overschreden, zou bijgevolg voor dezelfde partij zowel het douanerecht bij contingentoverschrijding als het antidumpingrecht verschuldigd zijn. Aangezien een dergelijke cumulatie van antidumpingmaatregelen met vrijwaringsmaatregelen een groter effect op de handel kan hebben dan wenselijk, heeft de Commissie besloten te voorkomen dat het antidumpingrecht en het douanerecht bij contingentoverschrijding voor het betrokken product gedurende de duur van de instelling van het vrijwaringsrecht gelijktijdig worden toegepast. (217) Dit betekent dat in gevallen waarin het in artikel 1, lid 6, van Verordening (EU) 2019/159 bedoelde douanerecht bij contingentoverschrijding op het betrokken product van toepassing wordt en dit recht het niveau van de in de onderhavige verordening vastgestelde antidumpingrechten overschrijdt, uitsluitend het in artikel 1, lid 6, van Verordening (EU) 2019/159 bedoelde douanerecht bij contingentoverschrijding wordt geïnd. Gedurende de periode waarin de vrijwarings- en de antidumpingrechten gelijktijdig van toepassing zijn, wordt de inning van de krachtens de onderhavige verordening ingestelde rechten geschorst. Wanneer het in artikel 1, lid 6, van Verordening (EU) 2019/159 bedoelde douanerecht bij contingentoverschrijding op het betrokken product van toepassing wordt en dit recht wordt vastgesteld op een lager niveau dan het niveau van de antidumpingrechten in de onderhavige verordening, wordt het in artikel 1, lid 6, van Verordening (EU) 2019/159 bedoelde douanerecht bij contingentoverschrijding geïnd naast het verschil tussen dat recht en de hogere krachtens de onderhavige verordening ingestelde antidumpingrechten. Het gedeelte van het bedrag aan niet-geïnde antidumpingrechten wordt geschorst. (218) De in deze verordening vervatte maatregelen zijn in overeenstemming met het advies van het bij artikel 15, lid 1, van de basisverordening, HEEFT DE VOLGENDE VERORDENING VASTGESTELD: Artikel 1 1.   Er wordt een definitief antidumpingrecht ingesteld op gewalste platte producten van ijzer of gelegeerd staal of niet-gelegeerd staal, al-rustig, thermisch geplateerd of bekleed met zink en/of aluminium, en geen ander metaal, chemisch gepassiveerd, bevattende: 0,015 of meer doch niet meer dan 0,170 gewichtspercent koolstof, 0,015 of meer doch niet meer dan 0,100 gewichtspercent aluminium, niet meer dan 0,045 gewichtspercent niobium, niet meer dan 0,010 gewichtspercent titaan en niet meer dan 0,010 gewichtspercent vanadium, opgerold, als op maat gesneden platen en als bandstaal aangeboden. De volgende producten blijven buiten beschouwing: — producten van roestvrij staal, van siliciumstaal en van sneldraaistaal, — producten die enkel warm of koud gewalst zijn. Het betrokken product wordt momenteel ingedeeld onder de GN-codes ex 7210 41 00, ex 7210 49 00, ex 7210 61 00, ex 7210 69 00, ex 7212 30 00, ex 7212 50 61, ex 7212 50 69, ex 7225 92 00, ex 7225 99 00, ex 7226 99 30 en ex 7226 99 70 (Taric-codes: 7210410020, 7210490020, 7210610020, 7210690020, 7212300020, 7212506120, 7212506920, 7225920020, 7225990022, 7225990092, 7226993010, 7226997094) en is van oorsprong uit de Volksrepubliek China. 2.   Het definitieve antidumpingrecht dat van toepassing is op de nettoprijs, franco grens Unie, vóór inklaring, van het in lid 1 omschreven en door de hieronder vermelde ondernemingen vervaardigde product is als volgt: Onderneming Definitief recht (%) Aanvullende Taric-code Hesteel Co., Ltd Handan Branch 27,8 C227 Handan Iron & Steel Group Han-Bao Co., Ltd. 27,8 C158 Hesteel Co., Ltd Tangshan Branch 27,8 C159 Tangshan Iron & Steel Group High Strength Automotive Strip Co., Ltd. 27,8 C228 Beijing Shougang Cold Rolling Co., Ltd. 17,2 C229 Shougang Jingtang United Iron and Steel Co., Ltd. 17,2 C164 Zhangjiagang Shagang Dongshin Galvanized Steel Sheet Co., Ltd. 27,9 C230 Zhangjiagang Yangtze River Cold Rolled Sheet Co., Ltd. 27,9 C112 Andere meewerkende ondernemingen, opgenomen in de bijlage 26,1 Zie bijlage Alle overige invoer van oorsprong uit de Volksrepubliek China 27,9 C999 3.   Het definitieve antidumpingrecht dat van toepassing is op invoer van oorsprong uit de Volksrepubliek China, zoals uiteengezet in lid 2, wordt uitgebreid tot invoer van gewalste platte producten van ijzer of gelegeerd staal of niet-gelegeerd staal, thermisch geplateerd of bekleed met zink en/of aluminium en/of magnesium, al dan niet gelegeerd met silicium, chemisch gepassiveerd, met of zonder aanvullende oppervlaktebehandeling, zoals invetten of verzegelen, bevattende: niet meer dan 0,5 gewichtspercent koolstof, niet meer dan 1,1 gewichtspercent aluminium, niet meer dan 0,12 gewichtspercent niobium, niet meer dan 0,17 gewichtspercent titaan en niet meer dan 0,15 gewichtspercent vanadium, opgerold, als op maat gesneden platen en als bandstaal aangeboden. De volgende producten blijven buiten beschouwing: — producten van roestvrij staal, van siliciumstaal en van sneldraaistaal, — producten die enkel warm of koud gewalst zijn, — het betrokken product zoals omschreven aan het begin van dit artikel, momenteel ingedeeld onder de GN-codes ex 7210 41 00, ex 7210 49 00, ex 7210 61 00, ex 7210 69 00, ex 7210 90 80, ex 7212 30 00, ex 7212 50 61, ex 7212 50 69, ex 7212 50 90, ex 7225 92 00, ex 7225 99 00, ex 7226 99 30, ex 7226 99 70 (Taric-codes: 7210410030, 7210490030, 7210610030, 7210690030, 7210908092, 7212300030, 7212506130, 7212506930, 7212509014, 7212509092, 7225920030, 7225990023, 7225990041, 7225990093, 7226993030, 7226997013, 7226997093), van oorsprong uit de Volksrepubliek China. 4.   Deze uitbreiding is niet van toepassing op de in lid 1 van dit artikel bedoelde invoer die door onderstaande ondernemingen is geproduceerd: Naam van de onderneming Aanvullende Taric-code Beijing Shougang Cold Rolling Co., Ltd. C229 Shougang Jingtang United Iron and Steel Co., Ltd. C164 5.   Vrijstellingen die aan de in lid 4 van dit artikel met naam genoemde ondernemingen zijn verleend, worden uitsluitend toegepast indien aan de douaneautoriteiten van de lidstaten een door de producent opgestelde geldige handelsfactuur wordt overgelegd die een verklaring bevat die is gedateerd en ondertekend door een met naam en functie geïdentificeerde medewerker van de entiteit die deze factuur heeft opgesteld. Deze verklaring moet als volgt luiden: “Ondergetekende verklaart dat de (hoeveelheid) bepaald corrosiebestendig staal die naar de Europese Unie wordt uitgevoerd en waarop deze factuur betrekking heeft, is vervaardigd door (naam en adres van de onderneming) (aanvullende Taric-code) in (betrokken land). Ondergetekende verklaart dat de in deze factuur verstrekte informatie juist en volledig is.”. Indien een dergelijke factuur niet wordt overgelegd, geldt het bij lid 3 van dit artikel ingestelde antidumpingrecht. 6.   De individuele antidumpingrechten voor de in lid 2 vermelde ondernemingen worden uitsluitend toegepast indien aan de douaneautoriteiten van de lidstaten een geldige handelsfactuur wordt overgelegd die naast naam en functie volgende, door een medewerker van de entiteit die deze factuur heeft opgesteld gedateerde en ondertekende verklaring bevat: “Ondergetekende verklaart dat de (hoeveelheid) corrosiebestendig staal die naar de Europese Unie wordt uitgevoerd en waarop deze factuur betrekking heeft, is vervaardigd door (naam en adres van de onderneming) (aanvullende Taric-code) in de Volksrepubliek China. Ondergetekende verklaart dat de in deze factuur verstrekte informatie juist en volledig is.”. Als een dergelijke factuur niet wordt overgelegd, wordt het recht toegepast dat voor “alle overige invoer van oorsprong uit de Volksrepubliek China” geldt. 7.   Wanneer een nieuwe producent-exporteur in de Volksrepubliek China de Commissie voldoende bewijsmateriaal verstrekt waaruit blijkt dat: a) hij het in lid 1 beschreven product tijdens de periode van 1 oktober 2015 tot en met 30 september 2016 (onderzoektijdvak van het oorspronkelijke onderzoek) niet naar de Unie heeft uitgevoerd; b) hij niet verbonden is met een exporteur of producent in de VRC waarvoor de antidumpingmaatregelen gelden die bij deze verordening zijn ingesteld; c) hij het betrokken product daadwerkelijk naar de Unie heeft uitgevoerd of een onherroepelijke contractuele verbintenis is aangegaan voor de uitvoer van een aanzienlijke hoeveelheid naar de Unie na afloop van het tijdvak van het oorspronkelijke onderzoek, kan de Commissie de bijlage wijzigen door toevoeging van de nieuwe producent-exporteur aan de meewerkende ondernemingen die niet in de steekproef zijn opgenomen en waarvoor dus het gewogen gemiddelde recht van niet meer dan 26,1 % geldt. 8.   Tenzij anders vermeld zijn de geldende bepalingen inzake douanerechten van toepassing. Artikel 2 1.   Wanneer het in artikel 1, lid 6, van Verordening (EU) 2019/159 bedoelde douanerecht bij contingentoverschrijding van toepassing wordt op gewalste platte producten van ijzer of gelegeerd staal of niet-gelegeerd staal, thermisch geplateerd of bekleed met zink en/of aluminium en/of magnesium, al dan niet gelegeerd met silicium, chemisch gepassiveerd, met of zonder aanvullende oppervlaktebehandeling, zoals invetten of verzegelen, bevattende: niet meer dan 0,5 gewichtspercent koolstof, niet meer dan 1,1 gewichtspercent aluminium, niet meer dan 0,12 gewichtspercent niobium, niet meer dan 0,17 gewichtspercent titaan en niet meer dan 0,15 gewichtspercent vanadium, opgerold, als op maat gesneden platen en als bandstaal aangeboden, als bedoeld in artikel 1, lid 3, en dit recht hoger is dan het antidumpingrecht als vermeld in artikel 1, lid 2, wordt uitsluitend het in artikel 1, lid 6, van Verordening (EU) 2019/159 bedoelde douanerecht bij contingentoverschrijding geïnd. 2.   Gedurende de periode waarin het bepaalde in lid 1 van toepassing is, wordt de inning van de krachtens de onderhavige verordening ingestelde rechten geschorst. 3.   Wanneer het in artikel 1, lid 6, van Verordening (EU) 2019/159 bedoelde douanerecht bij contingentoverschrijding van toepassing wordt op gewalste platte producten van ijzer of gelegeerd staal of niet-gelegeerd staal, thermisch geplateerd of bekleed met zink en/of aluminium en/of magnesium, al dan niet gelegeerd met silicium, chemisch gepassiveerd, met of zonder aanvullende oppervlaktebehandeling, zoals invetten of verzegelen, bevattende: niet meer dan 0,5 gewichtspercent koolstof, niet meer dan 1,1 gewichtspercent aluminium, niet meer dan 0,12 gewichtspercent niobium, niet meer dan 0,17 gewichtspercent titaan en niet meer dan 0,15 gewichtspercent vanadium, opgerold, als op maat gesneden platen en als bandstaal aangeboden, als bedoeld in artikel 1, lid 3, en dit recht wordt vastgesteld op een lager niveau dan het antidumpingrecht als vermeld in artikel 1, lid 2, wordt het in artikel 1, lid 6, van Verordening (EU) 2019/159 bedoelde douanerecht bij contingentoverschrijding geïnd naast het verschil tussen dat recht en het hogere antidumpingrecht als vermeld in artikel 1, lid 2. 4.   De inning van het overeenkomstig lid 3 niet-geïnde deel van het antidumpingrecht wordt geschorst. 5.   De in de leden 2 en 4 bedoelde schorsingen zijn van tijdelijke aard en gelden voor de periode waarin het in artikel 1, lid 6, van Verordening (EU) 2019/159 bedoelde douanerecht bij contingentoverschrijding van toepassing is. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en rechtstreeks toepasselijk in elke lidstaat. Gedaan te Brussel, 8 maart 2024. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 21 . ( 2 ) Uitvoeringsverordening (EU) 2018/186 van de Commissie van 7 februari 2018 tot instelling van een definitief antidumpingrecht en tot definitieve inning van het voorlopige recht op bepaald corrosiebestendig staal van oorsprong uit de Volksrepubliek China ( PB L 34 van 8.2.2018, blz. 16 ). ( 3 ) Uitvoeringsverordening (EU) 2020/1156 van de Commissie van 4 augustus 2020 tot uitbreiding van het definitieve antidumpingrecht dat bij Uitvoeringsverordening (EU) 2018/186 is ingesteld op bepaald corrosiebestendig staal van oorsprong uit de Volksrepubliek China tot de invoer van bepaald enigszins gewijzigd corrosiebestendig staal ( PB L 255 van 5.8.2020, blz. 36 ). ( 4 ) Uitvoeringsverordening (EU) 2020/1994 van de Commissie van 4 december 2020 tot rectificatie van Uitvoeringsverordening (EU) 2020/1156 tot uitbreiding van het definitieve antidumpingrecht dat bij Uitvoeringsverordening (EU) 2018/186 is ingesteld op bepaald corrosiebestendig staal van oorsprong uit de Volksrepubliek China tot de invoer van bepaald enigszins gewijzigd corrosiebestendig staal ( PB L 410 van 7.12.2020, blz. 67 ). ( 5 ) PB C 197 van 16.5.2022, blz. 4 . ( 6 ) Bericht van opening van een nieuw onderzoek bij het vervallen van de antidumpingmaatregelen die van toepassing zijn op de invoer van bepaald corrosiebestendig staal van oorsprong uit de Volksrepubliek China ( PB C 48 van 8.2.2023, blz. 32 ). ( 7 ) Mededeling in het dossier t23.000939 van 17 februari 2023. ( 8 ) Vragenlijsten voor producenten in de Unie, producenten-exporteurs, importeurs en gebruikers waren beschikbaar op https://tron.trade.ec.europa.eu/investigations/case-view?caseId=2653. ( 9 ) Uitvoeringsverordening (EU) 2022/2068 van de Commissie van 26 oktober 2022 tot instelling van een definitief antidumpingrecht op bepaalde koudgewalste platte staalproducten van oorsprong uit de Volksrepubliek China en de Russische Federatie naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EU) 2016/1036 van het Europees Parlement en de Raad ( PB L 277 van 27.10.2022, blz. 149 ); Uitvoeringsverordening (EU) 2022/191 van de Commissie van 16 februari 2022 tot instelling van een definitief antidumpingrecht op bepaalde soorten ijzeren of stalen bevestigingsmiddelen van oorsprong uit de Volksrepubliek China ( PB L 36 van 17.2.2022, blz. 1 ); Uitvoeringsverordening (EU) 2022/95 van de Commissie van 24 januari 2022 tot instelling van een definitief antidumpingrecht op bepaalde hulpstukken voor buisleidingen, van ijzer of van staal, van oorsprong uit de Volksrepubliek China, zoals uitgebreid tot bepaalde hulpstukken voor buisleidingen, van ijzer of van staal, verzonden vanuit Taiwan, Indonesië, Sri Lanka en de Filipijnen, al dan niet aangegeven als van oorsprong uit deze landen, naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EU) 2016/1036 van het Europees Parlement en de Raad ( PB L 16 van 25.1.2022, blz. 36 ); Uitvoeringsverordening (EU) 2021/2239 van de Commissie van 15 december 2021 tot instelling van een definitief antidumpingrecht op bepaalde stalen windmolenmasten voor grootschalige toepassing van oorsprong uit de Volksrepubliek China ( PB L 450 van 16.12.2021, blz. 59 ); Uitvoeringsverordening (EU) 2021/635 van de Commissie van 16 april 2021 tot instelling van een definitief antidumpingrecht op bepaalde gelaste buizen en pijpen van ijzer of niet-gelegeerd staal, van oorsprong uit Belarus, de Volksrepubliek China en Rusland, naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EU) 2016/1036 van het Europees Parlement en de Raad ( PB L 132 van 19.4.2021, blz. 145 ). ( 10 ) Zie Uitvoeringsverordening (EU) 2022/2068, overweging 80; Uitvoeringsverordening (EU) 2022/191, overweging 208; Uitvoeringsverordening (EU) 2022/95, overweging 59; Uitvoeringsverordening (EU) 2021/2239, overwegingen 67 tot en met 74, en Uitvoeringsverordening (EU) 2021/635, overwegingen 149 en 150. ( 11 ) Zie Uitvoeringsverordening (EU) 2022/2068, overweging 64; Uitvoeringsverordening (EU) 2022/191, overweging 192; Uitvoeringsverordening (EU) 2022/95, overweging 46; Uitvoeringsverordening (EU) 2021/2239, overwegingen 67 tot en met 74, Uitvoeringsverordening (EU) 2021/635, overwegingen 115 tot en met 118. ( 12 ) Zie Uitvoeringsverordening (EU) 2022/2068, overweging 66; Uitvoeringsverordening (EU) 2022/191, overwegingen 193 en 194; Uitvoeringsverordening (EU) 2022/95, overweging 47; Uitvoeringsverordening (EU) 2021/2239, overwegingen 67 tot en met 74, Uitvoeringsverordening (EU) 2021/635, overwegingen 119 tot en met 122. Het recht van overheidsinstanties om belangrijk leidinggevend personeel in staatsondernemingen te benoemen en te ontslaan, zoals bepaald in de Chinese wetgeving, kan worden beschouwd als afspiegeling van de corresponderende eigendomsrechten, maar daarnaast vormen de CCP-cellen in ondernemingen, niet alleen in staatsondernemingen maar ook in particuliere ondernemingen, een ander kanaal door middel waarvan de staat zich in de besluitvorming van bedrijven kan mengen. Volgens het vennootschapsrecht van de VRC moet in elke onderneming een CCP-organisatie in het leven worden geroepen (met ten minste drie CCP-leden zoals bepaald in de statuten van de CCP) en moet de onderneming de nodige voorwaarden scheppen voor de activiteiten van de partijorganisatie. Deze eis lijkt in het verleden niet altijd te zijn gevolgd of strikt te zijn gehandhaafd. In elk geval sinds 2016 heeft de CCP haar aanspraken op zeggenschap bij zakelijke beslissingen in staatsondernemingen echter nadrukkelijk als politiek beginsel doen gelden. Ook zijn er berichten dat de CCP druk uitoefent op particuliere ondernemingen om “vaderlandslievendheid” voorop te stellen en zich naar de partijlijn te voegen. In 2017 werd bericht dat in 70 % van de circa 1,86 miljoen ondernemingen in particuliere eigendom partijcellen aanwezig waren, en dat er toenemende druk was om de CCP-organisaties het laatste woord te laten hebben bij de zakelijke besluitvorming in de betrokken ondernemingen. Deze voorschriften zijn van algemene toepassing in de gehele Chinese economie, in alle sectoren, ook op producenten van het onderzochte product en de leveranciers van de grondstoffen ervan. ( 13 ) Zie Uitvoeringsverordening (EU) 2022/2068, overweging 68; Uitvoeringsverordening (EU) 2022/191, overwegingen 195 tot en met 201; Uitvoeringsverordening (EU) 2022/95, overwegingen 48 tot en met 52; Uitvoeringsverordening (EU) 2021/2239, overwegingen 67 tot en met 74, Uitvoeringsverordening (EU) 2021/635, overwegingen 123 tot en met 129. ( 14 ) Zie Uitvoeringsverordening (EU) 2022/2068, overweging 74; Uitvoeringsverordening (EU) 2022/191, overweging 202; Uitvoeringsverordening (EU) 2022/95, overweging 53; Uitvoeringsverordening (EU) 2021/2239, overwegingen 67 tot en met 74, en Uitvoeringsverordening (EU) 2021/635, overwegingen 130 tot en met 133. ( 15 ) Zie Uitvoeringsverordening (EU) 2022/2068 van de Commissie, overweging 75; Uitvoeringsverordening (EU) 2022/191 van de Commissie, overweging 203; Uitvoeringsverordening (EU) 2022/95 van de Commissie, overweging 54; Uitvoeringsverordening (EU) 2021/2239 van de Commissie, overwegingen 67 tot en met 74, en Uitvoeringsverordening (EU) 2021/635 van de Commissie, overwegingen 134 en 135. ( 16 ) Zie Uitvoeringsverordening (EU) 2022/2068 van de Commissie, overweging 76; Uitvoeringsverordening (EU) 2022/191 van de Commissie, overweging 204; Uitvoeringsverordening (EU) 2022/95 van de Commissie, overweging 55; Uitvoeringsverordening (EU) 2021/2239 van de Commissie, overwegingen 67 tot en met 74, en Uitvoeringsverordening (EU) 2021/635 van de Commissie, overwegingen 136 tot en met 145. ( 17 ) Werkdocument van de diensten van de Commissie SWD (2017) 483 final/2 van 20 december 2017, beschikbaar op: https://trade.ec.europa.eu/doclib/docs/2017/december/tradoc_156474.pdf. ( 18 ) OESO, State-owned Firms behind China’s Corporate Debt, Economics Department, werkdocument nr. 1536, februari 2019. https://www.oecdilibrary.org/docserver/7c66570een.pdf?expires=1634897777&id=id&accname=guest&checksum=3095BC87BC68666578D757C403B87307. ( 19 ) Uitvoeringsverordening (EU) 2017/969 van de Commissie van 8 juni 2017 tot instelling van een definitief compenserend recht op bepaalde warmgewalste platte producten van ijzer, van niet-gelegeerd staal of van ander gelegeerd staal van oorsprong uit de Volksrepubliek China en tot wijziging van Uitvoeringsverordening (EU) 2017/649 van de Commissie tot instelling van een definitief antidumpingrecht op bepaalde warmgewalste platte producten van ijzer, van niet-gelegeerd staal of van ander gelegeerd staal van oorsprong uit de Volksrepubliek China ( PB L 146 van 9.6.2017, blz. 17 ). ( 20 ) Zie: http://wap.sasac.gov.cn/n2588045/n27271785/n27271792/c14159097/content.html (geraadpleegd op 13 september 2023). ( 21 ) Zie: www.cqgt.cn (geraadpleegd op 13 september 2023). ( 22 ) Zie: https://www.magang.com.cn/ (geraadpleegd op 13 september 2023). ( 23 ) Zie: https://www.qixin.com/company/ab02483a-5ed7-49fe-b6e6-8ea39dc4dc80 (geraadpleegd op 13 september 2023). ( 24 ) Zie: http://www.ansteel.cn/about/company_profile/ (geraadpleegd op 13 september 2023). ( 25 ) Zie: https://www.qcc.com/firm/d620835aaae14e62fdc965fd41a51d8d.html (geraadpleegd op 13 september 2023). ( 26 ) Zie: https://www.gov.cn/zhengce/zhengceku/2022-02/08/content_5672513.htm (geraadpleegd op 13 september 2023). ( 27 ) Zie afdeling IV, onderafdeling 3 van het 14e vijfjarenplan voor de ontwikkeling van de grondstoffenindustrie. ( 28 ) Zie afdeling II, onderafdeling 1, van het 14e vijfjarenplan voor de ontwikkeling van de staalschrootindustrie. ( 29 ) Zie: https://www.miit.gov.cn/zwgk/zcwj/wjfb/tz/art/2023/art_2a4233d696984ab59610e7498e333920.html (geraadpleegd op 13 september 2023). ( 30 ) Zie het driejarige actieplan voor clusterontwikkeling in de keten van de staalindustrie, hoofdstuk I, afdeling 3, van de provincie Hebei; beschikbaar op: https://huanbao.bjx.com.cn/news/20200717/1089773.shtml (geraadpleegd op 13 september 2023). ( 31 ) Zie het uitvoeringsplan van Henan voor de transformatie en modernisering van de staalindustrie tijdens het 14e vijfjarenplan, hoofdstuk II, afdeling 3; beschikbaar op: https://huanbao.bjx.com.cn/news/20211210/1192881.shtml (geraadpleegd op 13 september 2023). ( 32 ) Werkplan voor de transformatie en modernisering en de verbetering van de indeling van de staalsector 2019-2025 van de provincie Jiangsu; beschikbaar op: http://www.jiangsu.gov.cn/art/2019/5/5/art_46144_8322422.html (geraadpleegd op 13 september 2023). ( 33 ) Vijfjarenplan voor de ontwikkeling van de staalindustrie van de provincie Shandong; beschikbaar op: http://gxt.shandong.gov.cn/art/2021/11/18/art_15681_10296246.html (geraadpleegd op 13 september 2023). ( 34 ) Actieplan voor de transformatie en modernisering van de staalindustrie 2020 van de provincie Shanxi; beschikbaar op: http://gxt.shanxi.gov.cn/zfxxgk/zfxxgkml/cl/202110/t20211018_2708031.shtml (geraadpleegd op 13 september 2023). ( 35 ) Vijfjarenplan voor de ontwikkeling van de be- en verwerkende industrie van de gemeente Dalian, Liaoning: “Tegen 2025 zal de industriële outputwaarde van nieuwe materialen 15 miljoen yuan bereiken, en is het niveau van uitrusting en belangrijke materialen dat de capaciteit waarborgt duidelijk verbeterd.”; beschikbaar op: https://www.dl.gov.cn/art/2021/12/20/art_854_1995411.html (geraadpleegd op 5 december 2022). ( 36 ) Actieplan ter bevordering van een hoogwaardige ontwikkeling van de staalindustrie van de provincie Zhejiang: “Fusies en reorganisaties van ondernemingen bevorderen, het concentratieproces versnellen, het aantal staalsmeltende ondernemingen terugbrengen tot ongeveer tien bedrijven”; beschikbaar op: https://www.dl.gov.cn/art/2021/12/20/art_854_1995411.html (geraadpleegd op 5 december 2022). ( 37 ) Zie: https://www.baoganggf.com/ggry (geraadpleegd op 13 september 2023). ( 38 ) Zie: https://www.shougang.com.cn/sgweb/html/gsld.html (geraadpleegd op 13 september 2023). ( 39 ) Rapport, deel III, hoofdstuk 14, blz. 346 e.v. ( 40 ) Zie het 14e vijfjarenplan van de Volksrepubliek China voor nationale economische en sociale ontwikkeling en doelstellingen op lange termijn voor 2035, deel III, artikel VIII, beschikbaar op: https://cset.georgetown.edu/publication/china-14th-five-year-plan/ (geraadpleegd op 13 september 2023). ( 41 ) Zie met name de afdelingen I en II van het 14e vijfjarenplan voor de ontwikkeling van de grondstoffenindustrie. ( 42 ) Zie: https://www.miit.gov.cn/zwgk/zcwj/wjfb/tz/art/2023/art_2a4233d696984ab59610e7498e333920.html (geraadpleegd op 13 september 2023). ( 43 ) Zie het 14e vijfjarenplan voor de ontwikkeling van de grondstoffenindustrie, blz. 22. ( 44 ) Zie het actieplan 1 + 3 voor ijzer en staal 2022, hoofdstuk 4, afdeling 2, van de gemeente Tangshan, Hebei; beschikbaar op: http://www.chinaisa.org.cn/gxportal/xfgl/portal/content.html?articleId=e2bb5519aa49b566863081d57aea9dfdd59e1a4f482bb7acd243e3ae7657c70b&columnId=3683d857cc4577e4cb75f76522b7b82cda039ef70be46ee37f9385ed3198f68a (geraadpleegd op 13 september 2023). ( 45 ) Zie Uitvoeringsverordening (EU) 2021/635, overwegingen 134 en 135, en Uitvoeringsverordening (EU) 2020/508 van de Commissie van 7 april 2020 tot instelling van een voorlopig antidumpingrecht op bepaalde warmgewalste platen en rollen van roestvrij staal van oorsprong uit Indonesië, de Volksrepubliek China en Taiwan ( PB L 110 van 8.4.2020, blz. 3 ), overwegingen 143 en 144. ( 46 ) World Bank Open Data — Upper Middle Income, https://data.worldbank.org/income-level/upper-middle-income. ( 47 ) Als het onderzochte product in geen enkel land met een vergelijkbaar ontwikkelingsniveau wordt geproduceerd, kan de productie van een product in dezelfde algemene categorie en/of sector als van het onderzochte product in aanmerking worden genomen. ( 48 ) https://www.doingbusiness.org/content/dam/doingBusiness/country/m/mexico/MEX.pdf. ( 49 ) Beschikbaar op https://connect.ihsmarkit.com/gta/home. ( 50 ) https://www.cre.gob.mx/IPGN/ (laatst geraadpleegd op 24 mei 2023). ( 51 ) https://www.globalpetrolprices.com/Mexico/electricity_prices/. ( 52 ) https://ilostat.ilo.org/topics/wages/. ( 53 ) Verzoek om een nieuw onderzoek in verband met het vervallen van de maatregelen, punt 4.2.2.1, blz. 31. ( 54 ) Verzoek om een nieuw onderzoek in verband met het vervallen van de maatregelen, punt 4.2.2.1, blz. 32. ( 55 ) https://investors.ternium.com/English/ternium/financial-information/default.aspx. ( 56 ) Verzoek om een nieuw onderzoek, punt 4.2.2.2, blz. 33, bijlage 8. ( 57 ) https://connect.ihsmarkit.com/gta/data-extracts/. ( 58 ) https://www.cre.gob.mx/IPGN/. ( 59 ) https://www.globalpetrolprices.com/Mexico/electricity_prices/. ( 60 ) Verordening (EU) 2015/755 van het Europees Parlement en de Raad van 29 april 2015 betreffende de gemeenschappelijke regeling voor de invoer uit bepaalde derde landen ( PB L 123 van 19.5.2015, blz. 33 ). Volgens artikel 2, lid 7, van de basisverordening kunnen de binnenlandse prijzen in die landen niet worden gebruikt voor de vaststelling van de normale waarde. ( 61 ) https://www.doingbusiness.org/content/dam/doingBusiness/country/m/mexico/MEX.pdf. ( 62 ) Ibid. ( 63 ) https://ilostat.ilo.org/resources/concepts-and-definitions/description-wages-and-working-time-statistics/. ( 64 ) https://www.globalpetrolprices.com/Mexico/electricity_prices/ (laatst geraadpleegd op 24 mei 2023). ( 65 ) https://www.cre.gob.mx/IPGN/ (laatst geraadpleegd op 24 mei 2023). ( 66 ) https://s2.q4cdn.com/156255844/files/doc_news/archive/AGSM/2023/Annual-Report-2022.pdf —blz. 46. ( 67 ) https://www.doingbusiness.org/content/dam/doingBusiness/country/c/china/CHN.pdf. ( 68 ) https://stats.oecd.org/OECDStat_Metadata/ShowMetadata.ashx?Dataset=CIF_FOB_ITIC&ShowOnWeb=true&Lang=en. ( 69 ) Verzoek om een nieuw onderzoek, punt 4.1.3, blz. 14. ( 70 ) Verzoek om een nieuw onderzoek, punt 5.3.1, blz. 38. ( 71 ) CEIC Data is een marktonderzoeksbureau dat hier te vinden is: https://www.ceicdata.com/en/china/steel-production. ( 72 ) Ibid. blz. 39 https://asia.nikkei.com/Spotlight/Caixin/China-s-steel-industry-at-a-crossroads-as-long-winter-looms. ( 73 ) Zie bijvoorbeeld kader 2 van het voortgangsverslag over het Mondiaal Forum over de overcapaciteit van staal (GFSEC) van 20 december 2022 dat door de facilitator OESO is opgesteld, beschikbaar op https://www.steelforum.org/gfsec-2022-progress-report.pdf. ( 74 ) Presentatie “Latest developments in steelmaking capacity” van de 94e zitting van het Staalcomité van de OESO, Parijs, 25 september 2023, beschikbaar op https://www.oecd.org/industry/ind/94th_Steel_Committee_Global_Steelmaking_Capacity.pdf. ( 75 ) Verzoek om een nieuw onderzoek, overweging 149, blz. 40. ( 76 ) Verzoek om een nieuw onderzoek, blz. 40. ( 77 ) Verzoek om een nieuw onderzoek, overweging 149, blz. 40. ( 78 ) Verzoek om een nieuw onderzoek, overweging 148, blz. 39. ( 79 ) Persbericht “worldsteel Short Range Outlook October 2023”, van 17 oktober 2023 en beschikbaar op https://worldsteel.org/wp-content/uploads/worldsteel-Short-Range-Outlook-October-2023.pdf. ( 80 ) Verzoek om een nieuw onderzoek, overweging 153, blz. 41. ( 81 ) Verzoek om een nieuw onderzoek, overweging 154, blz. 42. ( 82 ) https://connect.ihsmarkit.com/gta/data-extracts/. ( 83 ) Verzoek om een nieuw onderzoek, punt 4.1.2, blz. 12. ( 84 ) https://stats.oecd.org/OECDStat_Metadata/ShowMetadata.ashx?Dataset=CIF_FOB_ITIC&ShowOnWeb=true&Lang=en. ( 85 ) https://www.doingbusiness.org/content/dam/doingBusiness/country/c/china/CHN.pdf. ( 86 ) Verzoek om een nieuw onderzoek, blz. 5. ( 87 ) https://www.globaltradealert.org/data_extraction, 13 december 2023. Dossiernummer: t23.006663. ( 88 ) Uitvoeringsverordening (EU) 2020/1156. ( 89 ) Bericht van inleiding van een antidumpingprocedure betreffende de invoer van bepaald corrosiebestendig staal van oorsprong uit Rusland en Turkije ( PB C 245 van 24.6.2021, blz. 21 ). ( 90 ) De antidumpingrechten variëren van 10,3 tot 37,4 % voor Rusland en van 2,4 tot 11 % voor Turkije volgens Uitvoeringsverordening (EU) 2022/1395 van de Commissie van 11 augustus 2022 tot instelling van een definitief antidumpingrecht op bepaald corrosiebestendig staal van oorsprong uit Rusland en Turkije ( PB L 211 van 12.8.2022, blz. 127 ). ( 91 ) Zie de persberichten van 2020 “EU-Vietnam trade agreement enters into force” beschikbaar op https://ec.europa.eu/commission/presscorner/detail/nl/IP_20_1412 en “EU trade agreement to benefit Vietnam steel industry” beschikbaar op https://eurometal.net/eu-trade-agreement-to-benefit-vietnam-steel-industry/#:~:text=EU%20trade%20agreement%20to%20benefit%20Vietnam%20steel%20industry.,tariffs%20on%20Vietnam%E2%80%99s%20industrial%20products%20over%20seven%20years. ( 92 ) Zie het persbericht “EU extends quotas for another year, includes Vietnam in HDG quota” van 1 juni 2022 beschikbaar op https://www.steelorbis.com/steel-news/latest-news/eu-extends-quotas-for-another-year-includes-vietnam-in-hdg-quota-1246393.htm. ( 93 ) Zie voor nadere bijzonderheden Uitvoeringsverordening (EU) 2022/1395. ( 94 ) In 2021 ging Liberty Liège-Dudelange ten onder en zou de onderneming worden geliquideerd vanwege uitstaande schulden. Er wordt een overnamebod overwogen. ( 95 ) Uitvoeringsverordening (EU) 2020/1156. ( 96 ) Uitvoeringsverordening (EU) 2022/1395. ( 97 ) Zie voor nadere bijzonderheden punt 6.1 van Uitvoeringsverordening (EU) 2022/1395. ( 98 ) Verzoek om een nieuw onderzoek, punt 3 (blz. 5). ( 99 ) Verzoek om een nieuw onderzoek, grafiek 7 en punt 169 (blz. 47). ( 100 ) Europese Commissie, directoraat-generaal Handel, directoraat G, Wetstraat 170, 1040 Brussel, België. ( 101 ) Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( PB L 193 van 30.7.2018, blz. 1 ). ( 102 ) Uitvoeringsverordening (EU) 2019/159 van de Commissie van 31 januari 2019 tot instelling van definitieve vrijwaringsmaatregelen ten aanzien van de invoer van bepaalde staalproducten ( PB L 31 van 1.2.2019, blz. 27 ). ( 103 ) Uitvoeringsverordening (EU) 2021/1029 van de Commissie van 24 juni 2021 tot wijziging van Uitvoeringsverordening (EU) 2019/159 van de Commissie teneinde de vrijwaringsmaatregel ten aanzien van de invoer van bepaalde staalproducten te verlengen ( PB L 225 I van 25.6.2021, blz. 1 ). BIJLAGE NIET IN DE STEEKPROEF OPGENOMEN MEEWERKENDE PRODUCENTEN/EXPORTEURS Maanshan Iron & Steel Co., Ltd. Maanshan, Anhui C312 Angang Steel Company Limited Anshan, Liaoning C313 TKAS Auto Steel Company Ltd. Dalian, Liaoning C314 JiangYin ZongCheng Steel CO., Ltd. Jiangyin, Jiangsu C315 Bengang Steel Plates Co., Ltd. Benxi, Liaoning C316 BX Steel Posco Cold Rolled Sheet Co., Ltd. Benxi, Liaoning C317 Wuhan Iron & Steel Co., Ltd. Wuhan, Hubei C318 Shandong Kerui Steel Plate Co., Ltd. Binzhou, Shandong C319 Inner Mongolia Baotou Steel Union Co. Ltd. Baotou, Inner Mongolia C320 Hunan Valin Liangang Steel Sheet Co., Ltd. Loudi, Hunan C321 Shandong Huifu Color Steel Co., Ltd. Linyi, Shadong C322 Fujian Kaijing Greentech Material Co., Ltd. Longhai, Fujian C323 Baoshan Iron & Steel Co., Ltd. Shanghai C324 Baosteel Zhanjiang Iron & Steel Co., Ltd. Zhanjiang, Guandong C325 Yieh Phui (China) Technomaterial Co. Changshu, Jiangsu C326 Rizhao Baohua New Materials Co., Ltd. Rizhao, Shandong C327 Jiangsu Gangzheng Steel Sheet Science and Technology Co., Ltd. Nantong, Jiangsu C328 ELI: http://data.europa.eu/eli/reg_impl/2024/819/oj ISSN 1977-0758 (electronic edition)",
  "source": "EUR LEX"
}