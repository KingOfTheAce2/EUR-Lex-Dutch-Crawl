{
  "url": "http://www.w3.org/1999/xhtml\">",
  "content": "L_2014360NL.01005801.xml 17.12.2014 NL Publicatieblad van de Europese Unie L 360/58 UITVOERINGSBESLUIT VAN DE COMMISSIE van 15 december 2014 tot rectificatie van de bijlage bij Uitvoeringsbesluit 2014/154/EU tot verlening van een vergunning voor het in de handel brengen van (6S)-5-methyltetrahydrofoliumzuur, glucosaminezout als nieuw voedselingrediënt krachtens Verordening (EG) nr. 258/97 van het Europees Parlement en de Raad (Kennisgeving geschied onder nummer C(2014) 9452) (Slechts de tekst in de Italiaanse taal is authentiek) (2014/916/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( 1 ) , en met name artikel 7, Overwegende hetgeen volgt: (1) Bij Uitvoeringsbesluit 2014/154/EU van de Commissie ( 2 ) wordt een vergunning voor het in de handel brengen van (6S)-5-methyltetrahydrofoliumzuur, glucosaminezout als nieuw voedselingrediënt verleend. (2) De bijlage bij Uitvoeringsbesluit 2014/154/EU bevat de specificatie van (6S)-5-methyltetrahydrofoliumzuur, glucosaminezout. De bijlage bevat een fout in de specificaties. Die fout moet worden gerectificeerd. (3) Uitvoeringsbesluit 2014/154/EU moet daarom dienovereenkomstig worden gerectificeerd. (4) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 In de specificaties betreffende de zuiverheid in de bijlage bij Uitvoeringsbesluit 2014/154/EU wordt de regel met betrekking tot glucosaminegehalte vervangen door: „Glucosaminegehalte 34-46 % in droge stof” Artikel 2 Dit besluit is gericht tot Gnosis SpA, Via Lavoratori Autobianchi 1, 20832 Desio (MB), Italië. Gedaan te Brussel, 15 december 2014. Voor de Commissie Vytenis ANDRIUKAITIS Lid van de Commissie ( 1 ) PB L 43 van 14.2.1997, blz. 1 . ( 2 ) Uitvoeringsbesluit 2014/154/EU van de Commissie van 19 maart 2014 tot verlening van een vergunning voor het in de handel brengen van (6S)-5-methyltetrahydrofoliumzuur, glucosaminezout als nieuw voedselingrediënt krachtens Verordening (EG) nr. 258/97 van het Europees Parlement en de Raad ( PB L 85 van 21.3.2014, blz. 10 ).",
  "source": "EUR LEX"
}