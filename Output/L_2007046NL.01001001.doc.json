{
  "url": "http://www.w3.org/1999/xhtml\">",
  "content": "L_2007046NL.01001001.xml 16.2.2007 NL Publicatieblad van de Europese Unie L 46/10 VERORDENING (EG) N r. 147/2007 VAN DE COMMISSIE van 15 februari 2007 tot aanpassing van bepaalde vangstquota voor de periode van 2007 tot en met 2012 overeenkomstig artikel 23, lid 4, van Verordening (EG) nr. 2371/2002 van de Raad inzake de instandhouding en de duurzame exploitatie van de visbestanden in het kader van het gemeenschappelijk visserijbeleid DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( 1 ) , en met name op artikel 23, lid 4, Overwegende hetgeen volgt: (1) De Raad heeft voor 2001, 2002, 2003, 2004 en 2005 de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, alsmede de bij de visserij in acht te nemen voorschriften vastgesteld ( 2 ) . (2) Naar aanleiding van nationaal onderzoek dat het Verenigd Koninkrijk in 2005 en 2006 heeft verricht, hebben het Verenigd Koninkrijk en Ierland aan de Commissie gemeld de aan hen toegewezen vangstmogelijkheden voor makreel (in het geval van het Verenigd Koninkrijk en Ierland) en voor haring (in het geval van het Verenigd Koninkrijk) in bepaalde gebieden te hebben overschreden in de periode van 2001 tot en met 2004. (3) Naar aanleiding van de bekendmaking van de verordening ( 3 ) inzake de aanpassing van sommige vangstquota voor 2006 op grond van Verordening (EG) nr. 847/96 van de Raad ( 4 ) heeft het Verenigd Koninkrijk de Commissie in 2006 bovendien in kennis gesteld van de overbevissing van aanvullende hoeveelheden makreel in 2005. (4) In artikel 23, lid 4, van Verordening (EG) nr. 2371/2002 van de Raad is bepaald dat wanneer de Commissie vaststelt dat een lidstaat de hem toegewezen vangstmogelĳkheden heeft overschreden, zĳ de toekomstige vangstmogelĳkheden van die lidstaat verlaagt. (5) Krachtens artikel 2 van Verordening (EG) nr. 2371/2002 moet het gemeenschappelĳk visserĳbeleid garant staan voor een exploitatie van de levende aquatische hulpbronnen die voor duurzame omstandigheden op economisch, ecologisch en sociaal gebied zorgt. (6) Gezien de overbevissing in de loop van verschillende jaren, gezien de noodzaak rekening te houden met de economische en sociale situatie van de betrokken visserijsectoren in de betrokken lidstaten en gezien de noodzaak de negatieve impact op deze sectoren zo veel mogelijk te beperken, dienen de langer dan één jaar te veel geviste hoeveelheden van de quota te worden afgetrokken. (7) De evolutie van de makreelquota in de periode van 2001 tot en met 2004 geeft een neerwaartse tendens te zien. Om te voorkomen dat de verlagingen een onevenredige impact sorteren, dient met betrekking tot de van 2001 tot en met 2004 overbeviste hoeveelheden een correctiecoëfficiënt te worden toegepast op de hoeveelheden die op de makreelquota in mindering moeten worden gebracht. (8) De hoeveelheid makreel die in 2005 door het Verenigd Koninkrijk is overbevist, dient in mindering te worden gebracht op het quotum voor 2007 van die lidstaat. (9) De verlagingsregeling zal in overeenstemming zijn met het wetenschappelijk advies, aangezien de totaal toegestane vangst voor makreel en haring de komende jaren zullen worden gebaseerd op wetenschappelijk advies waarin rekening wordt gehouden met de uit de verlaagde quota voortvloeiende aangepaste vangsten. (10) De correctiecoëfficiënt moet overeenstemmen met de voor 2006 geldende totaal toegestane vangst voor makreel, uitgedrukt als een percentage van de gemiddelde totaal toegestane vangst voor de periode van 2001 tot en met 2004. (11) Om nadelige sociale en economische gevolgen te voorkomen, mogen de in één jaar afgetrokken hoeveelheden een bepaald percentage van het jaarlijkse quotum bovendien niet overschrijden. Dit percentage dient te worden vastgesteld op 15 %. (12) Wanneer de in een bepaald jaar af te trekken hoeveelheid meer bedraagt dan 15 % van het jaarlijkse quotum, wordt de verlagingsperiode zodanig verlengd dat de hoeveelheid op of onder de 15 % komt te liggen. (13) Er dient rekening te worden gehouden met het verzoek van de betrokken lidstaten om bepaalde quota in 2007 méér te verlagen dan in de periode 2008 tot en met 2012. (14) Het Comité voor de visserij en de aquacultuur heeft geen advies uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 De quota voor makreel ( Scomber scombrus ) en haring ( Clupea harengus ) die voor de periode van 2007 tot en met 2012 aan Ierland en het Verenigd Koninkrijk zijn toegewezen, worden verlaagd overeenkomstig de bijlagen I en II. Artikel 2 De in een bepaald jaar afgetrokken hoeveelheden mogen niet hoger liggen dan 15 % van het jaarlijkse quotum. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 februari 2007. Voor de Commissie Joe BORG Lid van de Commissie ( 1 ) PB L 358 van 31.12.2002, blz. 59 . ( 2 ) Verordening (EG) nr. 2848/2000 van de Raad ( PB L 334 van 30.12.2000, blz. 1 ); Verordening (EG) nr. 2555/2001 van de Raad ( PB L 347 van 31.12.2001, blz. 1 ); Verordening (EG) nr. 2341/2002 van de Raad ( PB L 356 van 31.12.2002, blz. 12 ); Verordening (EG) nr. 2287/2003 van de Raad ( PB L 344 van 31.12.2003, blz. 1 ); Verordening (EG) nr. 27/2005 van de Raad ( PB L 12 van 14.1.2005, blz. 1 ). ( 3 ) Verordening (EG) nr. 742/2006 van de Commissie ( PB L 130 van 18.5.2006, blz. 7 ). ( 4 ) PB L 115 van 9.5.1996, blz. 3 . BIJLAGE I QUOTUMVERLAGINGEN 2007-2012 Land Soort Code bestand Gebied Overbevissing 2001-2004 Correctiecoëfficiënt n.r. = niet relevant Totale verlaging 2007 2008 2009 2010 2011 2012 UK Makreel ( Scomber scombrus ) 2CX14 II (niet-EG-wateren), V b (EG-wateren), VI, VII, VIII a, b, d, e, XII, XIV 112 546 0,734 82 609 12 391,3 14 043,5 14 043,5 14 043,5 14 043,5 14 043,5 UK Haring ( Clupea harengus ) 5B6ANB V b, VI aN (EG-wateren), VI b 10 349 n.r. 10 349 1 552,4 1 759,3 1 759,3 1 759,3 1 759,3 1 759,3 UK Haring ( Clupea harengus ) 4AB IV ten noorden van 53° 30′ N 33 485 n.r. 33 485 5 022,8 5 692,5 5 692,5 5 692,5 5 692,5 5 692,5 UK Haring ( Clupea harengus ) 1/2 I, II (EG-wateren en internationale wateren HER/1/2. 127 n.r. 127 127 0 0 0 0 0 IE Makreel ( Scomber scombrus ) 2CX14 II (niet-EG-wateren), V b (EG-wateren), VI, VII, VIII a, b, d, e, XII, XIV 33 486 0,734 24 578,7 3 686,8 4 178,4 4 178,4 4 178,4 4 178,4 4 178,4 BIJLAGE II QUOTUMVERLAGINGEN 2007-2012 Land Soort Code bestand Gebied Overbevissing 2005 Correctiecoëfficiënt n.r. = niet relevant Totale verlaging 2007 2008 2009 2010 2011 2012 UK Makreel ( Scomber scombrus ) 2CX14 II (niet-EG-wateren), V b (EG-wateren), VI, VII, VIII a, b, d, e, XII, XIV 5 090 n.r. 5 090 5 090 0 0 0 0 0",
  "source": "EUR LEX"
}