{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1047:NL:HTML\">",
  "content": "EUR-Lex - 32003R1047 - NL Avis juridique important | 32003R1047 Verordening (EG) nr. 1047/2003 van de Commissie van 18 juni 2003 tot intrekking van Verordening (EG) nr. 1899/97 houdende vaststelling van bepalingen voor de uitvoering, in de sector eieren, van de regeling waarin is voorzien bĳ de Verordeningen (EG) nr. 2290/2000, (EG) nr. 2433/2000 en (EG) nr. 2434/2000 van de Raad, en tot vaststelling van overgangsmaatregelen voor het bĳ die verordening ingestelde stelsel van invoercertificaten Publicatieblad Nr. L 151 van 19/06/2003 blz. 0036 - 0037 Verordening (EG) nr. 1047/2003 van de Commissie van 18 juni 2003 tot intrekking van Verordening (EG) nr. 1899/97 houdende vaststelling van bepalingen voor de uitvoering, in de sector eieren, van de regeling waarin is voorzien bij de Verordeningen (EG) nr. 2290/2000, (EG) nr. 2433/2000 en (EG) nr. 2434/2000 van de Raad, en tot vaststelling van overgangsmaatregelen voor het bij die verordening ingestelde stelsel van invoercertificaten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 2003/286/EG van de Raad van 8 april 2003 inzake de sluiting van een protocol tot aanpassing van de handelsaspecten van de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Bulgarije, anderzijds, in verband met de resultaten van de onderhandelingen over nieuwe wederzijdse landbouwconcessies(1), en met name op artikel 3, lid 2, Gelet op Besluit 2003/298/EG van de Raad van 14 april 2003 inzake de sluiting van een protocol tot aanpassing van de handelsaspecten van de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Tsjechische Republiek, anderzijds, in verband met de resultaten van de onderhandelingen over nieuwe wederzijdse landbouwconcessies(2), en met name op artikel 3, lid 2, Gelet op Besluit 2003/299/EG van de Raad van 14 april 2003 inzake de sluiting van een protocol tot aanpassing van de handelsaspecten van de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds, in verband met de resultaten van de onderhandelingen over nieuwe wederzijdse landbouwconcessies(3), en met name op artikel 3, lid 2, Overwegende hetgeen volgt: (1) Bij de Besluiten 2003/286/EG, 2003/298/EG en 2003/299/EG is bepaald dat de contingenten tegen verlaagd douanetarief voor bepaalde producten van de sector eieren van oorsprong uit Bulgarije, de Tsjechische Republiek en Slowakije respectievelijk, rechtstreeks moeten worden beheerd bij binnenkomst in de Gemeenschap, alsmede dat de Verordeningen (EG) nr. 2290/2000(4), (EG) nr. 2433/2000(5) en (EG) nr. 2434/2000(6) van de Raad worden ingetrokken. (2) Verordening (EG) nr. 1899/97 van de Commissie(7), laatstelijk gewijzigd bij Verordening (EG) nr. 834/2003(8), dient bijgevolg te worden ingetrokken. (3) De terugbetaling van de douanerechten voor producten van groep 25 in deel C van bijlage I bij Verordening (EG) nr. 1899/97, die zijn ingevoerd op grond van de op of na 1 mei 2003 gebruikte certificaten, gebeurt overeenkomstig het bepaalde in de artikelen 878 tot en met 898 van Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek(9), laatstelijk gewijzigd bij Verordening (EG) nr. 881/2003(10). (4) Om zoveel mogelijk te voorkomen dat zich in een overgangsperiode problemen in het handelsverkeer voordoen door het naast elkaar bestaan van de twee verschillende stelsels voor de invoer van hele eieren uit de Tsjechische Republiek, namelijk het beheer op basis van een regeling met invoercertificaten en de vrije toegang tot de markt van de Gemeenschap zoals ingesteld bij Besluit 2003/298/EG, dient de marktdeelnemers de mogelijkheid te worden geboden de certificaten te annuleren en dienen de zekerheden te worden vrijgegeven. (5) Aangezien de bij de Besluiten 2003/298/EG, 2003/299/EG en 2003/286/EG goedgekeurde protocollen respectievelijk op 1 mei 2003 en op 1 juni 2003 in werking treden, moet worden bepaald dat deze verordening met ingang van diezelfde datum van toepassing is. (6) De in deze verordening vervatte maatregelen zijn in overeenstemming met het advies van het Comité van beheer voor slachtpluimvee en eieren, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1899/97 wordt ingetrokken. Artikel 2 De invoercertificaten die op grond van Verordening (EG) nr. 1899/97 zijn afgegeven, blijven evenwel geldig tot de uiterste geldigheidsdatum en uiterlijk tot en met 30 juni 2003. Voor invoercertificaten die op grond van Verordening (EG) nr. 1899/97 voor groep 25 in deel C van bijlage I bij die verordening zijn afgegeven en die zijn aangevraagd tussen 1 en 7 december 2002 of tussen 1 en 7 maart 2003, kan de houder vóór 25 juni 2003 verzoeken het certificaat te annuleren en de zekerheid vrij te geven. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie. Zij is van toepassing vanaf 1mei 2003 voor de invoer van producten uit de Tsjechische Republiek en Slowakije, en vanaf 1 juni 2003 voor de invoer van producten uit Bulgarije. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 juni 2003. Voor de Commissie Franz Fischler Lid van de Commissie (1) PB L 102 van 24.4.2003, blz. 60. (2) PB L 107 van 30.4.2003, blz. 12. (3) PB L 107 van 30.4.2003, blz. 36. (4) PB L 262 van 17.10.2000, blz. 1. (5) PB L 280 van 4.11.2000, blz. 1. (6) PB L 280 van 4.11.2000, blz. 9. (7) PB L 267 van 30.9.1997, blz. 67. (8) PB L 120 van 15.5.2003, blz. 20. (9) PB L 253 van 11.10.1993, blz. 1. (10) PB L 134 van 29.5.2003, blz. 1.",
  "source": "EUR LEX"
}