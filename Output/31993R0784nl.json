{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R0784:NL:HTML\">",
  "content": "EUR-Lex - 31993R0784 - NL Avis juridique important | 31993R0784 Verordening (EEG) nr. 784/93 van de Commissie van 31 maart 1993 houdende wijziging van Verordening (EEG) nr. 3824/92 tot wijziging van de in ecu vastgestelde prijzen en bedragen naar aanleiding van de monetaire herschikkingen van september en november 1992 Publicatieblad Nr. L 079 van 01/04/1993 blz. 0054 - 0054 Bijzondere uitgave in het Fins: Hoofdstuk 3 Deel 49 blz. 0043 Bijzondere uitgave in het Zweeds: Hoofdstuk 3 Deel 49 blz. 0043 VERORDENING (EEG) Nr. 784/93 VAN DE COMMISSIE van 31 maart 1993 houdende wijziging van Verordening (EEG) nr. 3824/92 tot wijziging van de in ecu vastgestelde prijzen en bedragen naar aanleiding van de monetaire herschikkingen van september en  november 1992 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (1), en met name op artikel 12 en op artikel  13, lid 1, Overwegende dat in artikel 1 van Verordening (EEG) nr. 3820/92 van de Commissie van 28 december 1992 houdende overgangsmaatregelen voor de toepassing van de bij Verordening (EEG) nr. 3813/92 van de Raad vastgestelde agromonetaire maatregelen (2) de  concordantie is aangegeven tussen de bepalingen van de agromonetaire regeling die geldt vanaf 1 januari 1993 en de vroegere regeling; Overwegende dat bij Verordening (EEG) nr. 3824/92 van de Commissie (3) de lijst is vastgesteld van de prijzen en bedragen in ecu die moeten worden aangepast in verband met de monetaire herschikkingen van 1992; dat de tekst daarvan moet worden aangepast  om rekening te houden met de herschikking van 30 januari 1993 en met de naar aanleiding daarvan bij Verordening (EEG) nr. 537/93 van de Commissie (4) vastgestelde coëfficiënt voor de verlaging van de landbouwprijzen; Overwegende dat bij nadere controle van Verordening (EEG) nr. 3824/92 een omissie voor de sector tabak aan het licht is gekomen; Overwegend dat de betrokken comités van beheer geen advies hebben uitgebracht binnen de door hun voorzitters vastgestelde termijn, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 3824/92 wordt als volgt gewijzigd: 1. De titel wordt gelezen als volgt: \"inzake de in ecu vastgestelde prijzen en bedragen die moeten worden gewijzigd naar aanleiding van de monetaire herschikkingen\". 2. In artikel 1 worden de woorden  \"artikel 2 van Verordening (EEG) nr. 3387/92\" vervangen door de woorden  \"artikel 1 van Verordening (EEG) nr. 537/93\". 3. Aan artikel 3 wordt de volgende alinea toegevoegd: \"Voor produkten van de sector schape- en geitevlees, visserijprodukten, tomaten, komkommers, kleine pompoenen (courgettes) en aubergines is artikel 1 evenwel van toepassing met ingang van het verkoopseizoen 1994/1995.\". 4. Aan rubriek 7  \"Andere plantaardige produkten\" van de bijlage wordt het volgende punt 7.6 bis toegevoegd voor de sector tabak: \"7.6 bis. Premie en extra bedragen, als bedoeld in artikel 3 van Verordening (EEG) nr. 2075/92 van de Raad van 30 juni 1992 houdende een gemeenschappelijke ordening der markten in de sector ruwe tabak (PB nr. L 215 van 30. 7. 1992, blz. 70).\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 31 maart 1993. Voor de Commissie René STEICHEN Lid van de Commissie (1) PB nr. L 387 van 31. 12. 1992, blz. 1. (2) PB nr. L 387 van 31. 12. 1992, blz. 22. (3) PB nr. L 387 van 31. 12. 1992, blz. 29. (4) PB nr. L 57 van 10. 3. 1993, blz. 18.",
  "source": "EUR LEX"
}