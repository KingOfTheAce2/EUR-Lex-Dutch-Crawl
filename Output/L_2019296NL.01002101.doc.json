{
  "url": "http://www.w3.org/1999/xhtml\">",
  "content": "L_2019296NL.01002101.xml 15.11.2019 NL Publicatieblad van de Europese Unie L 296/21 BESLUIT (EU) 2019/1911 VAN DE RAAD van 8 november 2019 betreffende het standpunt dat namens de Europese Unie moet worden ingenomen in de betrokken comités van de Economische Commissie voor Europa van de Verenigde Naties ten aanzien van de voorstellen tot wijziging van de VN/ECE-Reglementen nrs. 0, 16, 17, 21, 29, 43, 44, 48, 53, 55, 58, 67, 74, 80, 83, 85, 86, 98, 107, 112, 113, 115, 116, 123, 129, 135, 148, 149 en 150, het voorstel tot wijziging van Mondiaal Technisch Reglement nr. 2, het voorstel tot wijziging van Gemeenschappelijke Resolutie MR.1, de voorstellen tot wijziging van de Geconsolideerde Resoluties R.E.3 en R.E.5 en de voorstellen tot machtiging voor het opstellen van een wijziging van Mondiaal Technisch Reglement nr. 6 en van een nieuw mondiaal technisch reglement betreffende de bepaling van het vermogen van elektrische voertuigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Bij Besluit 97/836/EG van de Raad ( 1 ) is de Unie toegetreden tot de Overeenkomst van de Economische Commissie voor Europa van de Verenigde Naties (VN/ECE) betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (“herziene overeenkomst van 1958”). De herziene overeenkomst van 1958 is op 24 maart 1998 in werking getreden. (2) Bij Besluit 2000/125/EG van de Raad ( 2 ) is de Unie toegetreden tot de Overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (“parallelle overeenkomst”). De parallelle overeenkomst is op 15 februari 2000 in werking getreden. (3) Op grond van artikel 1 van de herziene overeenkomst van 1958 en artikel 6 van de parallelle overeenkomst kan het VN/ECE-Wereldforum voor de harmonisatie van reglementen voor voertuigen (“WP.29”) de voorstellen tot wijziging van de VN/ECE-Reglementen nrs. 0, 16, 17, 21, 29, 43, 44, 48, 53, 55, 58, 67, 74, 80, 83, 85, 86, 98, 107, 112, 113, 115, 116, 123, 129, 135, 148, 149 en 150, het voorstel tot wijziging van Mondiaal Technisch Reglement (MTR) nr. 2, het voorstel tot wijziging van Gemeenschappelijke Resolutie MR.1, de voorstellen tot wijziging van de Geconsolideerde Resoluties R.E.3 en R.E.5 en de voorstellen tot machtiging voor het opstellen van Mondiaal Technisch Reglement nr. 6 en van een nieuw mondiaal technisch reglement betreffende de bepaling van het vermogen van elektrische voertuigen aannemen. (4) Tijdens de 179e zitting van het Wereldforum, die van 12 tot en met 14 november 2019 wordt gehouden, zal WP.29 de bovenstaande handelingen vaststellen in verband met de administratieve bepalingen en eenvormige technische eisen voor de goedkeuring van geharmoniseerde technische reglementen van de Verenigde Naties en mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen. (5) Het is passend het standpunt te bepalen dat namens de Unie in WP.29 moet worden ingenomen over het aannemen van voorstellen voor VN/ECE-reglementen, aangezien die reglementen bindend zullen zijn voor de Unie en een beslissende invloed kunnen hebben op de inhoud van de EU-regelgeving met betrekking tot de typegoedkeuring van voertuigen. (6) Bij Richtlijn 2007/46/EG van het Europees Parlement en de Raad ( 3 ) zijn de goedkeuringssystemen van de lidstaten vervangen door een goedkeuringsprocedure van de Unie en is een geharmoniseerd kader vastgesteld met bestuursrechtelijke bepalingen en algemene technische voorschriften voor alle nieuwe voertuigen, systemen, onderdelen en technische eenheden. Met die richtlijn zijn de in het kader van de herziene overeenkomst van 1958 vastgestelde reglementen (VN/ECE-reglementen) als voorschriften voor typegoedkeuring of als alternatieven voor de wetgeving van de Unie in het EU-typegoedkeuringssysteem opgenomen. Sinds de vaststelling van Richtlijn 2007/46/EG zijn VN/ECE-reglementen steeds meer opgenomen in de wetgeving van de Unie. (7) Gezien de opgedane ervaring en de technische ontwikkelingen moeten de voorschriften voor bepaalde elementen of kenmerken die onder de VN/ECE-Reglementen nrs. 0, 16, 21, 29, 43, 44, 48, 53, 55, 58, 67, 74, 80, 83, 85, 86, 98, 107, 112, 113, 115, 116, 123, 129, 135, 148, 149 en 150 vallen, worden gewijzigd of aangevuld. Daarnaast moeten sommige bepalingen van MTR nr. 2 worden gewijzigd en moeten sommige bepalingen van VN/ECE-Reglement nr. 17 worden gerectificeerd. Ten slotte moeten de wijzigingen van Gemeenschappelijke Resolutie MR.1 en de wijzigingen van de Geconsolideerde Resoluties R.E.3 en R.E.5 worden vastgesteld. (8) Werkdocument ECE/TRANS/WP.29/2019/93 van WP.29 betreft een voorstel voor wijzigingenreeks 01 van VN/ECE-Reglement nr. 35 (bedieningspedalen). Aangezien de Unie de uniforme bepalingen van VN/ECE-Reglement nr. 35 niet toepast, is het niet nodig een standpunt van de Unie over voorstel ECE/TRANS/WP.29/2019/93 vast te stellen. (9) Werkdocument ECE/TRANS/WP.29/2019/114 van WP.29 betreft een voorstel voor supplement 2 op wijzigingenreeks 03 van VN/ECE-Reglement nr. 79 (stuurinrichting), zoals oorspronkelijk ingediend door de voorzitter van het desbetreffende gespecialiseerd ondersteunend orgaan van WP.29. Tijdens de laatste vergadering van het gespecialiseerd ondersteunend orgaan heeft de voorzitter naar aanleiding van bezwaren van bepaalde overeenkomstsluitende partijen ermee ingestemd een herzien document in te dienen bij WP.29. Aangezien het document momenteel niet beschikbaar is op het portaal van het secretariaat van WP.29 en wellicht verder moet worden besproken door de deskundigen, is het passend dit terug te sturen naar het gespecialiseerd ondersteunend orgaan. (10) De verwijzing naar de machtiging om wijziging 4 van MTR nr. 2 op te stellen op het portaal van het secretariaat van WP.29 is incorrect en ECE/TRANS/WP.29/AC.3./36 moet worden gecorrigeerd naar ECE/TRANS/WP.29/AC.3./36/Rev.1. (11) Werkdocument ECE/TRANS/WP.29/2019/118 van WP.29 betreft een voorstel tot wijziging van bijlage IV bij de Geconsolideerde Resolutie betreffende de constructie van voertuigen (R.E.3). Dit voorstel moet samen met informeel document WP.29-179-06, dat de verwijzing naar de ISO-norm betreffende het uitvoeren van metingen van brandstofkwaliteit voor bepaalde parameters verduidelijkt, worden beschouwd, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie in het WP.29 tijdens zijn 179e zitting van 12 tot en met 14 november 2019 moet worden ingenomen, is dat gestemd wordt voor de in bijlage bij dit besluit opgenomen voorstellen. Artikel 2 Het standpunt dat namens de Unie in het WP.29 tijdens zijn 179e zitting van 12 tot en met 14 november 2019 moet worden ingenomen, is dat gestemd wordt tegen het voorstel voor supplement 2 op wijzigingenreeks 03 van VN-Reglement nr. 79 (stuurinrichting, werkdocument ECE/TRANS/WP.29/2019/114). Artikel 3 Dit besluit treedt in werking op de datum waarop het wordt vastgesteld. Gedaan te Brussel, 8 november 2019. Voor de Raad De voorzitter M. LINTILÄ ( 1 ) Besluit 97/836/EG van de Raad van 27 november 1997 inzake de toetreding van de Europese Gemeenschap tot de Overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (“herziene overeenkomst van 1958”) ( PB L 346 van 17.12.1997, blz. 78 ). ( 2 ) Besluit 2000/125/EG van de Raad van 31 januari 2000 betreffende de sluiting van de Overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (“parallelle overeenkomst”) ( PB L 35 van 10.2.2000, blz. 12 ). ( 3 ) Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (Kaderrichtlijn) ( PB L 263 van 9.10.2007, blz. 1 ). BIJLAGE Nummer reglement Titel agendapunt Referentie document ( 1 ) 0 Voorstel voor supplement 1 op de oorspronkelijke versie van VN/ECE-Reglement nr. 0 (IWVTA) ECE/TRANS/WP.29/2019/74 0 Voorstel voor supplement 1 op versie 01 van VN/ECE-Reglement nr. 0 (IWVTA) ECE/TRANS/WP.29/2019/75 0 Voorstel voor een nieuwe wijzigingenreeks 02 van VN/ECE-Reglement nr. 0 (IWVTA) ECE/TRANS/WP.29/2019/76 16 Voorstel voor supplement 12 op wijzigingenreeks 06 van VN/ECE-Reglement nr. 16 (veiligheidsgordels) ECE/TRANS/WP.29/2019/104 16 Voorstel voor supplement 5 op wijzigingenreeks 07 van VN/ECE-Reglement nr. 16 (veiligheidsgordels) ECE/TRANS/WP.29/2019/105 17 Voorstel voor corrigendum 1 op wijzigingenreeks 08 van VN/ECE-Reglement nr. 17 (sterkte van stoelen) ECE/TRANS/WP.29/2019/115 17 Voorstel voor corrigendum 1 op wijzigingenreeks 09 van VN/ECE-Reglement nr. 17 (sterkte van stoelen) ECE/TRANS/WP.29/2019/116 21 Voorstel voor supplement 4 op wijzigingenreeks 01 van VN/ECE-Reglement nr. 21 (binnenuitrusting) ECE/TRANS/WP.29/2019/106 29 Voorstel voor supplement 5 op wijzigingenreeks 03 van VN/ECE-Reglement nr. 29 (cabines van bedrijfsvoertuigen) ECE/TRANS/WP.29/2019/107 43 Voorstel voor supplement 9 op wijzigingenreeks 01 van VN/ECE-Reglement nr. 43 (veiligheidsbeglazing) ECE/TRANS/WP.29/2019/95 44 Voorstel voor supplement 17 op wijzigingenreeks 04 van VN/ECE-Reglement nr. 44 (kinderbeveiligingssystemen) ECE/TRANS/WP.29/2019/108 48 Voorstel voor supplement 13 op wijzigingenreeks 06 van VN/ECE-Reglement nr. 48 (installatie van verlichtings- en lichtsignaalvoorzieningen) ECE/TRANS/WP.29/2019/84 53 Voorstel voor nieuwe wijzigingenreeks 03 van VN/ECE-Reglement nr. 53 ECE/TRANS/WP.29/2019/80 53 Voorstel voor supplement 3 op wijzigingenreeks 02 van VN/ECE-Reglement nr. 53 (installatie van verlichtings- en lichtsignaalvoorzieningen voor voertuigen van categorie L 3 ) ECE/TRANS/WP.29/2019/85 53 Voorstel voor supplement 21 op wijzigingenreeks 01 van VN/ECE-Reglement nr. 53 (installatie van verlichtings- en lichtsignaalvoorzieningen voor voertuigen van categorie L 3 ) ECE/TRANS/WP.29/2019/86 55 Voorstel voor supplement 8 op wijzigingenreeks 01 van VN/ECE-Reglement nr. 55 (mechanische koppelingen) ECE/TRANS/WP.29/2019/96 58 Voorstel voor supplement 1 op wijzigingenreeks 03 van VN/ECE-Reglement nr. 58 (beschermingsinrichting aan achterzijde tegen klemrijden) ECE/TRANS/WP.29/2019/97 67 Voorstel voor wijzigingenreeks 03 van VN/ECE-Reglement nr. 67 (voertuigen op lpg) ECE/TRANS/WP.29/2019/94 67 Voorstel voor supplement 2 op wijzigingenreeks 02 van VN/ECE-Reglement nr. 67 (voertuigen op lpg) ECE/TRANS/WP.29/2019/98 74 Voorstel voor nieuwe wijzigingenreeks 02 van VN/ECE-Reglement nr. 74 (installatie van verlichtings- en lichtsignaalinrichtingen voor bromfietsen) ECE/TRANS/WP.29/2019/79 74 Voorstel voor supplement 11 op wijzigingenreeks 01 van VN/ECE-Reglement nr. 74 (installatie van verlichtings- en lichtsignaalinrichtingen voor bromfietsen) ECE/TRANS/WP.29/2019/87 80 Voorstel voor wijzigingenreeks 04 van VN/ECE-Reglement nr. 80 (sterkte van stoelen en verankeringen ervan (bussen)) ECE/TRANS/WP.29/2019/103 83 Voorstel voor supplement 10 op wijzigingenreeks 07 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2019/127 85 Voorstel voor supplement 10 op VN/ECE-Reglement nr. 85 (meting van het nettovermogen en het vermogen gedurende 30 minuten) ECE/TRANS/WP.29/2019/112 86 Voorstel voor supplement 2 op wijzigingenreeks 01 van VN/ECE-Reglement nr. 86 (installatie van verlichtings- en lichtsignaalinrichtingen voor landbouwtrekkers) ECE/TRANS/WP.29/2019/88 98 Voorstel voor supplement 1 op wijzigingenreeks 02 van VN/ECE-Reglement nr. 98 (koplampen met gasontladingslichtbronnen) ECE/TRANS/WP.29/2019/89 107 Voorstel voor supplement 8 op wijzigingenreeks 06 van VN/ECE-Reglement nr. 107 (voertuigen van de categorieën M 2 en M 3 ) ECE/TRANS/WP.29/2019/99 107 Voorstel voor supplement 7 op wijzigingenreeks 07 van VN/ECE-Reglement nr. 107 (voertuigen van de categorieën M 2 en M 3 ) ECE/TRANS/WP.29/2019/100 107 Voorstel voor supplement 2 op wijzigingenreeks 08 van VN/ECE-Reglement nr. 107 (voertuigen van de categorieën M 2 en M 3 ) ECE/TRANS/WP.29/2019/101 112 Voorstel voor supplement 1 op wijzigingenreeks 02 van VN/ECE-Reglement nr. 112 (koplampen die asymmetrisch dimlicht uitstralen) ECE/TRANS/WP.29/2019/90 113 Voorstel voor supplement 1 op wijzigingenreeks 03 van VN/ECE-Reglement nr. 113 (koplampen die symmetrisch dimlicht uitstralen) ECE/TRANS/WP.29/2019/91 115 Voorstel voor supplement 9 op VN/ECE-Reglement nr. 115 (lpg- en cng-retrofitsystemen) ECE/TRANS/WP.29/2019/113 116 Voorstel voor supplement 7 op VN/ECE-Reglement nr. 116 (diefstalbeveiligings- en alarmsystemen) ECE/TRANS/WP.29/2019/102 123 Voorstel voor supplement 1 op wijzigingenreeks 02 van VN/ECE-Reglement nr. 123 (adaptieve koplampsystemen (AFS)) ECE/TRANS/WP.29/2019/92 129 Voorstel voor supplement 3 op wijzigingenreeks 03 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/109 135 Voorstel voor supplement 2 op de oorspronkelijke versie van VN/ECE-Reglement nr. 135 (zijdelingse paalbotsingen) ECE/TRANS/WP.29/2019/110 135 Voorstel voor supplement 2 op wijzigingenreeks 01 van VN/ECE-Reglement nr. 135 (zijdelingse paalbotsingen) ECE/TRANS/WP.29/2019/111 148 Voorstel voor supplement 1 op de oorspronkelijke versie van VN/ECE-Reglement nr. 148 betreffende lichtsignaalvoorzieningen (LSD) ECE/TRANS/WP.29/2019/81 149 Voorstel voor supplement 1 op de oorspronkelijke versie van VN/ECE-Reglement nr. 149 betreffende wegverlichtingsvoorzieningen (RID) ECE/TRANS/WP.29/2019/82 149 Voorstel voor supplement 2 op de oorspronkelijke versie van VN/ECE-Reglement nr. 149 betreffende wegverlichtingsvoorzieningen (RID) ECE/TRANS/WP.29/2019/125 150 Voorstel voor supplement 1 op de oorspronkelijke versie van VN/ECE-Reglement nr. 150 betreffende retroreflecterende voorzieningen (RRD) ECE/TRANS/WP.29/2019/83 Nummer mondiaal technisch reglement Titel agendapunt Referentie document 2 Voorstel voor wijziging 4 van Mondiaal Technisch Reglement nr. 2 van de VN (betreffende de meetprocedure voor tweewielige motorfietsen met elektrische of compressieontsteking wat de uitstoot van verontreinigende gassen, de uitstoot van CO 2 en het brandstofverbruik betreft) ECE/TRANS/WP.29/2019/121 Technisch verslag over het opstellen van wijziging 4 van Mondiaal Technisch Reglement nr. 2 van de VN (betreffende de meetprocedure voor tweewielige motorfietsen met elektrische of compressieontsteking wat de uitstoot van verontreinigende gassen, de uitstoot van CO 2 en het brandstofverbruik betreft) ECE/TRANS/WP.29/2019/122 Machtiging om wijziging 4 van het mondiaal technisch reglement op te stellen ECE/TRANS/WP.29/AC.3/36/Rev.1 Nummer resolutie Titel agendapunt Referentie document R.E.3 Voorstel voor wijziging van Geconsolideerde Resolutie betreffende de constructie van voertuigen (R.E.3) ECE/TRANS/WP.29/2019/117 R.E.3 Voorstel voor wijziging van bijlage IV bij Geconsolideerde Resolutie betreffende de constructie van voertuigen (R.E.3) ECE/TRANS/WP.29/2019/118, WP.29-179-06 R.E.5 Voorstel voor wijziging 4 van Geconsolideerde Resolutie betreffende de gemeenschappelijke specificatie van lichtbroncategorieën (R.E.5) ECE/TRANS/WP.29/2019/126 MR.1 Voorstel voor wijziging 2 van Gemeenschappelijke Resolutie nr. 1 (MR.1) — ontwerpaddendum 3 ECE/TRANS/WP.29/2019/119 Diversen Titel agendapunt Referentie document Voorstel tot machtiging voor het opstellen van een wijziging van Mondiaal Technisch Reglement nr. 6 van de VN ECE/TRANS/WP.29/2019/123 Voorstel voor herziening 1 van de machtiging voor het opstellen van een nieuw mondiaal technisch reglement van de VN betreffende de bepaling van het vermogen van elektrische voertuigen ECE/TRANS/WP.29/2019/124 ( 1 ) Alle documenten waarnaar in deze tabel wordt verwezen, kunnen worden geraadpleegd op: http://www.unece.org/trans/main/wp29/wp29wgs/wp29gen/gen2019.html",
  "source": "EUR LEX"
}