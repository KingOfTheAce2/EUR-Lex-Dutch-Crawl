{
  "url": "http://www.w3.org/1999/xhtml\"><!--",
  "content": "L_202500637NL.000101.fmx.xml Publicatieblad van de Europese Unie NL L-serie 2025/637 29.4.2025 GEDELEGEERDE VERORDENING (EU) 2025/637 VAN DE COMMISSIE van 29 januari 2025 tot wijziging van Gedelegeerde Verordening (EU) 2022/2292 wat betreft de voorwaarden voor de binnenkomst in de Unie van bepaalde zuivelproducten, bepaalde van dieren afgeleide levensmiddelenadditieven, collageendarmen, gehakt vlees, vleesbereidingen, separatorvlees en samengestelde producten die gelatinecapsules bevatten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 1 ) , en met name artikel 126, lid 1, Overwegende hetgeen volgt: (1) In Verordening (EU) 2017/625 zijn voorschriften vastgesteld voor de uitvoering van officiële controles en andere officiële activiteiten door de bevoegde autoriteiten van de lidstaten voor de verificatie van de naleving van de wetgeving van de Unie op het gebied van onder meer levensmiddelen en voedselveiligheid als bedoeld in artikel 1, lid 2, punt a), van die verordening. Artikel 126 van die verordening verleent de Commissie de bevoegdheid om gedelegeerde handelingen vast te stellen met de voorwaarden voor de binnenkomst van dieren en goederen in de Unie, en bepaalt dat volgens die voorwaarden de dieren en goederen met behulp van de codes van de gecombineerde nomenclatuur moeten worden aangeduid. (2) Gedelegeerde Verordening (EU) 2022/2292 van de Commissie ( 2 ) vult Verordening (EU) 2017/625 aan wat betreft de voorwaarden voor de binnenkomst in de Unie van zendingen van voedselproducerende dieren en bepaalde voor menselijke consumptie bestemde goederen om te waarborgen dat zij voldoen aan de toepasselijke voorschriften die voortvloeien uit de regels zoals bedoeld in artikel 1, lid 2, punt a), van Verordening (EU) 2017/625 of aan voorschriften waarvan erkend is dat zij daaraan ten minste gelijkwaardig zijn. (3) Uit hoofde van artikel 6, lid 1, punt a), van Verordening (EG) nr. 853/2004 van het Europees Parlement en de Raad ( 3 ) moeten exploitanten van levensmiddelenbedrijven die producten van dierlijke oorsprong uit derde landen invoeren, ervoor zorgen dat de invoer uitsluitend plaatsvindt indien het derde land voorkomt op een overeenkomstig artikel 11 van Verordening (EG) nr. 854/2004 van het Europees Parlement en de Raad ( 4 ) opgestelde lijst van derde landen waaruit de invoer van die producten is toegestaan; het eerstgenoemde artikel is vervangen door de artikelen 126 en 127 van Verordening (EU) 2017/625. Uit deze bepaling van Verordening (EG) nr. 853/2004 volgt dat de invoer van producten van dierlijke oorsprong uit derde landen die niet op die lijsten voorkomen, niet is toegestaan. Artikel 3, punt b), van Gedelegeerde Verordening (EU) 2022/2292 specificeert de codes van de gecombineerde nomenclatuur of posten van het geharmoniseerd systeem (GN/GS-codes) van producten van dierlijke oorsprong die de Unie uitsluitend mogen binnenkomen vanuit een derde land dat of een regio daarvan die is opgenomen in een lijst voor die producten van dierlijke oorsprong. Om de samenhang tussen artikel 6, lid 1, punt a), van Verordening (EG) nr. 853/2004 en artikel 3, punt b), van Gedelegeerde Verordening (EU) 2022/2292 te waarborgen, moeten de GN/GS-codes van sommige producten van dierlijke oorsprong die nog niet in artikel 3 zijn opgenomen, namelijk bepaalde zuivelproducten, bepaalde van dieren afgeleide levensmiddelenadditieven en collageendarmen, in dat artikel worden opgenomen. (4) In bijlage III bij Verordening (EG) nr. 853/2004 zijn specifieke voorschriften vastgelegd voor producten die een gezondheidsrisico inhouden, en met name voor rauwe melk, colostrum, zuivelproducten en producten op basis van colostrum (sectie IX) en voor collageen (sectie XV). Uit hoofde van artikel 6, lid 1, punt b), van Verordening (EG) nr. 853/2004 moeten exploitanten van levensmiddelenbedrijven die producten van dierlijke oorsprong uit derde landen invoeren, ervoor zorgen dat de invoer uitsluitend plaatsvindt indien de inrichting van verzending waar het product verkregen of bereid is, voorkomt op een lijst van inrichtingen waaruit invoer van dat product is toegestaan, indien van toepassing. In artikel 13, lid 1, punt a), van Gedelegeerde Verordening (EU) 2022/2292 is bepaald dat zendingen van producten van dierlijke oorsprong waarvan de GN/GS-codes in dat artikel zijn opgenomen en waarvoor voorschriften zijn vastgesteld in bijlage III bij Verordening (EG) nr. 853/2004, de Unie alleen mogen binnenkomen als zij worden verzonden uit en verkregen of bereid zijn in inrichtingen die zijn vermeld in lijsten die overeenkomstig artikel 127, lid 3, van Verordening (EU) 2017/625 zijn opgesteld en worden bijgewerkt. Om de naleving van de specifieke voorschriften van bijlage III bij Verordening (EG) nr. 853/2004 te waarborgen en voor de consistentie, moeten de GN/GS-codes van bepaalde zuivelproducten en collageendarmen, die nog niet in artikel 13, lid 1, punt a), van Gedelegeerde Verordening (EU) 2022/2292 zijn opgenomen, in dat artikel worden opgenomen. (5) In artikel 15 van Gedelegeerde Verordening (EU) 2022/2292 is vastgelegd dat zendingen van onder meer gehakt vlees, vleesbereidingen en separatorvlees en vleesproducten alleen de Unie mogen binnenkomen als zij zijn vervaardigd van grondstoffen die zijn verkregen in slachthuizen, wildbewerkingsinrichtingen of uitsnijderijen die worden vermeld in een lijst van inrichtingen die overeenkomstig artikel 127, lid 3, punt e), van Verordening (EU) 2017/625 is opgesteld en bijgewerkt. Met het oog op de opstelling van een dergelijke lijst van inrichtingen bieden de bevoegde autoriteiten van derde landen garanties dat voor die inrichtingen voorwaarden gelden die voldoen aan voorschriften die gelijkwaardig zijn aan die bedoeld in artikel 1, lid 2, punt a), van Verordening (EU) 2017/625. Sommige van die grondstoffen, bijvoorbeeld voor de productie van vleesproducten die voor binnenkomst in de Unie bestemd zijn, kunnen ook worden verkregen in inrichtingen die gehakt vlees, vleesbereidingen of separatorvlees produceren. Dergelijke inrichtingen moeten dus ook op de lijst van inrichtingen worden vermeld waar grondstoffen moeten worden verkregen. Artikel 15 van Gedelegeerde Verordening (EU) 2022/2292 moet derhalve dienovereenkomstig worden gewijzigd. (6) In bijlage III bij Verordening (EG) nr. 853/2004 zijn specifieke voorschriften vastgelegd voor producten die een gezondheidsrisico inhouden, en met name voor rauwe melk, colostrum, zuivelproducten en producten op basis van colostrum (sectie IX) en voor collageen (sectie XV). Uit hoofde van artikel 6, lid 1, punt d), van Verordening (EG) nr. 853/2004 moeten exploitanten van levensmiddelenbedrijven die producten van dierlijke oorsprong uit derde landen invoeren, ervoor zorgen dat de invoer uitsluitend plaatsvindt indien zij vergezeld gaan van een certificaat, indien van toepassing. Artikel 21, lid 1, van Gedelegeerde Verordening (EU) 2022/2292 specificeert de GN/GS-codes van producten van dierlijke oorsprong die de Unie alleen mogen binnenkomen indien zij vergezeld gaan van een officieel certificaat. Om de naleving van de specifieke voorschriften van bijlage III bij Verordening (EG) nr. 853/2004 te waarborgen en voor de consistentie, moeten de GN/GS-codes van bepaalde zuivelproducten en collageendarmen, die nog niet in artikel 21, lid 1, van Gedelegeerde Verordening (EU) 2022/2292 zijn opgenomen, in dat artikel worden opgenomen. (7) In artikel 21, lid 3, van Gedelegeerde Verordening (EU) 2022/2292 is bepaald dat geen officieel certificaat nodig is voor de binnenkomst in de Unie van gelatinecapsules die onder de GN/GS-codes 3913 , 3926  of 9602  in het tweede deel van bijlage I bij Verordening (EEG) nr. 2658/87 van de Raad ( 5 ) vallen, indien die capsules niet zijn afgeleid van beenderen van herkauwers. In artikel 22, lid 1, punt a), i), van die gedelegeerde verordening is bepaald dat bepaalde samengestelde producten die alleen gelatinecapsules bevatten die niet zijn afgeleid van beenderen van herkauwers, als verwerkte producten van dierlijke oorsprong van een particuliere verklaring vergezeld moeten gaan. Met het oog op de consistentie van de wetgeving van de Unie mag geen particuliere verklaring worden vereist voor de binnenkomst in de Unie van samengestelde producten die geen andere verwerkte producten van dierlijke oorsprong bevatten dan gelatinecapsules die niet van beenderen van herkauwers zijn afgeleid. Artikel 22 van Gedelegeerde Verordening (EU) 2022/2292 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) 2022/2292 wordt als volgt gewijzigd: 1) In artikel 3 wordt punt b), ii), vervangen door: “ii) de posten van het geharmoniseerd systeem (“GS-posten”) 0901 , 1301 , 1702 , 1806 , 2105 , 2106 , 2301 , 3001 , 3002 , 3203 , 3204 , 3302 , 3501 , 3502 , 3503 , 3504 , 3507 , 3823 , 3824 , 3913 , 3926 , 4101 , 4102 , 4103  of 9602 , en de GN-codes 2202 99  en 3917 10 10 ;”. 2) In artikel 13, lid 1, wordt punt a), ii), vervangen door: “ii) de GS-posten 1702 , 1806 , 2105 , 2106 , 2301 , 2932 , 3001 , 3002 , 3501 , 3502 , 3503 , 3504 , 4101 , 4102  of 4103 , en de GN-codes 2202 99  en 3917 10 10 ;”. 3) In artikel 15 wordt de inleidende zin vervangen door: “Zendingen van de volgende producten van dierlijke oorsprong mogen de Unie alleen binnenkomen als zij zijn vervaardigd van grondstoffen die zijn verkregen in slachthuizen, wildbewerkingsinrichtingen, uitsnijderijen, inrichtingen die gehakt vlees, vleesbereidingen en separatorvlees produceren, en inrichtingen waar visserijproducten worden gehanteerd, die worden vermeld in lijsten van inrichtingen die overeenkomstig artikel 127, lid 3, punt e), van Verordening (EU) 2017/625 zijn opgesteld en worden bijgewerkt, of zijn verkregen in de lidstaten:”. 4) In artikel 21, lid 1, wordt punt b), ii), vervangen door: “ii) de GS-posten 0901 , 1702 , 1806 , 2105 , 2106 , 2301 , 3001 , 3002 , 3302 , 3501 , 3502 , 3503 , 3504 , 3507 , 3913 , 3926 , 4101 , 4102 , 4103  of 9602 , en de GN-codes 2202 99  en 3917 10 10 ;”. 5) In artikel 22 wordt lid 2 vervangen door: “2.   In afwijking van lid 1 van dit artikel: a) moeten de samengestelde producten die overeenkomstig artikel 48, punt h), van Verordening (EU) 2017/625 zijn vrijgesteld van officiële controles aan grenscontroleposten, vergezeld gaan van de particuliere verklaring op het moment dat zij in de handel worden gebracht, met uitzondering van in artikel 20, lid 4, van deze verordening bedoelde producten waarvoor geen particuliere verklaring is vereist; b) is geen particuliere verklaring vereist voor de binnenkomst in de Unie van samengestelde producten diegeen enkel ander verwerkt product van dierlijke oorsprong bevatten dan gelatinecapsules die niet van beenderen van herkauwers zijn afgeleid.” . Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 januari 2025. Voor de Commissie De voorzitter Ursula VON DER LEYEN ( 1 ) PB L 95 van 7.4.2017, blz. 1 , ELI: http://data.europa.eu/eli/reg/2017/625/2022-01-28 . ( 2 ) Gedelegeerde Verordening (EU) 2022/2292 van de Commissie van 6 september 2022 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van voedselproducerende dieren en bepaalde voor menselijke consumptie bestemde goederen ( PB L 304 van 24.11.2022, blz. 1 , ELI: http://data.europa.eu/eli/reg_del/2022/2292/oj ). ( 3 ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 , ELI: http://data.europa.eu/eli/reg/2004/853/oj ). ( 4 ) Verordening (EG) nr. 854/2004 van het Europees Parlement en de Raad van 29 april 2004 houdende vaststelling van specifieke voorschriften voor de organisatie van de officiële controles van voor menselijke consumptie bestemde producten van dierlijke oorsprong ( PB L 139 van 30.4.2004, blz. 206 , ELI: http://data.europa.eu/eli/reg/2004/854/oj ). ( 5 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 , ELI: http://data.europa.eu/eli/reg/1987/2658/oj ). ELI: http://data.europa.eu/eli/reg_del/2025/637/oj ISSN 1977-0758 (electronic edition)",
  "source": "EUR LEX"
}