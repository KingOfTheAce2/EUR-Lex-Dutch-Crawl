{
  "url": "http://www.w3.org/1999/xhtml\"><!--",
  "content": "L_2014271NL.01004701.xml 12.9.2014 NL Publicatieblad van de Europese Unie L 271/47 BESLUIT 2014/658/GBVB VAN DE RAAD van 8 september 2014 houdende wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB vastgesteld ( 1 ) . (2) De Europese Raad heeft op 30 augustus 2014 zijn bezorgdheid geuit over de aanhoudende en steeds heviger wordende gevechten in het oosten van Oekraïne en gevraagd dat een nieuwe bepaling wordt opgenomen op grond waarvan iedere persoon en entiteit die zich inlaat met de separatistische groeperingen in de regio Donbass op een lijst zal worden geplaatst. (3) Voorts is de Raad van oordeel dat er nog natuurlijke personen en rechtspersonen moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (4) Gezien de voortdurende ondermijning of bedreiging van de territoriale integriteit, soevereiniteit en onafhankelijkheid van Oekraïne moet Besluit 2014/145/GBVB met zes maanden worden verlengd. (5) Besluit 2014/145/GBVB dient dienovereenkomstig te worden gewijzigd. (6) Voor de uitvoering van die maatregelen is een bijkomend optreden van de Unie vereist, HEEFT HET VOLGENDE BESLUIT VASTGESTELD: Artikel 1 Besluit 2014/145/GBVB wordt als volgt gewijzigd: 1) Artikel 1, lid 1, wordt vervangen door: „1.   De lidstaten nemen de nodige maatregelen om binnenkomst op of doorreis via hun grondgebied te beletten van: a) natuurlijke personen die verantwoordelijk zijn voor, actief steun verlenen aan of uitvoering geven aan, acties of beleidsmaatregelen die de territoriale integriteit, soevereiniteit en onafhankelijkheid van Oekraïne, of de stabiliteit of veiligheid van Oekraïne ondermijnen of bedreigen, of die de werkzaamheden van internationale organisaties in Oekraïne belemmeren, en natuurlijke personen die met hen verbonden zijn; b) natuurlijke personen die de Russische besluitvormers die verantwoordelijk zijn voor de inlijving van de Krim of de destabilisatie van Oost-Oekraïne actief materieel of financieel steunen of die daar voordeel bij hebben, of c) natuurlijke personen die transacties verrichten met de separatistische groeperingen in de regio Donbass van Oekraïne, als opgesomd in de bijlage.” . 2) Artikel 2, lid 1, wordt vervangen door: „1.   Alle tegoeden en economische middelen die toebehoren aan, eigendom zijn, in het bezit zijn of onder zeggenschap staan van: a) natuurlijke personen die verantwoordelijk zijn voor, actief steun verlenen aan of uitvoering geven aan, acties of beleidsmaatregelen die de territoriale integriteit, soevereiniteit en onafhankelijkheid van Oekraïne, of de stabiliteit of veiligheid van Oekraïne ondermijnen of bedreigen, of die de werkzaamheden van internationale organisaties in Oekraïne belemmeren, en natuurlijke personen of rechtspersonen, entiteiten of lichamen die met hen verbonden zijn; b) rechtspersonen, entiteiten of lichamen die materiële of financiële steun verlenen aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen; c) rechtspersonen, entiteiten of lichamen op de Krim of in Sebastopol waarvan het eigendom in strijd met het Oekraïense recht is overgedragen, of rechtspersonen, entiteiten of lichamen waaraan deze overdracht voordeel heeft opgeleverd; d) natuurlijke personen of rechtspersonen, entiteiten of lichamen die de Russische besluitvormers die verantwoordelijk zijn voor de inlijving van de Krim of de destabilisatie van Oost-Oekraïne actief materieel of financieel steunen of die daar voordeel bij hebben, of e) natuurlijke personen of rechtspersonen, entiteiten of lichamen die transacties verrichten met de separatistische groeperingen in de regio Donbass van Oekraïne, als opgesomd in de bijlage, worden bevroren.” . 3) Artikel 6, tweede alinea, wordt vervangen door: „Dit besluit is van toepassing tot en met 15 maart 2015.” . Artikel 2 De in de bijlage bij dit besluit genoemde personen en entiteiten worden toegevoegd aan de lijst in de bijlage bij Besluit 2014/145/GBVB. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 8 september 2014. Voor de Raad De voorzitter S. GOZI ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE Lijst van personen en entiteiten als bedoeld in artikel 2 Naam Identificatiegegevens Motivering Datum van opneming op de lijst 1. Alexander ZAKHARCHENKO Александр Владимирович Захарченко Geboren in 1976 in Donetsk Sinds 7 augustus vervangt hij Alexander Borodai als de zogenoemde „minister-president” van de zogenoemde „Volksrepubliek Donetsk”. In deze hoedanigheid heeft Zakharchenko acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 2. Vladimir KONONOV/ook bekend als „Tsar” Geboren op 14.10.1974 in Gorsky Sinds 14 augustus vervangt hij Igor Strelkov/Girkin als zogenoemde „minister van Defensie” van de zogenoemde „Volksrepubliek Donetsk”. Hij zou sinds april de leiding hebben over een divisie van separatistische strijders in Donetsk, en hij heeft beloofd zich te kwijten van de strategische taak om de Oekraïnse militaire agressie af te weren. Konokov heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 3. Miroslav Vladimirovich RUDENKO Мирослав Владимирович Руденко Geboren op 21.1.1983 in Debalcevo Commandant van de volksmilitie van Donbass. Hij heeft onder meer verklaard dat zij hun strijd in de rest van het land zullen voortzetten. Rudenko heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 4. Gennadiy Nikolaiovych TSYPKALOV Геннадий Николаевич Цыпкалов. Geboren op 21.6.1973 Vervangt Marat Bashirov als zogenoemde „minister-president” van de zogenoemde „Volksrepubliek Lugansk”. Was voorheen actief in de militie van het zuidoosten. Tsyplakov heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen 12.9.2014 5. Andrey Yurevich PINCHUK Андрей Юрьевич ПИНЧУК „minister van Staatsveiligheid” van de zogenoemde „Volksrepubliek Donetsk”. Gelieerd aan Vladimir Antyufeyev, die verantwoordelijk is voor de separatistische „regeringsactiviteiten” van de zogenoemde „Volksrepubliek Donetsk”. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 6. Oleg BEREZA Олег БЕРЕЗА „minister van Binnenlandse Zaken” van de zogenoemde „Volksrepubliek Donetsk”. Gelieerd aan Vladimir Antyufeyev, die verantwoordelijk is voor de separatistische „regeringsactiviteiten” van de zogenoemde „Volksrepubliek Donetsk”. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 7. Andrei Nikolaevich RODKIN Андрей Николаевич Родкин vertegenwoordiger van Moskou van de zogenoemde „Volksrepubliek Donetsk”. In zijn verklaringen heeft hij het onder meer gehad over de bereidheid van de milities om een guerilla-oorlog te voeren en over hun inbeslagname van wapensystemen van de Oekraïnse strijdkrachten. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 8. Aleksandr KARAMAN Александр караман „viceminister-president voor Sociale Zaken” van de zogenoemde „Volksrepubliek Donetsk”. Gelieerd aan Vladimir Antyufeyev, die verantwoordelijk is voor de separatistische „regeringsactiviteiten” van de zogenoemde „Volksrepubliek Donetsk”. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. Beschermeling van viceminister-president van Rusland, Dmitry Rogozin. 12.9.2014 9. Georgiy L'vovich MURADOV Георгий Львович Мурадов Geboren op 19.11.1954 Zogenoemd „viceminister-president” van de Krim en gevolmachtigd vertegenwoordiger van de Krim bij president Poetin. Muradov heeft een belangrijke rol gespeeld bij het consolideren van de institutionele controle door Rusland over de Krim sinds de illegale annexatie. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 10. Mikhail Sergeyevich SHEREMET Михаил Сергеевич Шеремет Geboren op 23.5.1971 in Dzhankoy Zogenoemd „eerste viceminister-president” van de Krim. Sheremet heeft een belangrijke rol gespeeld bij de organisatie en uitvoering van het referendum van 16 maart op de Krim over de hereniging met Rusland. Ten tijde van het referendum zou Sheremet op de Krim de leiding hebben gehad over de pro-Moskou-„zelfverdedigingstroepen”. Hij heeft bijgevolg acties en maatregelen ondersteund die de terrritoriale integriteit, soevereiniteit en onafhankelijkheid van Oekraïne ondermijnen. 12.9.2014 11. Yuri Leonidovich VOROBIOV Юрий Леонидович Воробьев Geboren op 2.2.1948 in Krasnoyarsk vicevoorzitter van de Federatieraad van de Russische Federatie. Op 1 maart 2014 heeft Vorobiov het inzetten van Russische strijdkrachten in Oekraïne openlijk gesteund in de Federatieraad. Hij heeft dan ook voor het desbetreffende decreet gestemd. 12.9.2014 12. Vladimir Volfovich ZHIRINOVSKY Владимир Вольфович Жириновски Geboren op 10.6.1964 in Eidelshtein, Kazachstan lid van de Raad van de Doema; voorzitter van de LDPR-partij. Hij heeft de inzet van Russische gewapende strijdkrachten in Oekraïne en de annexatie van de Krim actief ondersteund. Hij heeft actief gepleit voor de opdeling van Oekraïne. Namens de door hem voorgezeten LDPR-partij heeft hij een overeenkomst met de zogenoemde „Volksrepubliek Donetsk” ondertekend. 12.9.2014 13. Vladimir Abdualiyevich VASILYEV Geboren op 11.8.1949 in Klin Vicevoorzitter van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 14. Viktor Petrovich VODOLATSKY Виктор Петрович Водолацкий Geboren op 19.8.1957 in de regio Azov. Voorzitter („ataman”) van de Unie van Russische en buitenlandse Kozakse Strijdkrachten, en afgevaardigde van de Doema. Hij heeft de annexatie van de Krim ondersteund en hij heeft toegelaten dat Russische Kozakken actief betrokken waren bij het Oekraïnse conflict aan de zijde van de door de Russen gesteunde separatisten. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 15. Leonid Ivanovich KALASHNIKOV Леонид Иванович Калашников Geboren op 6.8.1960 in Stepnoy Dvorets eerste vicevoorzitter van de Commissie Buitenlandse Zaken van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 16. Vladimir Stepanovich NIKITIN Geboren op 5.4.1948 in Opochka eerste vicevoorzitter van de Commissie Betrekkingen met de GOS-landen, Euraziatische Integratie en Banden met Vaderlandslievenden van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 17. Oleg Vladimirovich LEBEDEV Олег Владимирович Лебедев Geboren op 21.3.1964 in Orel/Rudny eerste vicevoorzitter van de Commissie Betrekkingen met de GOS-landen, Euraziatische Integratie en Banden met Vaderlandslievenden van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 18. Ivan Ivanovich MELNIKOV Иван Иванович Мельников Geboren op 7.8.1950 in Bogoroditsk eerste vicevoorzitter van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 19. Igor Vladimirovich LEBEDEV Игорь Владимирович Лебедев Geboren op 27.9.1972 in Moskou vicevoorzitter van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 20. Nikolai Vladimirovich LEVICHEV Николай Владимирович Левичев Geboren op 28.5.1953 in Pushkin vicevoorzitter van de Doema. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 21. Svetlana Sergeevna ZHUROVA Светлана Сергеевна Журова Geboren op 7.1.1972 in Pavlov aan de Neva eerste vicevoorzitter van de Commissie Buitenlandse Zaken van de Doema. Op 20 maart 2014 heeft zij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 22. Aleksey Vasilevich NAUMETS Алексей Васильевич Hаумец Geboren op 11.2.1968 Generaal-majoor van het Russische leger. Commandant van de 76e luchtdivisie die deel uitmaakte van de Russische militaire aanwezigheid op het grondgebied van Oekraïne, meer bepaald tijdens de illegale annexatie van de Krim. 12.9.2014 23. Sergey Viktorovich CHEMEZOV Geboren op 20.8.1952 in Cheremkhovo Sergei Chemezov is een trouwe bondgenoot van Poetin. Beiden waren zij KGB-officieren in Dresden, en hij is lid van de Hoge Raad van „Verenigd Rusland”. Dankzij zijn banden met de Russische president kon hij worden bevorderd in hoge functies in bedrijven onder zeggenschap van de staat. Hij is voorzitter van Rostec, het belangrijkste conglomeraat op het gebied van defensie en industriële productie onder zeggenschap van de Russische staat. Ingevolge een besluit van de Russische regering is Technopromexport, een dochteronderneming van Rostec, voornemens energiecentrales op de Krim te bouwen, waardoor de integratie van deze regio in de Russische Federatie wordt bevorderd. Daarnaast heeft Rosoboronexport, een dochteronderneming van Rostec, haar steun verleend aan de integratie van defensie-ondernemingen van de Krim in de Russische defensie-industrie, en op die manier de illegale inlijving van de Krim in de Russische federatie geconsolideerd. 12.9.2014 24. Alexander Mikhailovich BABAKOV Aлександр Михайлович Бабаков Geboren op 8.2.1963 in Chisinau Lid van de Doema. Is voorzitter van de commissie van de Doema die bevoegd is voor wetgeving ter ontwikkeling van het militair-industrieel complex van de Russische Federatie. Prominent lid van „Verenigd Rusland” en zakenman met grote investeringsbelangen in Oekraïne en de Krim. Op 20 maart 2014 heeft hij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014",
  "source": "EUR LEX"
}