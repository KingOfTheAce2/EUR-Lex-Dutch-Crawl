{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0374:NL:HTML\">",
  "content": "EUR-Lex - 31979D0374 - NL Avis juridique important | 31979D0374 79/374/EEG: Beschikking van de Commissie van 23 maart 1979 tot ontkenning van het wetenschappelijk karakter van het apparaat genaamd ,,Digital-Computersystem PDP- 11T34-FB\" Publicatieblad Nr. L 087 van 07/04/1979 blz. 0028 - 0028 Bijzondere uitgave in het Grieks: Hoofdstuk 02 Deel 7 blz. 0202 ++++ BESCHIKKING VAN DE COMMISSIE van 23 maart 1979 tot ontkenning van het wetenschappelijk karakter van het apparaat genaamd \" Digital-Computersystem PDP-11T34-FB \" ( 79/374/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige , wetenschappelijke of culturele aard ( 1 ) , Gelet op Verordening ( EEG ) nr . 3195/75 van de Commissie van 2 december 1975 tot vaststelling van de uitvoeringsbepalingen van Verordening ( EEG ) nr . 1798/75 ( 2 ) , inzonderheid op de artikelen 4 en 5 , Overwegende dat , bij schrijven van 22 september 1978 , de Duitse Regering de Commissie heeft verzocht de procedure bedoeld in de artikelen 4 en 5 van Verordening ( EEG ) nr . 3195/75 in te leiden ten einde vast te stellen of het apparaat genaamd  \" Digital-Computersystem PDP-11T34-FB \" , dat wordt gebruikt als demonstratiecomputer en voor oefeningen in programmeertalen bij de EGV-opleiding en in het bijzonder voor modelproeven bij het computergesteund onderwijs , alsmede voor de ontwikkeling van programma's voor de leraar en leerling om op school toe te passen , al dan niet beschouwd dient te worden als een wetenschappelijk apparaat , en , indien het antwoord bevestigend luidt , of er op dit moment in de Gemeenschap apparaten van dezelfde wetenschappelijke waarde worden vervaardigd ; Overwegende dat , overeenkomstig artikel 4 , lid 5 , van Verordening ( EEG ) nr . 3195/75 , op 7 februari 1979 een uit vertegenwoordigers van alle Lid-Staten bestaande groep van deskundigen is bijeengekomen in het kader van het Comit√© Douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat een installatie van een gangbaar type is dat geen bijzondere kenmerken vertoont welke het bijzonder geschikt maken voor het zuiver wetenschappelijk onderzoek ; dat het apparaat kan worden gebruikt op talrijke gebieden van de gegevensverwerking ; dat het gebruik dat hiervan in dit speciale geval wordt gemaakt op zichzelf dit apparaat niet het karakter van bijzonder geschikt voor zuiver wetenschappelijk onderzoek zou kunnen verlenen ; dat deze installatie derhalve niet als een wetenschappelijk apparaat kan worden beschouwd , HEEFT DE VOLGENDE BESCHIKKING GEGEVEN : Artikel 1 Het apparaat genaamd \" Digital-Computersystem PDP-11T34-FB \" dient niet als een wetenschappelijk apparaat te worden beschouwd . Artikel 2 Deze beschikking is gericht tot de Lid-Staten . Gedaan te Brussel , 23 maart 1979 . Voor de Commissie Etienne DAVIGNON Lid van de Commissie ( 1 ) PB nr . L 184 van 15 . 7 . 1975 , blz . 1 . ( 2 ) PB nr . L 316 van 6 . 12 . 1975 , blz . 17 .",
  "source": "EUR LEX"
}