{
  "url": "http://www.w3.org/1999/xhtml\">",
  "content": "L_2008225NL.01001401.xml 23.8.2008 NL Publicatieblad van de Europese Unie L 225/14 BESCHIKKING VAN DE COMMISSIE van 4 augustus 2008 tot wijziging van Richtlĳn 2001/109/EG van het Europees Parlement en de Raad en Beschikking 2002/38/EG, wat betreft de door de lidstaten uitgevoerde statistische enquêtes naar bepaalde soorten fruitbomen (Kennisgeving geschied onder nummer C(2008) 4070) (2008/690/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlĳn 2001/109/EG van het Europees Parlement en de Raad van 19 december 2001 betreffende door de lidstaten uit te voeren statistische enquêtes voor de vaststelling van het productiepotentieel van bepaalde soorten fruitbomen ( 1 ) , en met name op artikel 1, lid 2, derde alinea, en artikel 4, lid 2, Overwegende hetgeen volgt: (1) Richtlijn 2001/109/EG, waarin een lijst wordt vastgesteld van de soorten waarnaar in de lidstaten een enquête moet worden gehouden, wordt uitgevoerd bij Beschikking 2002/38/EG van de Commissie van 27 december 2001 tot vaststelling van de enquêteparameters en van typecoden en -regels voor de transcriptie in machineleesbare vorm van de enquêtegegevens over bepaalde soorten fruitbomen ( 2 ) . Die beschikking stelt de in aanmerking te nemen grenzen van de productiegebieden en hun respectieve coden vast en bevat een lijst van de desbetreffende fruitsoorten en -variëteiten. (2) Om technische redenen moet Richtlijn 2001/109/EG worden gewijzigd om de bijlage bij te werken. (3) Bijlage I bij Beschikking 2002/38/EG moet worden gewijzigd om de grenzen van de productiegebieden in Bulgarije en Roemenië vast te stellen. (4) De in deze beschikking vervatte maatregelen zijn in overeenstemming met het advies van het Permanent Comité voor de landbouwstatistiek, dat is opgericht bij Besluit 72/279/EEG van de Raad ( 3 ) , HEEFT DE VOLGENDE BESCHIKKING GEGEVEN: Artikel 1 De bijlage bij Richtlijn 2001/109/EG wordt vervangen door bijlage I bij deze beschikking. Artikel 2 Bijlage I bij Beschikking 2002/38/EG wordt gewijzigd overeenkomstig bijlage II bij deze beschikking. Artikel 3 Deze beschikking is gericht tot de lidstaten. Gedaan te Brussel, 4 augustus 2008. Voor de Commissie Joaquín ALMUNIA Lid van de Commissie ( 1 ) PB L 13 van 16.1.2002, blz. 21 . Richtlijn laatstelijk gewijzigd bij Richtlijn 2006/110/EG van de Raad ( PB L 363 van 20.12.2006, blz. 418 ). ( 2 ) PB L 16 van 18.1.2002, blz. 35 . Beschikking gewijzigd bij Beschikking 2006/128/EG ( PB L 51 van 22.2.2006, blz. 21 ). ( 3 ) PB L 179 van 7.8.1972, blz. 1 . BIJLAGE I „BIJLAGE SOORTEN WAARNAAR IN DE DIVERSE LIDSTATEN EEN ENQUÊTE MOET WORDEN GEHOUDEN Appelen Peren Perziken Abrikozen Sinaasappelen Citroenen Kleine citrusvruchten België x x Bulgarije x x x x Tsjechië x x x x Denemarken x x Duitsland x x Estland x Ierland x Griekenland x x x x x x x Spanje x x x x x x x Frankrijk x x x x x x x Italië x x x x x x x Cyprus x x x x x x x Letland x x Litouwen x x Luxemburg x x Hongarije x x x x Malta x ( 1 ) Nederland x x Oostenrijk x x x x Polen x x x ( 1 ) x ( 1 ) Portugal x x x x x x x Roemenië x ( 1 ) x ( 1 ) x ( 1 ) x ( 1 ) Slovenië x x x ( 1 ) x ( 1 ) Slowakije x x x ( 1 ) x ( 1 ) Finland x Zweden x x Verenigd Koninkrijk x x ( 1 ) Geen enquêtes naar: leeftijd van de bomen, plantdichtheid, fruitvariëteiten.” BIJLAGE II Bijlage I bij Beschikking 2002/38/EG wordt als volgt gewijzigd: 1) De volgende gegevens worden ingevoegd na de gegevens met betrekking tot België: „Bulgarije 26 Severozapaden 01 BG31 Severen tsentralen 02 BG32 Severoiztochen 03 BG33 Yugoiztochen 04 BG34 Yugozapaden 05 BG41 Yuzhen tsentralen 06 BG42” 2) De volgende gegevens worden ingevoegd na de gegevens met betrekking tot Portugal: „Roemenië 27 Nord-Vest 01 RO11 Centru 02 RO12 Nord-Est 03 RO21 Sud-Est 04 RO22 Sud — Muntenia 05 RO31 București — Ilfov 06 RO32 Sud-Vest Oltenia 07 RO41 Vest 08 RO42”",
  "source": "EUR LEX"
}