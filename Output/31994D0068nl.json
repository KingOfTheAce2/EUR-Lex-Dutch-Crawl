{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0068:NL:HTML\">",
  "content": "EUR-Lex - 31994D0068 - NL Avis juridique important | 31994D0068 94/68/EG: Beschikking van de Raad van 2 december 1993 betreffende de sluiting van de wijziging van het Protocol van Montreal betreffende stoffen die de ozonlaag afbreken Publicatieblad Nr. L 033 van 07/02/1994 blz. 0001 - 0002 Bijzondere uitgave in het Fins: Hoofdstuk 11 Deel 29 blz. 0017 Bijzondere uitgave in het Zweeds: Hoofdstuk 11 Deel 29 blz. 0017 BESCHIKKING VAN DE RAAD van 2 december 1993 betreffende de sluiting van de wijziging van het Protocol van Montreal betreffende stoffen die de ozonlaag afbreken (94/68/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 130 S, lid 1, juncto artikel 220, lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal Comit√© (3), Overwegende dat de Gemeenschap, gezien haar taken op het gebied van het milieu, bij Beschikking 88/540/EEG (4) het Verdrag van Wenen ter bescherming van de ozonlaag en het Protocol van Montreal betreffende stoffen die de ozonlaag afbreken en bij  Beschikking 91/690/EEG (5) de eerste wijziging van dat Protocol heeft goedgekeurd; Overwegende dat de meeste recente wetenschappelijke gegevens aantonen dat voor een toereikende bescherming van de ozonlaag een stringentere beheersing van volledig gehalogeneerde chloorfluorkoolwaterstoffen, halonen, koolstoftetrachloride en  1,1,1-trichloorethaan is vereist dan die waarin is voorzien bij het Protocol van Montreal als gewijzigd in 1990; dat deze gegevens aantonen dat extra beperkingen moeten worden toegepast op methylbromide en op gedeeltelijk gehalogeneerde  broomfluorkoolwaterstoffen en chloorfluorkoolwaterstoffen; Overwegende dat in november 1992 te Kopenhagen tot een tweede wijziging en tot diverse aanpassingen van het Protocol van Montreal ter uitvoering van deze beheersingsmaatregelen werd besloten, en dat alleen de wijziging dient te worden goedgekeurd; dat  de Gemeenschap derhalve deze wijziging moet goedkeuren; Overwegende met name dat de Gemeenschap en alle Lid-Staten de tweede wijziging van het Protocol van Montreal dienen goed te keuren, aangezien sommige bepalingen daarvan alleen kunnen worden uitgevoerd wanneer de Gemeenschap en al haar Lid-Staten daaraan  hun goedkeuring hechten; Overwegende dat het, voor de behoorlijke uitvoering van alle verplichtingen welke uit de tweede wijziging voortvloeien, noodzakelijk is dat ook alle Lid-Staten daaraan hun goedkeuring hechten, HEEFT DE VOLGENDE BESCHIKKING VASTGESTELD: Artikel 1 De tweede wijziging van het Protocol van Montreal betreffende stoffen die de ozonlaag afbreken wordt namens de Gemeenschap goedgekeurd. De tekst van deze wijziging is aan deze beschikking gehecht. Artikel 2 De Voorzitter van de Raad legt de akte van goedkeuring van deze tweede wijziging namens de Gemeenschap neder bij de Secretaris-generaal van de Verenigde Naties overeenkomstig artikel 13 van het Verdrag van Wenen juncto artikel 3 van de tweede wijziging  van het Protocol van Montreal. Artikel 3 Deze beschikking is gericht tot de Lid-Staten. Gedaan te Brussel, 2 december 1993. Voor de Raad De Voorzitter M. DE GALAN (1) PB nr. C 103 van 14. 4. 1993, blz. 18.(2) PB nr. C 268 van 4. 10. 1993, blz. 191.(3) PB nr. C 201 van 26. 7. 1993, blz. 8.(4) PB nr. L 297 van 31. 10. 1988, blz. 8.(5) PB nr. L 377 van 31. 12. 1991, blz. 28.",
  "source": "EUR LEX"
}