{
  "url": "http://www.w3.org/1999/xhtml\">",
  "content": "L_202302447NL.000101.fmx.xml Publicatieblad van de Europese Unie NL Serie L 2023/2447 30.10.2023 UITVOERINGSBESLUIT (EU) 2023/2447 VAN DE COMMISSIE van 24 oktober 2023 betreffende bepaalde noodmaatregelen in verband met uitbraken van hoogpathogene aviaire influenza in bepaalde lidstaten (Kennisgeving geschied onder nummer C(2023) 7450) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 259, lid 1, punt c), Overwegende hetgeen volgt: (1) Hoogpathogene aviaire influenza (HPAI) is een besmettelijke virale ziekte bij vogels die ernstige gevolgen kan hebben voor de rentabiliteit van pluimveehouderijen en die de handel binnen de Unie en de uitvoer naar derde landen verstoort. HPAI-virussen kunnen trekvogels besmetten, die deze virussen vervolgens tijdens hun trek in de herfst en in de lente over lange afstanden kunnen verspreiden. De aanwezigheid van HPAI-virussen bij wilde vogels vormt derhalve een voortdurende bedreiging wat betreft de directe en indirecte insleep van deze virussen in bedrijven waar pluimvee of in gevangenschap levende vogels worden gehouden. Bij een uitbraak van HPAI bestaat het risico dat de ziekteverwekker wordt verspreid naar andere bedrijven waar pluimvee of in gevangenschap levende vogels worden gehouden. (2) Bij Verordening (EU) 2016/429 is het wetgevingskader vastgesteld voor de preventie en bestrijding van ziekten die kunnen worden overgedragen op dieren of mensen. HPAI wordt vermeld in artikel 5, lid 1, punt a), iv), van die verordening en valt dus onder de in artikel 4, punt 18; van die verordening vermelde definitie van in de lijst opgenomen ziekten en is onderworpen aan de in artikel 9 van die verordening vastgestelde regels inzake ziektepreventie en -bestrijding. Bovendien is HPAI opgenomen in de bijlage bij Uitvoeringsverordening (EU) 2018/1882 van de Commissie ( 2 ) (waarin de in de lijst opgenomen ziekten van de categorieën A tot en met E worden gedefinieerd) opgenomen als een ziekte van categorie A, D en E. (3) Gedelegeerde Verordening (EU) 2020/687 van de Commissie ( 3 ) vult de in Verordening (EU) 2016/429 vastgestelde voorschriften voor de bestrijding van ziekten van de categorieën A, B en C aan, met inbegrip van ziektebestrijdingsmaatregelen voor HPAI. Die gedelegeerde verordening voorziet in de instelling van beschermings- en bewakingszones, en, indien nodig, extra beperkingszones, in het geval van een uitbraak van een ziekte van categorie A, waaronder HPAI. Die regionalisering wordt met name toegepast om de gezondheidsstatus van vogels in de rest van het grondgebied van de door die ziekte getroffen lidstaat (de betrokken lidstaat) te vrijwaren door te voorkomen dat de ziekteverwekker wordt binnengebracht en erop toe te zien dat de ziekte in een vroeg stadium wordt opgespoord. (4) Dienovereenkomstig moeten de beschermings- bewakings- en extra beperkingszones in de betrokken lidstaten, waarbinnen de ziektebestrijdingsmaatregelen van Gedelegeerde Verordening (EU) 2020/687 worden toegepast, nu in de bijlage bij dit besluit worden vermeld, tezamen met de duur van die regionalisering. (5) Bovendien is in artikel 23, punt a), van Gedelegeerde Verordening (EU) 2020/687 bepaald dat de bevoegde autoriteit, voor zover dat nodig is en nadat zij een risicobeoordeling heeft uitgevoerd, afwijkingen mag toestaan van de maatregelen die moeten worden toegepast in de extra beperkingszones. Dienovereenkomstig kunnen de bevoegde autoriteiten van de betrokken lidstaten verplaatsingen van zendingen pluimvee, in gevangenschap levende vogels, broedeieren en van specifieke pathogenen vrije eieren uit die zones toestaan. Dergelijke zendingen mogen naar andere lidstaten worden verplaatst indien zij vergezeld gaan van het vereiste diergezondheidscertificaat of diergezondheids-/officieel certificaat voor dergelijke zendingen, als vastgesteld in bijlage I bij Uitvoeringsverordening (EU) 2021/403 van de Commissie ( 4 ) . Daarom moet aan dergelijke certificaten een verklaring worden toegevoegd waarin wordt verklaard dat de zendingen aan de in dit besluit vastgestelde beperkingen voldoen. (6) Sinds 2020 is het HPAI-virus in de Unie en in naburige derde landen aangetroffen bij veel wilde trekvogels, met name tijdens hun herfst- en voorjaarstrek, en in bepaalde gebieden ook in de zomer. Als gevolg daarvan is het HPAI-virus ook aangetroffen in inrichtingen voor pluimvee en in gevangenschap levende vogels in bijna alle lidstaten. (7) De epidemiologische situatie met betrekking tot HPAI heeft zich tussen juli en september 2023 verbeterd, toen in de Unie geen uitbraken bij pluimvee of in gevangenschap levende vogels werden vastgesteld en bij slechts een zeer beperkt aantal wilde trekvogels in het noordelijke deel van de Unie. (8) Na het begin van de herfsttrek van wilde trekvogels in 2023 heeft het HPAI-virus zich opnieuw verspreid en is het in een toenemend aantal lidstaten aangetroffen bij wilde vogels. Daarnaast hebben Denemarken en Polen uitbraken van HPAI bevestigd in inrichtingen op hun grondgebied waar pluimvee of in gevangenschap levende vogels werden gehouden, gelegen in de gemeente Guldborgsund in Denemarken en in de woiwodschappen Łódź en West-Pommeren in Polen. (9) De bevoegde autoriteiten van Denemarken en Polen hebben de nodige ziektebestrijdingsmaatregelen genomen overeenkomstig Gedelegeerde Verordening (EU) 2020/687, waaronder de instelling van beschermings- en bewakingszones rond de uitbraken. (10) De Commissie heeft de door Denemarken en Polen genomen ziektebestrijdingsmaatregelen in samenwerking met die lidstaten bestudeerd en heeft geconstateerd dat de grenzen van de door de bevoegde autoriteiten van Denemarken en Polen ingestelde beschermings- en bewakingszones op voldoende afstand liggen van de inrichtingen waar de uitbraken van HPAI zijn bevestigd. (11) Om te voorkomen dat de handel in de Unie onnodig wordt verstoord en om te vermijden dat derde landen ongerechtvaardigde handelsbelemmeringen opwerpen, moeten de door Denemarken en Polen overeenkomstig Gedelegeerde Verordening (EU) 2020/687 ingestelde beschermings- en bewakingszones in samenwerking met die lidstaten snel worden vastgesteld op het niveau van de Unie. (12) Daarom moeten voor Denemarken en Polen beschermings- en bewakingszones en de duur van de daarin geldende maatregelen in de bijlage bij dit besluit worden opgenomen. (13) Gezien de veranderende epidemiologische situatie in de Unie en rekening houdend met de seizoensgebondenheid van de viruscirculatie bij wilde vogels, bestaat het risico dat zich de komende maanden nieuwe uitbraken van HPAI in de Unie zullen voordoen, waarvoor in dit besluit mogelijk bijkomende beschermings- en bewakingszones en, indien nodig, extra beperkingszones op het niveau van de Unie moeten worden vastgesteld. (14) De Commissie zorgt daarom samen met de lidstaten voortdurend voor de beoordeling van de epidemiologische situatie en de evaluatie van de maatregelen. (15) Bijgevolg moet dit besluit tot en met 30 september 2024 van toepassing zijn. (16) Gezien de urgentie van de epidemiologische situatie in de Unie wat de verspreiding van HPAI betreft, is het belangrijk dat dit besluit zo spoedig mogelijk in werking treedt. (17) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Onderwerp en toepassingsgebied Bij dit besluit wordt op het niveau van de Unie het volgende vastgesteld: a) de beschermings- en bewakingszones die overeenkomstig artikel 21 van Gedelegeerde Verordening (EU) 2020/687 naar aanleiding van een uitbraak of uitbraken van hoogpathogene aviaire influenza (HPAI) bij pluimvee of in gevangenschap levende vogels door de in de bijlage bij dit besluit opgenomen lidstaten (de betrokken lidstaten) moeten worden ingesteld, en de duur van de ziektebestrijdingsmaatregelen die in de beschermingszones overeenkomstig artikel 39, en in de bewakingszones overeenkomstig artikel 55 van die gedelegeerde verordening moeten worden toegepast; b) de extra beperkingszones die overeenkomstig artikel 21 van Gedelegeerde Verordening (EU) 2020/687 naar aanleiding van een uitbraak of uitbraken van hoogpathogene aviaire influenza bij pluimvee of in gevangenschap levende vogels door de betrokken lidstaten moeten worden ingesteld, en de duur van de maatregelen die in de extra beperkingszones moeten worden toegepast. Bij dit besluit worden tevens regels vastgesteld betreffende verplaatsingen van zendingen pluimvee, in gevangenschap levende vogels, broedeieren en van specifieke pathogenen vrije eieren uit de extra beperkingszones, indien overeenkomstig artikel 23 van Gedelegeerde Verordening (EU) 2020/687 een afwijking is toegestaan die dergelijke verplaatsingen toestaat. Artikel 2 De beschermingszone De betrokken lidstaten zien erop toe dat: a) de overeenkomstig artikel 21, lid 1, punt a), van Gedelegeerde Verordening (EU) 2020/687 door hun bevoegde autoriteiten ingestelde beschermingszones ten minste de gebieden omvatten die in deel A van de bijlage bij dit besluit als beschermingszones zijn opgenomen; b) de maatregelen die overeenkomstig artikel 39 van Gedelegeerde Verordening (EU) 2020/687 in de beschermingszones moeten worden toegepast, ten minste tot de in deel A van de bijlage bij dit besluit voor de beschermingszones opgegeven data worden gehandhaafd. Artikel 3 De bewakingszone De betrokken lidstaten zien erop toe dat: a) de overeenkomstig artikel 21, lid 1, punt b), van Gedelegeerde Verordening (EU) 2020/687 door hun bevoegde autoriteiten ingestelde bewakingszones ten minste de gebieden omvatten die in deel B van de bijlage bij dit besluit als bewakingszones zijn opgenomen; b) de maatregelen die overeenkomstig artikel 55 van Gedelegeerde Verordening (EU) 2020/687 in de bewakingszones moeten worden toegepast ten minste tot de in deel B van de bijlage bij dit besluit voor de bewakingszones opgegeven data worden gehandhaafd. Artikel 4 De extra beperkingszone De betrokken lidstaten zien erop toe dat: a) de overeenkomstig artikel 21, lid 1, punt c), van Gedelegeerde Verordening (EU) 2020/687 door hun bevoegde autoriteiten ingestelde extra beperkingszones ten minste de gebieden omvatten die in deel C van de bijlage bij dit besluit als extra beperkingszones zijn opgenomen; b) de in artikel 21, lid 1, punt c), van Gedelegeerde Verordening (EU) 2020/687 bedoelde maatregelen die in de extra beperkingszones moeten worden toegepast ten minste worden gehandhaafd tot de data die zijn vastgesteld voor de in deel C van de bijlage bij dit besluit opgenomen extra beperkingszones; c) wanneer na een positieve uitkomst van een risicobeoordeling door de bevoegde autoriteit van een betrokken lidstaat overeenkomstig artikel 23 van Gedelegeerde Verordening (EU) 2020/687 een afwijking is toegestaan voor de verplaatsing naar andere lidstaten van zendingen pluimvee, in gevangenschap levende vogels, broedeieren en van specifieke pathogenen vrije eieren uit extra beperkingszones die zijn opgenomen in deel C van de bijlage bij dit besluit, zorgt de betrokken lidstaat ervoor dat die zendingen vergezeld gaan van het vereiste diergezondheidscertificaat of diergezondheids-/officieel certificaat als vastgesteld in bijlage I bij Uitvoeringsverordening (EU) 2021/403, dat de volgende verklaring moet bevatten: “De zending voldoet aan de bepalingen van artikel 4 van Uitvoeringsbesluit C(2023) 7450 van de Commissie.”. Artikel 5 Toepassing Dit besluit is van toepassing tot en met 30 september 2024. Artikel 6 Adressaten Dit besluit is gericht tot de lidstaten. Gedaan te Brussel, 24 oktober 2023. Voor de Commissie Stella KYRIAKIDES Lid van de Commissie ( 1 ) PB L 84 van 31.3.2016, blz. 1 . ( 2 ) Uitvoeringsverordening (EU) 2018/1882 van de Commissie van 3 december 2018 betreffende de toepassing, op de categorieën in de lijst opgenomen ziekten, van bepaalde regels voor de preventie en bestrijding van ziekten en tot vaststelling van een lijst van soorten en groepen soorten die een aanzienlijk risico vormen in verband met de verspreiding van die ziekten ( PB L 308 van 4.12.2018, blz. 21 ). ( 3 ) Gedelegeerde Verordening (EU) 2020/687 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft ( PB L 174 van 3.6.2020, blz. 64 ). ( 4 ) Uitvoeringsverordening (EU) 2021/403 van de Commissie van 24 maart 2021 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten en modellen van diergezondheids-/officiële certificaten voor de binnenkomst in de Unie en verplaatsingen tussen lidstaten van zendingen van bepaalde categorieën landdieren en levende producten daarvan, en officiële certificering van dergelijke certificaten, en tot intrekking van Besluit 2010/470/EU ( PB L 113 van 31.3.2021, blz. 1 ). BIJLAGE Deel A In artikel 1, punt a), en artikel 2 bedoelde beschermingszones in de betrokken lidstaten ( * ): Lidstaat: Denemarken ADIS-referentienummer van de uitbraak Gebied omvattende: Datum einde geldigheid overeenkomstig artikel 39 van Gedelegeerde Verordening (EU) 2020/687 DK-HPAI(P)-2023-00005 The parts of Guldborgsund municipality are contained within a circle of radius 3 km, centered on gps coordinates N 54.8360; E 11.6452 19.10.2023 Lidstaat: Polen ADIS-referentienummer van de uitbraak Gebied omvattende: Datum einde geldigheid overeenkomstig artikel 39 van Gedelegeerde Verordening (EU) 2020/687 PL-HPAI(P)-2023-00070 W województwie łódzkim: 1. powiat piotrkowski: a. gmina Wolbórz: Bogusławice, Kol. Żywocin, Komorniki, Krzykowice, Noworybie, Bogusławice, Żywocin, Dąbrowa, 2. powiat tomaszowski: a. gmina Tomaszów Mazowiecki: Chorzęcin, Godaszewice, Kwiatkówka, Świńsko-Łagiewniki b. gmina Będków: Łaknarz c. gmina Ujazd: Wólka Krzykowska zawierające się w promieniu 3 km od współrzędnych gps: 51.53744/19.86792 29.10.2023 PL-HPAI(P)-2023-00071 W województwie zachodniopomorskim: 1. Część gminy Gryfice i część gminy Płoty w powiecie gryfickim 2. Część gminy Golczewo w powiecie kamieńskim zawierające się w promieniu 3 km od współrzędnych 53.827482/15.126153 9.11.2023 Deel B In artikel 1, punt a), en artikel 3 bedoelde bewakingszones in de betrokken lidstaten ( * ): Lidstaat: Denemarken ADIS-referentienummer van de uitbraak Gebied omvattende: Datum einde geldigheid overeenkomstig artikel 55 van Gedelegeerde Verordening (EU) 2020/687 DK-HPAI(P)-2023-00005 The parts of Guldborgsund and Lolland municipalities beyond the area described in the protection zone are within the circle of radius 10 kilometres, centred on gps coordinates N 54.8360; E 11.6452 28.10.2023 The parts of Guldborgsund municipality are contained within a circle of radius 3 km, centered on gps coordinates N 54.8360; E 11.6452 20.10.2023-28.10.2023 Lidstaat: Polen ADIS-referentienummer van de uitbraak Gebied omvattende: Datum einde geldigheid overeenkomstig artikel 55 van Gedelegeerde Verordening (EU) 2020/687 PL-HPAI(P)-2023-00070 W województwie łódzkim: 1. powiat piotrkowski: a. gmina Wolbórz: Adamów, Apolonka, Bronisławów, Brudaki, Dębsko, Golesze, Golesze Duże, Janów, Kaleń, Kuznocin, Leonów, Lubiaszów Stary, Lubiatów, Marianów, Młoszów, Młynary, Modrzewek, Polichno, Proszenie, Psary Stare, Psary Witowskie, Psary-Lechawa, Stanisławów, Studzianki, Swolszewice Duże, Świątniki, Żarnowica Duża, Żarnowica Mała, Miasto Wolbórz b. gmina Moszczenica: Baby, Białkowice, Gazomia Nowa, Gazomia Stara, Kiełczówka, Pomyków, Raciborowice, wschodnia część Moszczenicy ograniczona częścią ulicy Wolborskiej od miejscowości Białkowice do Pomyków c. gmina Czarnocin: Kalska Wola 2. powiat tomaszowski: a. gmina Będków: Będków, Brzustów, Ceniawy, Drzazgowa Wola, Ewcin, Gutków, Kalinów, Nowiny, Rosocha, Rudnik, Rzeczków, Sługocice, Zacharz, Wykno b. gmina Ujazd: Bielina, Bronisławów, Buków, Ciosny i Józefów, Józefin, Lipianki, Łominy, Maksymów, Niewiadów-Szymanów, Olszowa, PGR Niewiadów-Mącznik, Przesiadłów, Sangrodz, Skrzynki, Stasiolas, Tobiasze Ojrzanów, Ujazd, Konstancin, Kolonia Dębniak, Buków-Parcel, Kolonia Ujazd, Teklów, Wygoda, c. gmina Tomaszów Mazowiecki (gm. wiejska): Cekanów, Jadwigów, Kol. Zawada -Dąbrowa, Komorów, Łazisko, Swolszewice Małe, Wiaderno, Zaborów, Zawada, Niebrów, Zaborów Pierwszy, Zaborów Drugi, Nagórzyce, Józefów, Pudło d. gmina Rokiciny: Popielawy e. gmina Lubochnia: Lubochnia Górki (od zachodu ograniczona torami kolejowymi biegnącymi od ulicy Warszawskiej na północny zachód do drogi ekspresowej S8, następnie do granicy z miastem Cekanów. Ulicą Władysława Jagiełły od granicy miejscowości Cekanów drogą na północny zachód do granicy miejscowości Skrzynki). Małecz (ograniczona drogą łączącą miejscowości Skrzynki i Ujazd) f. gmina Tomaszów Mazowiecki (gm. miejska): Od północnego wschodu ograniczone ulicami: Ujezdzka, Warszawska, Brukowa, Cegielniana, Ugaj, Grota Roweckiego, Nowowiejska, Mościckiego, Bohaterów 14 Brygady, Seweryna, Świętego Antoniego, Modrzewskiego, Smardzewicka, do granicy rzeki Pilica i Raicha. Wola Wiaderno, Nagórzyce Duże, Józefów, Nagórzyce, Babi Dół zawierające się w promieniu 10 km od współrzędnych gps: 51.53744/19.86792 7.11.2023 W województwie łódzkim: 1. powiat piotrkowski: a. gmina Wolbórz: Bogusławice, Kol. Żywocin, Komorniki, Krzykowice, Noworybie, Bogusławice, Żywocin, Dąbrowa, 2. powiat tomaszowski: a. gmina Tomaszów Mazowiecki: Chorzęcin, Godaszewice, Kwiatkówka, Świńsko-Łagiewniki b. gmina Będków: Łaknarz c. gmina Ujazd: Wólka Krzykowska zawierające się w promieniu 3 km od współrzędnych gps: 51.53744/19.86792 30.10.2023-7.11.2023 PL-HPAI(P)-2023-00071 W województwie zachodniopomorskim: 1. Część gminy Gryfice i część gminy Płoty w powiecie gryfickim 2. Część gminy Golczewo w powiecie kamieńskim 3. Część gminy Nowogard w powiecie goleniowskim zawierające się w promieniu 10 km od współrzędnych 53.82748/15.12615 18.11.2023 W województwie zachodniopomorskim: 1. Część gminy Gryfice i część gminy Płoty w powiecie gryfickim 2. Część gminy Golczewo w powiecie kamieńskim zawierające się w promieniu 3 km od współrzędnych 53.82748/15.12615 10.11.2023-18.11.2023 Deel C In artikel 1, punt b), en artikel 4 bedoelde extra beperkingszones in de betrokken lidstaten ( * ): Lidstaat: Geen ( * ) Voor de toepassing van deze bijlage wordt, overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, bij verwijzingen naar de lidstaten ook het Verenigd Koninkrijk met betrekking tot Noord-Ierland bedoeld. ELI: http://data.europa.eu/eli/dec_impl/2023/2447/oj ISSN 1977-0758 (electronic edition)",
  "source": "EUR LEX"
}