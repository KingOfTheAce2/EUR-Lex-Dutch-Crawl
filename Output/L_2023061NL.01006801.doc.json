{
  "url": "http://www.w3.org/1999/xhtml\">",
  "content": "L_2023061NL.01006801.xml 27.2.2023 NL Publicatieblad van de Europese Unie L 61/68 UITVOERINGSBESLUIT (EU) 2023/424 VAN DE COMMISSIE van 24 februari 2023 tot wijziging van Uitvoeringsbesluit (EU) 2019/450 wat betreft de bekendmaking van referentienummers van Europese beoordelingsdocumenten voor speciaal getrokken vlakglas en andere bouwproducten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 22, Overwegende hetgeen volgt: (1) Overeenkomstig Verordening (EU) nr. 305/2011 moeten technische beoordelingsinstanties bij de beoordeling van de prestaties van bouwproducten met betrekking tot hun essentiële kenmerken die vallen onder de Europese beoordelingsdocumenten waarvan de referentienummers in het Publicatieblad van de Europese Unie zijn bekendgemaakt, de methoden en criteria van die beoordelingsdocumenten gebruiken. (2) Overeenkomstig artikel 19 van Verordening (EU) nr. 305/2011 heeft de organisatie van technische beoordelingsinstanties tien Europese beoordelingsdocumenten opgesteld en aangenomen op grond van verschillende verzoeken van fabrikanten om Europese technische beoordelingen. (3) De door de organisatie van technische beoordelingsinstanties opgestelde en aangenomen Europese beoordelingsdocumenten hebben betrekking op de volgende bouwproducten: — speciaal getrokken vlakglas; — rechthoekige geogrids voor de stabilisering van ongebonden korrellagen bij belasting; — platen gemaakt van gerecycleerd drankkarton voor gebruik in de bouw; — stalen wapeningsstaven met kop (vervangt technische specificatie “EAD 160012-00-0301”); — gecombineerde afdichtingen voor brandkleppen; — vezels van glas, basalt, aramide, koolstof, PBO (polyparafenyleenzobisoxazool) en staal voor de versterking van verankeringsnagels; — mat van polyurethaanschuim of polyestervezel voor gebruik voor contactgeluidsisolatie (vervangt technische specificatie “EAD 040049-00-0502”); — ter plekke in losse vorm in te brengen producten voor thermische en/of akoestische isolatie, gemaakt van plantaardige vezels, bestemd voor gebruik in vloerconstructies zonder extra draagconstructie; — mechanisch aangedreven bevestigingsmiddelen in beton voor redundante niet-structurele toepassingen (vervangt technische specificatie “EAD 330083-02-0601”); — thermische isolatie en geluidsabsorberend pleisterwerk. (4) De Europese beoordelingsdocumenten die door de organisatie van technische beoordelingsinstanties zijn opgesteld en aangenomen, voldoen aan de fundamentele eisen voor bouwwerken in bijlage I bij Verordening (EU) nr. 305/2011. Daarom is het passend de referentienummers van die Europese beoordelingsdocumenten in het Publicatieblad van de Europese Unie bekend te maken. (5) De lijst van referentienummers van Europese beoordelingsdocumenten voor bouwproducten is bij Uitvoeringsbesluit (EU) 2019/450 van de Commissie ( 2 ) bekendgemaakt. Duidelijkheidshalve moeten de referentienummers van nieuwe Europese beoordelingsdocumenten aan die lijst worden toegevoegd. (6) Uitvoeringsbesluit (EU) 2019/450 moet daarom dienovereenkomstig worden gewijzigd. (7) Om de Europese beoordelingsdocumenten zo snel mogelijk voor gebruik beschikbaar te stellen, moet dit besluit op de dag van de bekendmaking ervan in werking treden, HEEFT HET VOLGENDE BESLUIT VASTGESTELD: Artikel 1 De bijlage bij Uitvoeringsbesluit (EU) 2019/450 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 24 februari 2023. Voor de Commissie De voorzitter Ursula VON DER LEYEN ( 1 ) PB L 88 van 4.4.2011, blz. 5 . ( 2 ) Uitvoeringsbesluit (EU) 2019/450 van de Commissie van 19 maart 2019 inzake de bekendmaking van de Europese beoordelingsdocumenten (EBD’s) voor bouwproducten die zijn opgesteld ter ondersteuning van Verordening (EU) nr. 305/2011 van het Europees Parlement en de Raad ( PB L 77 van 20.3.2019, blz 78 ). BIJLAGE In de bijlage bij Uitvoeringsbesluit (EU) 2019/450 worden de volgende rijen ingevoegd in volgorde van de referentienummers: “300010-00-0505 Speciaal getrokken vlakglas” “080013-00-0102 Rechthoekige geogrids voor de stabilisering van ongebonden korrellagen bij belasting” “210138-00-0504 Platen gemaakt van gerecycleerd drankkarton voor gebruik in de bouw” “160012-01-0301 Stalen wapeningstaven met kop (vervangt technische specificatie “EAD 160012-00-0301”)” “350454-00-1104-v01 Gecombineerde afdichtingen voor brandkleppen” “331668-00-0601 Vezels van glas, basalt, aramide, koolstof, PBO (polyparafenyleenzobisoxazool) en staal voor de versterking van verankeringsnagels” “040049-01-0502 Mat van polyurethaanschuim of polyestervezel voor gebruik voor contactgeluidsisolatie (vervangt technische specificatie “EAD 040049-00-0502”)” “041125-00-1201 Ter plekke in losse vorm in te brengen producten voor thermische en/of akoestische isolatie, gemaakt van plantaardige vezels, bestemd voor gebruik in vloerconstructies zonder extra draagconstructie” “330083-03-0601 Mechanisch aangedreven bevestigingsmiddelen in beton voor redundante niet-structurele toepassingen (vervangt technische specificatie “EAD 330083-02-0601”)” “041559-00-1201 Thermische isolatie en geluidsabsorberend pleisterwerk”",
  "source": "EUR LEX"
}