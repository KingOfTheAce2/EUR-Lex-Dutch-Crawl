{
  "url": "http://www.w3.org/1999/xhtml\">",
  "content": "L_2005342NL.01010301.xml 24.12.2005 NL Publicatieblad van de Europese Unie L 342/103 BESCHIKKING VAN DE COMMISSIE van 23 december 2005 met betrekking tot de voortzetting in 2006 van de communautaire vergelijkende proeven en testen voor zaaizaad en teeltmateriaal van Agrostis spp., D. glomerata L., Festuca spp., Lolium spp., Phleum spp., Poa spp. inclusief mengsels en Asparagus officinalis op grond van de Richtlijnen 66/401/EEG en 2002/55/EG van de Raad, waarmee in 2005 een aanvang is gemaakt (Voor de EER relevante tekst) (2005/947/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , Gelet op Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 2 ) , Gelet op Beschikking 2005/5/EG van de Commissie van 27 december 2004 tot vaststelling van de voorschriften voor de uitvoering van de communautaire vergelijkende proeven en tests voor zaaizaad en teeltmateriaal van bepaalde landbouw- en groentegewassen en wijnstokken op grond van de Richtlijnen 66/401/EEG, 66/402/EEG, 68/193/EEG, 92/33/EEG, 2002/54/EG, 2002/55/EG, 2002/56/EG en 2002/57/EG van de Raad voor 2005 tot en met 2009 ( 3 ) , en met name op artikel 3, Overwegende hetgeen volgt: (1) Bij Beschikking 2005/5/EG zijn de voorschriften vastgesteld voor de vergelijkende proeven en testen voor zaaizaad en teeltmateriaal die in de periode 2005-2009 moeten worden uitgevoerd op grond van de Richtlijnen 66/401/EEG en 2002/55/EG voor Agrostis spp., D. glomerata L., Festuca spp., Lolium spp., Phleum spp., Poa spp. inclusief mengsels en Asparagus officinalis. (2) De in 2005 uitgevoerde proeven moeten in 2006 worden voortgezet, BESLUIT: Enig artikel De communautaire vergelijkende proeven en testen voor zaaizaad en teeltmateriaal van Agrostis spp., D. glomerata L., Festuca spp., Lolium spp., Phleum spp., Poa spp. inclusief mengsels en Asparagus officinalis, waarmee in 2005 een aanvang is gemaakt, worden in 2006 voortgezet overeenkomstig Beschikking 2005/5/EG. Gedaan te Brussel, 23 december 2005. Voor de Commissie Markos KYPRIANOU Lid van de Commissie ( 1 ) PB 125 van 11.7.1966, blz. 2298/66 . Richtlijn laatstelijk gewijzigd bij Richtlijn 2004/117/EG ( PB L 14 van 18.1.2005, blz. 18 ). ( 2 ) PB L 193 van 20.7.2002, blz. 33 . Richtlijn laatstelijk gewijzigd bij Richtlijn 2004/117/EG. ( 3 ) PB L 2 van 5.1.2005, blz. 12 .",
  "source": "EUR LEX"
}