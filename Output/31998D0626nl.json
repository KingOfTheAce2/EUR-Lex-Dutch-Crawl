{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0626:NL:HTML\">",
  "content": "EUR-Lex - 31998D0626 - NL Avis juridique important | 31998D0626 98/626/EG: Besluit van de Raad van 5 oktober 1998 betreffende de sluiting van het protocol tot aanpassing van de handelsaspecten van de Europa-overeenkomst tussen de Europese Gemeenschappen en hun lidstaten, enerzijds, en Roemenië, anderzijds, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie en de resultaten van de landbouwonderhandelingen van de Uruguay-ronde, met inbegrip van de verbeteringen van de huidige preferentiële regeling Publicatieblad Nr. L 301 van 11/11/1998 blz. 0001 - 0002 BESLUIT VAN DE RAAD van 5 oktober 1998 betreffende de sluiting van het protocol tot aanpassing van de handelsaspecten van de Europa-overeenkomst tussen de Europese Gemeenschappen en hun lidstaten, enerzijds, en Roemenië, anderzijds, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie en de resultaten van de landbouwonderhandelingen van de Uruguay-ronde, met inbegrip van de verbeteringen van de huidige preferentiële regeling (98/626/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, juncto artikel 228, lid 2, eerste zin, Gezien het voorstel van de Commissie, Overwegende dat het aanbeveling verdient het protocol tot aanpassing van de handelsaspecten van de Europa-overeenkomst tussen de Europese Gemeenschappen en hun lidstaten, enerzijds, en Roemenië, anderzijds, hierna \"het protocol\" genoemd, goed te keuren, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie, alsmede de resultaten van de landbouwonderhandelingen van de Uruguay-ronde, met inbegrip van de verbeteringen van de huidige preferentiële regeling; Overwegende dat het noodzakelijk is de Commissie in de gelegenheid te stellen maatregelen ter uitvoering van dit protocol te nemen, in het bijzonder wat de referentielandbouwproducten en verwerkte landbouwproducten betreft; Overwegende dat de Commissie bij de Verordeningen (EG) nr. 1595/97 (1) en (EG) nr. 656/98 (2) de maatregelen waarin het protocol voorziet ten aanzien van respectievelijk referentie-landbouwproducten vervroegd ten uitvoer heeft gelegd; dat derhalve dient te worden voorzien in passende bepalingen met het oog op een harmonieuze overgang van de preferentiële regelingen die krachtens die verordeningen worden toegepast, naar de regelingen waarin in het protocol wordt voorzien; Overwegende dat het aanvullend protocol bij de Europa-overeenkomst inzake textielproducten tussen de Europese Gemeenschap en Roemenië laatstelijk is gewijzigd bij Besluit 96/224/EG (3), BESLUIT: Artikel 1 Het protocol tot aanpassing van de handelsaspecten van de Europa-overeenkomst tussen de Europese Gemeenschappen en hun lidstaten, enerzijds, en Roemenië, anderzijds, in verband met de toetreding van de Republiek Finland, de Republiek Oostenrijk en het Koninkrijk Zweden tot de Europese Unie en de resultaten van de landbouwonderhandelingen van de Uruguay-ronde, met inbegrip van de verbeteringen van de huidige preferentiële regeling, hierna \"het protocol\" genoemd, wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 1. De bepalingen ter uitvoering van dit besluit worden door de Commissie vastgesteld overeenkomstig de procedure van artikel 23 van Verordening (EEG) nr. 1766/92 (4), of, al naar gelang van het geval, de terzake geldende bepalingen van andere verordeningen betreffende de gemeenschappelijke ordening der markten of van Verordening (EG) nr. 3448/93 (5) of van Verordening (EG) nr. 3066/95 (6). 2. Vanaf de inwerkingtreding van dit besluit worden de bepalingen ter uitvoering van de concessies voor de producten waarop het protocol betrekking heeft, die door de Commissie op basis van artikel 8 van Verordening (EG) nr. 3066/95 en van Verordening (EG) nr. 656/98 zijn vastgesteld, geacht te zijn gebaseerd op lid 1 van dit artikel. Artikel 3 De voorzitter van de Raad verricht namens de Gemeenschap de kennisgeving bedoeld in artikel 6 van het protocol. Gedaan te Luxemburg, 5 oktober 1998. Voor de Raad De Voorzitter W. SCHÜSSEL (1) PB L 216 van 8.8.1997, blz. 1. (2) PB L 90 van 25.3.1998, blz. 1. (3) PB L 81 van 30.3.1996, blz. 264. (4) PB L 181 van 1.7.1992, blz. 21. Verordening laatstelijk gewijzigd bij Verordening (EG) nr. 923/96 (PB L 126 van 24.5.1996, blz. 37). (5) PB L 318 van 20.12.1993, blz. 18. (6) PB L 328 van 30.12.1995, blz. 31. Verordening laatstelijk gewijzigd bij Verordening (EG) nr. 1595/97.",
  "source": "EUR LEX"
}