{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0420:NL:HTML\">",
  "content": "EUR-Lex - 31989D0420 - NL Avis juridique important | 31989D0420 89/420/EEG: Beschikking van de Commissie van 3 juli 1989 waarbij Spanje als officieel vrij van varkenspest wordt erkend in het kader van de uitroeiing van die ziekte en houdende tweede wijziging van Beschikking 81/400/EEG houdende vaststelling van de status van de Lid-Staten ten aanzien van de uitroeiing van klassieke varkenspest Publicatieblad Nr. L 192 van 07/07/1989 blz. 0039 - 0039 Bijzondere uitgave in het Fins: Hoofdstuk 3 Deel 29 blz. 0201 Bijzondere uitgave in het Zweeds: Hoofdstuk 3 Deel 29 blz. 0201 ***** BESCHIKKING  VAN DE COMMISSIE van 3 juli 1989 waarbij Spanje als officieel vrij van varkenspest wordt erkend in het kader van de uitroeiing van die ziekte en houdende tweede wijziging van Beschikking 81/400/EEG houdende vaststelling van de status van de Lid-Staten ten aanzien van de uitroeiing van klassieke varkenspest (89/420/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden (1), laatstelijk gewijzigd bij Richtlijn 87/487/EEG (2), en met name op artikel 7, lid 1, Overwegende dat de Commissie bij Beschikking 87/276/EEG (3) haar goedkeuring heeft gehecht aan het door Spanje ingediende programma voor de versnelde uitroeiing van klassieke varkenspest; Overwegende dat Spanje momenteel voldoet aan de in artikel 7, lid 1, en artikel 2, tweede alinea, punt 2, van Richtlijn 80/1095/EEG vastgestelde criteria om als officieel vrij van varkenspest te worden erkend in het kader van de uitroeiing van deze ziekte; dat inderdaad geen enkel geval van varkenspest meer is geconstateerd en dat vaccinatie tegen varkenspest sedert meer dan twaalf maanden is stopgezet op het grondgebied van Spanje en dat zich op de bedrijven op het grondgebied van Spanje geen varkens meer bevinden die in de voorbije twaalf maanden tegen varkenspest zijn ingeënt; Overwegende dat, aangezien Spanje momenteel deze status heeft verworven, geen nieuw plan moet worden opgesteld voor de verdere uitroeiing van klassieke varkenspest als bedoeld in artikel 3 bis van Richtlijn 80/1095/EEG; Overwegende dat, gelet op deze nieuwe situatie, Beschikking 81/400/EEG houdende vaststelling van de status van de Lid-Staten ten aanzien van de uitroeiing van klassieke varkenspest (4), laatstelijk gewijzigd bij Beschikking 86/291/EEG (5), moet worden gewijzigd; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Spanje wordt als officieel vrij van varkenspest erkend in het kader van de uitroeiing van deze ziekte. Artikel 2 Artikel 1 van Beschikking 81/400/EEG wordt gewijzigd als volgt: 1. In de eerste alinea wordt na »Ierland\" »Spanje\" toegevoegd; 2. In de tweede alinea wordt »Spanje\" geschrapt. Artikel 3 Deze beschikking is gericht tot de Lid-Staten. Gedaan te Brussel, 3 juli 1989. Voor de Commissie Ray MAC SHARRY Lid van de Commissie (1) PB nr. L 325 van 1. 12. 1980, blz. 1. (2) PB nr. L 280 van 3. 10. 1987, blz. 24. (3) PB nr. L 133 van 22. 5. 1987, blz. 45. (4) PB nr. L 152 van 11. 6. 1981, blz. 37. (5) PB nr. L 182 van 5. 7. 1986, blz. 29.",
  "source": "EUR LEX"
}