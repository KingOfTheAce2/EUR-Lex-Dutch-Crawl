{
  "url": "http://www.w3.org/1999/xhtml\">",
  "content": "L_2005189NL.01002601.xml 21.7.2005 NL Publicatieblad van de Europese Unie L 189/26 VERORDENING (EG) Nr. 1177/2005 VAN DE COMMISSIE van 20 juli 2005 tot wijziging van Verordening (EG) nr. 1238/95 houdende toepassingsbepalingen van Verordening (EG) nr. 2100/94 van de Raad met betrekking tot de aan het Communautair Bureau voor plantenrassen te betalen rechten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2100/94 van de Raad van 27 juli 1994 inzake het communautaire kwekersrecht ( 1 ) , en met name op artikel 113, Na raadpleging van de raad van bestuur, Overwegende hetgeen volgt: (1) Bij Verordening (EG) nr. 1238/95 van de Commissie van 31 mei 1995 houdende toepassingsbepalingen van Verordening (EG) nr. 2100/94 van de Raad met betrekking tot de aan het Communautair Bureau voor plantenrassen te betalen rechten ( 2 ) is bepaald dat aan het Communautair Bureau voor plantenrassen (hierna „het Bureau” genoemd) rechten moeten worden betaald en is de hoogte van die rechten vastgesteld. (2) Naar verwachting zal, ten minste tot eind 2005, de financiële reserve van het Bureau hoger zijn dan het bedrag dat nodig is voor het veiligstellen van de continuïteit van zijn werkzaamheden. De jaarlijkse rechten die aan het Bureau moeten worden betaald door de houders van een communautair kwekersrecht voor de jaren 2006 en 2007, en de rechten in verband met technische onderzoeken in het jaar 2006 moeten bijgevolg niet worden verhoogd zoals is vastgesteld in Verordening (EG) nr. 1238/95. (3) De bepaling van Verordening (EG) nr. 1238/95 inzake rechten voor de verstrekking van afschriften moet worden gewijzigd om rekening te houden met Verordening (EG) nr. 1239/95 van de Commissie van 31 mei 1995 houdende voorschriften ter uitvoering van Verordening (EG) nr. 2100/94 van de Raad, betreffende de procedures voor het Communautair Bureau voor plantenrassen ( 3 ) , ingevoerd bij Verordening (EG) nr. 1002/2005. (4) Verordening (EG) nr. 1238/95 moet dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Permanent Comité voor kwekersrechten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1238/95 wordt als volgt gewijzigd: 1) Artikel 9, lid 1, wordt vervangen door: „1.   Het Bureau rekent de houder van een communautair kwekersrecht (hierna „de houder” genoemd) een recht aan voor elk jaar dat dit communautaire kwekersrecht geldt (hierna „jaarlijks recht” genoemd) van 300 EUR voor de jaren 2003 tot en met 2007 en van 435 EUR voor het jaar 2008 en volgende.”. 2) Artikel 12, lid 1, onder b), wordt vervangen door: „b) rechten voor de verstrekking van gewaarmerkte afschriften van documenten, en”. 3) De tabel in bijlage I wordt als volgt gewijzigd: a) Het kopje van de tweede kolom wordt vervangen door: „Rechten in de jaren 2003 tot en met 2006”. b) Het kopje van de derde kolom wordt vervangen door: „Rechten in het jaar 2007 en volgende”. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 juli 2005. Voor de Commissie Markos KYPRIANOU Lid van de Commissie ( 1 ) PB L 227 van 1.9.1994, blz. 1 . Verordening laatstelijk gewijzigd bij Verordening (EG) nr. 873/2004 ( PB L 162 van 30.4.2004, blz. 38 ). ( 2 ) PB L 121 van 1.6.1995, blz. 31 . Verordening laatstelijk gewijzigd bij Verordening (EG) nr. 569/2003 ( PB L 82 van 29.3.2003, blz. 13 ). ( 3 ) PB L 121 van 1.6.1995, blz. 37 . Verordening laatstelijk gewijzigd bij Verordening (EG) nr. 1002/2005 ( PB L 170 van 1.7.2005, blz. 7 ).",
  "source": "EUR LEX"
}