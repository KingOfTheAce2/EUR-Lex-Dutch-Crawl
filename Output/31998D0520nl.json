{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0520:NL:HTML\">",
  "content": "EUR-Lex - 31998D0520 - NL Avis juridique important | 31998D0520 98/520/EG: Beschikking van de Commissie van 17 juni 1998 inzake gemeenschappelijke technische voorschriften voor het pan-Europese digitale net voor geïntegreerde diensten (ISDN) - Meervoudige toegang (1e wijziging) (kennisgeving geschied onder nummer C(1998) 1613) (Voor de EER relevante tekst) Publicatieblad Nr. L 232 van 19/08/1998 blz. 0019 - 0021 BESCHIKKING VAN DE COMMISSIE van 17 juni 1998 inzake gemeenschappelijke technische voorschriften voor het pan-Europese digitale net voor geïntegreerde diensten (ISDN) - Meervoudige toegang (1e wijziging) (kennisgeving geschied onder nummer C(1998) 1613) (Voor de EER relevante tekst) (98/520/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/13/EG van het Europees Parlement en de Raad van 12 februari 1998 betreffende eindapparatuur voor telecommunicatie en apparatuur voor satellietgrondstations alsmede inzake de onderlinge erkenning van de conformiteit van die apparatuur (1), Overwegende dat de Commissie de maatregel heeft vastgesteld waarbij wordt omschreven voor welk type eindapparatuur gemeenschappelijke technische voorschriften vereist zijn alsmede de daarmee samenhangende verklaring betreffende de draagwijdte van deze voorschriften; Overwegende dat de overeenkomstige geharmoniseerde normen, of onderdelen daarvan, die de essentiële eisen uitvoeren en die in gemeenschappelijke technische voorschriften moeten worden omgezet, dienen te worden vastgesteld; Overwegende dat het noodzakelijk is, teneinde fabrikanten met betrekking tot de toegang tot deze markt continuïteit te kunnen garanderen, om overgangsbepalingen vast te stellen voor apparatuur die overeenkomstig Beschikking 97/347/EG van de Commissie (2) is goedgekeurd; Overwegende dat de in deze beschikking vervatte gemeenschappelijke technische voorschriften in overeenstemming zijn met het advies van het ACTE, HEEFT DE VOLGENDE BESCHIKKING GEGEVEN: Artikel 1 1. Deze beschikking is van toepassing op eindapparatuur die is bestemd om op een openbaar telecommunicatienet te worden aangesloten en die binnen de werkingssfeer van de geharmoniseerde norm valt waarnaar artikel 2, lid 1, verwijst. 2. Deze beschikking stelt gemeenschappelijke technische voorschriften vast, die betrekking hebben op de technische kenmerken, de elektrische en mechanische interface-eisen en het toegangsprotocol waarin moet worden voorzien door eindapparatuur die in staat is en door de fabrikant of zijn vertegenwoordiger bedoeld is om te worden aangesloten op een T-referentiepunt of samenvallend S/T-referentiepunt voor meervoudige toegang tot een interface met een openbaar telecommunicatienetwerk dat wordt aangeboden als een toegangspunt voor meervoudige toegang tot een pan-Europees ISDN (Euro-ISDN). Artikel 2 1. In de gemeenschappelijke technische voorschriften is de geharmoniseerde norm opgenomen die door de terzake bevoegde normalisatie-instelling is voorbereid en die de in artikel 5, onder c), d) en f), van Richtlijn 98/13/EG bedoelde essentiële eisen, voorzover van toepassing uitvoert. De bijlage bevat een verwijzing naar die norm. 2. De onder deze beschikking vallende eindapparatuur moet voldoen aan de in lid 1 bedoelde gemeenschappelijke technische voorschriften, aan de in artikel 5, onder a) en b), van Richtlijn 98/13/EG bedoelde essentiële eisen en aan de eisen van alle andere relevante richtlijnen, in het bijzonder de Richtlijnen 73/23/EEG (3) en 89/336/EEG (4) van de Raad. Artikel 3 De aangemelde instanties die voor de uitvoering van de in artikel 10 van Richtlijn 98/13/EG bedoelde procedures zijn aangewezen, passen ten aanzien van de in artikel 1, lid 1, van deze beschikking bedoelde eindapparatuur de geharmoniseerde norm waarnaar de bijlage verwijst, na het van kracht worden van deze beschikking toe of zorgen ervoor dat deze norm wordt toegepast. Artikel 4 1. Beschikking 97/347/EG wordt met ingang van 20 mei 1998 ingetrokken. 2. Beschikking 94/796/EG van de Commissie (5) wordt met ingang van 20 mei 1998 ingetrokken. 3. Eindapparatuur die overeenkomstig Beschikking 97/347/EG en Beschikking 94/796/EG is goedgekeurd, mag verder op de markt worden gebracht en in dienst worden genomen. Artikel 5 Deze beschikking is gericht tot de lidstaten. Gedaan te Brussel, 17 juni 1998. Voor de Commissie Martin BANGEMANN Lid van de Commissie (1) PB L 74 van 12. 3. 1998, blz. 1. (2) PB L 148 van 6. 6. 1997, blz. 24. (3) PB L 77 van 26. 3. 1973, blz. 29. (4) PB L 139 van 23. 5. 1989, blz. 19. (5) PB L 329 van 20. 12. 1994, blz. 1. BIJLAGE Private verwijzing naar de geharmoniseerde norm die van toepassing is De geharmoniseerde norm waarnaar artikel 2 van de beschikking verwijst, is: Integrated Services Digital Network (ISDN); Attachment requirements for terminal equipment to connect to an ISDN using ISDN primary rate access (Digitaal netwerk voor geïntegreerde diensten (ISDN); koppelingseisen voor de aansluiting van eindapparatuur op een ISDN onder gebruikmaking van meervoudige toegang) ETSI Europees Instituut voor telecommunicatienormen ETSI Secretariaat TBR 4 - november 1995, zoals gewijzigd bij TBR 4 A1 - december 1997 (met uitzondering van het voorwoord) Aanvullende informatie Het Europees Instituut voor telecommunicatienormen is erkend overeenkomstig Richtlijn 83/189/EEG van de Raad (1). De boven vermelde geharmoniseerde norm is opgesteld naar aanleiding van een in overeenstemming met de relevante procedures van Richtlijn 83/189/EEG verstrekte opdracht. De volledige tekst van de boven vermelde geharmoniseerde norm kan worden aangevraagd bij: Europees Instituut voor telecommunicatienormen 650, route des Lucioles F-06921 Sophia Antipolis Cedex Europese Commissie DG XIII/A/2 - BU 31, 1/7 Rue de la Loi/Wetstraat 200 B-1049 Brussel of bij elk van de andere organisaties die verantwoordelijk zijn voor het beschikbaar maken van ETSI-normen, en waarvan op het Internet een lijst te vinden is (www.ispo.cec.be). (1) PB L 109 van 26. 4. 1983, blz. 8.",
  "source": "EUR LEX"
}