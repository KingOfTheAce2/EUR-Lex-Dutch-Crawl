{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0818:NL:HTML\">",
  "content": "EUR-Lex - 31997D0818 - NL Avis juridique important | 31997D0818 97/818/GBVB: Besluit van de Raad van 28 november 1997 betreffende de uitvoering van gemeenschappelijk optreden 96/588/GBVB door de Raad aangenomen op basis van artikel J.3 van het Verdrag betreffende de Europese Unie, inzake antipersoneelmijnen voor de medefinanciering van de bijzondere oproepen van het ICRK Publicatieblad Nr. L 338 van 09/12/1997 blz. 0005 - 0005 BESLUIT VAN DE RAAD van 28 november 1997 betreffende de uitvoering van gemeenschappelijk optreden 96/588/GBVB door de Raad aangenomen op basis van artikel J.3 van het Verdrag betreffende de Europese Unie, inzake antipersoneelmijnen voor de medefinanciering van de bijzondere oproepen van het ICRK (97/818/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op de artikelen J.3 en J.11, Gezien de algemene beleidslijnen van de Europese Raad van 26 en 27 juni 1992, die heeft aangegeven op welke voor de veiligheid relevante gebieden vanaf de inwerkingtreding van het Verdrag betreffende de Europese Unie gemeenschappelijke acties zouden kunnen worden gevoerd, Overwegende dat de Raad op 1 oktober 1996 gemeenschappelijk optreden 96/588/GBVB op basis van artikel J.3 van het Verdrag betreffende de Europese Unie, inzake antipersoneelmijnen (1) heeft aangenomen; Overwegende dat uit hoofde van de in artikel 8 van dit gemeenschappelijk optreden bedoelde specifieke acties ter ondersteuning van de prioritaire inspanningen van de Unie ten gunste van slachtoffers van antipersoneelmijnen, de bijzondere oproepen van het Internationale Comité van het Rode Kruis (ICRK) door middel van een aanvullende bijdrage moeten worden medegefinancierd, BESLUIT: Artikel 1 1. De bijzondere oproepen van het ICRK komen in aanmerking voor medefinanciering door de Unie. Het exacte bedrag van de bijdrage van de Unie wordt overeenkomstig het Financieel Reglement vastgelegd in een financiële overeenkomst tussen de Commissie en het ICRK voor de medefinanciering van een significant percentage van de in aanmerking komende kosten, rekening houdend met de beginselen van een goed financieel beheer, met inbegrip van de kosten-batenverhouding en de meerwaarde die de bijdrage van de Unie meebrengt. 2. Om de in lid 1 bedoelde acties te financieren, wordt een bedrag van ten hoogste 8 miljoen ecu uitgetrokken op de algemene begroting van de Europese Gemeenschappen voor 1997. 3. De uitgaven die worden gefinancierd met het in lid 2 vastgestelde bedrag, worden beheerd met inachtneming van de op begrotingsgebied geldende procedures en voorschriften van de Europese Gemeenschap. Artikel 2 Dit besluit treedt in werking op de dag waarop het wordt aangenomen. Het wordt bekendgemaakt in het Publicatieblad. Gedaan te Brussel, 28 november 1997. Voor de Raad De Voorzitter G. WOHLFART (1) PB L 260 van 12. 10. 1996, blz. 1.",
  "source": "EUR LEX"
}