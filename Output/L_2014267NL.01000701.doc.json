{
  "url": "http://www.w3.org/1999/xhtml\"><!--",
  "content": "L_2014267NL.01000701.xml 6.9.2014 NL Publicatieblad van de Europese Unie L 267/7 BESLUIT EUCAP NESTOR/2/2014 VAN HET POLITIEK EN VEILIGHEIDSCOMITÉ van 24 juli 2014 inzake de aanvaarding van bijdragen van derde staten aan de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) (2014/645/GBVB) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit 2012/389/GBVB van de Raad van 16 juli 2012 betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( 1 ) , en met name artikel 10, lid 3, Overwegende hetgeen volgt: (1) Overeenkomstig artikel 10, lid 3, van Besluit 2012/389/GBVB heeft de Raad het Politiek en Veiligheidscomité (PVC) gemachtigd om de noodzakelijke besluiten te nemen over de aanvaarding van door derde staten voorgestelde bijdragen. (2) Op grond van de aanbeveling van de civiele operationele commandant inzake een bijdrage van Australië dient de bijdrage van Australië te worden aanvaard. (3) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en uitvoering van besluiten en acties van de Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 1.   De bijdrage van Australië aan de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) wordt aanvaard en als significant aangemerkt. 2.   Australië wordt vrijgesteld van financiële bijdragen aan de begroting van EUCAP NESTOR. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 24 juli 2014. Voor het Politiek en Veiligheidscomité De voorzitter W. STEVENS ( 1 ) PB L 187 van 17.7.2012, blz. 40 .",
  "source": "EUR LEX"
}