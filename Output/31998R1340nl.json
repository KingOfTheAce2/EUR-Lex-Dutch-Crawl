{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1340:NL:HTML\">",
  "content": "EUR-Lex - 31998R1340 - NL Avis juridique important | 31998R1340 Verordening (EG) nr. 1340/98 van de Raad van 24 juni 1998 tot wijziging van Verordening (EG) nr. 3290/94 inzake de aanpassingen en de overgangsmaatregelen in de landbouwsector voor de tenuitvoerlegging van de overeenkomsten in het kader van de multilaterale handelsbesprekingen van de Uruguay-ronde Publicatieblad Nr. L 184 van 27/06/1998 blz. 0001 - 0001 VERORDENING (EG) Nr. 1340/98 VAN DE RAAD van 24 juni 1998 tot wijziging van Verordening (EG) nr. 3290/94 inzake de aanpassingen en de overgangsmaatregelen in de landbouwsector voor de tenuitvoerlegging van de overeenkomsten in het kader van de multilaterale handelsbesprekingen van de Uruguay-ronde DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EG) nr. 3290/94 van de Raad van 22 december 1994 inzake de aanpassingen en de overgangsmaatregelen in de landbouwsector voor de tenuitvoerlegging van de overeenkomsten in het kader van de multilaterale handelsbesprekingen van de Uruguay-ronde (1), inzonderheid op artikel 3, lid 2, Gezien het voorstel van de Commissie, Overwegende dat de Commissie bij artikel 3 van Verordening (EG) nr. 3290/94 is gemachtigd om de maatregelen te nemen die nodig zijn om de overgang te vergemakkelijken van de regeling die vóór de tenuitvoerlegging van de resultaten van de onderhandelingen van de Uruguay-ronde bestond, naar de regeling die het resultaat is van de bij die verordening vastgestelde aanpassingen van de landbouwwetgeving; dat deze overgangsmaatregelen slechts tot en met 30 juni 1998 kunnen worden genomen en ook slechts tot en met die datum kunnen worden toegepast; dat is gebleken dat sommige van de vraagstukken waarvoor nu overgangsmaatregelen gelden, niet vóór de genoemde datum definitief zullen kunnen worden geregeld; dat het daarbij met name gaat om de aanpassing van sommige met derde landen gesloten overeenkomsten; dat de periode waarin de Commissie overgangsmaatregelen kan nemen, derhalve met één jaar moet worden verlengd, HEEFT DE VOLGENDE VERORDENING VASTGESTELD: Artikel 1 In artikel 3, lid 2, van Verordening (EG) nr. 3290/94 wordt de datum \"30 juni 1998\" vervangen door \"30 juni 1999\". Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 1 juli 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 24 juni 1998. Voor de Raad De Voorzitter J. CUNNINGHAM (1) PB L 349 van 31. 12. 1994, blz. 105. Verordening gewijzigd bij Verordening (EG) nr. 1161/97 (PB L 169 van 27. 6. 1997, blz. 1).",
  "source": "EUR LEX"
}