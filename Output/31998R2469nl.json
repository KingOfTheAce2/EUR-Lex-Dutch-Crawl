{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R2469:NL:HTML\">",
  "content": "EUR-Lex - 31998R2469 - NL Avis juridique important | 31998R2469 Verordening (EG) nr. 2469/98 van de Raad van 9 november 1998 betreffende de sluiting van de overeenkomst tussen de Europese Gemeenschap en de Republiek Gabon inzake de visserij voor de kust van Gabon Publicatieblad Nr. L 308 van 18/11/1998 blz. 0003 - 0003 VERORDENING (EG) Nr. 2469/98 VAN DE RAAD van 9 november 1998 betreffende de sluiting van de overeenkomst tussen de Europese Gemeenschap en de Republiek Gabon inzake de visserij voor de kust van Gabon DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 43 juncto artikel 228, lid 2, eerste zin, en lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Overwegende dat de Gemeenschap en Gabon hebben onderhandeld over een visserijovereenkomst op grond waarvan de vissers van de Gemeenschap vangstmogelijkheden toegewezen krijgen in de wateren die onder de soevereiniteit of jurisdictie van de Republiek Gabon vallen, en deze overeenkomst hebben geparafeerd; Overwegende dat het in het belang van de Gemeenschap is de overeenkomst goed te keuren; Overwegende dat dient te worden bepaald hoe de vangstmogelijkheden over de lidstaten moeten worden verdeeld, uitgaande van de traditionele verdeling van de vangstmogelijkheden, HEEFT DE VOLGENDE VERORDENING VASTGESTELD: Artikel 1 De overeenkomst tussen de Europese Gemeenschap en de Republiek Gabon inzake de visserij voor de kust van Gabon wordt namens de Gemeenschap goedgekeurd. De tekst van de overeenkomst is aan deze verordening gehecht. Artikel 2 De in het protocol bij de overeenkomst vastgestelde vangstmogelijkheden worden als volgt over de lidstaten verdeeld: a) vaartuigen voor de tonijnvisserij met de zegen: >RUIMTE VOOR DE TABEL> b) vaartuigen voor de visserij met de drijvende beug: >RUIMTE VOOR DE TABEL> Indien met de door deze lidstaten ingediende vergunningaanvragen niet alle in het protocol vastgestelde vangstmogelijkheden worden benut, kan de Commissie vergunningaanvragen van andere lidstaten in aanmerking nemen. Artikel 3 De voorzitter van de Raad is gemachtigd de personen aan te wijzen die bevoegd zijn om de overeenkomst te ondertekenen teneinde daardoor de Gemeenschap te binden. Artikel 4 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 november 1998. Voor de Raad De Voorzitter J. FARNLEITNER (1) PB C 240 van 31. 7. 1998, blz. 7. (2) PB C 313 van 12. 10. 1998.",
  "source": "EUR LEX"
}