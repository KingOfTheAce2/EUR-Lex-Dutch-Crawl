{
  "url": "http://www.w3.org/1999/xhtml\"><!--",
  "content": "L_2016075NL.01005701.xml 22.3.2016 NL Publicatieblad van de Europese Unie L 75/57 UITVOERINGSBESLUIT (EU) 2016/418 VAN DE COMMISSIE van 18 maart 2016 inzake de overeenstemming van de voor 2016 meegedeelde eenheidstarieven voor heffingszones met artikel 17 van Uitvoeringsverordening (EU) nr. 391/2013 (Kennisgeving geschied onder nummer C(2016) 1583) (Slechts de teksten in de Bulgaarse, de Tsjechische, de Deense, de Estse, de Engelse, de Duitse, de Griekse, de Italiaanse, de Portugese, de Slowaakse, de Zweedse, de Spaanse, de Kroatische, de Letse, de Litouwse, de Hongaarse, de Maltese, de Poolse, de Roemeense, de Sloveense en de Finse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelĳk Europees luchtruim (de luchtvaartnavigatiedienstenverordening) ( 1 ) en met name artikel 16, lid 1, Gezien Uitvoeringsverordening (EU) nr. 391/2013 van de Commissie van 3 mei 2013 houdende vaststelling van een gemeenschappelijk heffingenstelsel voor luchtvaartnavigatiediensten ( 2 ) en met name artikel 17, lid 1, onder d), Overwegende hetgeen volgt: (1) Bij Uitvoeringsverordening (EU) nr. 391/2013 is een gemeenschappelijk heffingenstelsel voor luchtvaartnavigatiediensten vastgesteld. Het gemeenschappelijke heffingenstelsel moet integraal bijdragen tot de verwezenlijking van de doelstellingen van de prestatieregeling die is vastgesteld krachtens artikel 11 van Verordening (EG) nr. 549/2004 van het Europees Parlement en de Raad ( 3 ) en Uitvoeringsverordening (EU) nr. 390/2013 van de Commissie ( 4 ) . (2) Bij Uitvoeringsbesluit 2014/132/EU ( 5 ) van de Commissie zijn de EU-wijde prestatiedoelen vastgesteld, inclusief een kosteneffectiviteitsdoelstelling voor en-routeluchtvaartnavigatiediensten, uitgedrukt in de voor de verlening van deze diensten vastgestelde eenheidskosten, voor de tweede referentieperiode, die de jaren 2015 tot en met 2019 bestrijkt. (3) Artikel 17, lid 1, onder b) en c), van Uitvoeringsverordening (EU) nr. 391/2013 voorziet in de beoordeling door de Commissie van de voor 2016 vastgestelde eenheidstarieven voor heffingszones, die de lidstaten uiterlijk op 1 juni 2015 bij de Commissie moesten indienen overeenkomstig de verplichtingen uit hoofde van artikel 9, leden 1 en 2, van die verordening. Bij die beoordeling wordt gecontroleerd of de eenheidstarieven in overeenstemming zijn met de Uitvoeringsverordeningen (EU) nr. 390/2013 en (EU) nr. 391/2013. (4) De Commissie heeft haar beoordeling van de eenheidstarieven uitgevoerd met ondersteuning van de Performance Review Unit en het Central Route Charges Office van Eurocontrol, gebruikmakend van de aanvullende informatie die de lidstaten per 1 juni 2015 hadden verstrekt en van de verslagen van de nationale toezichthoudende instanties betreffende de kosten die niet onder het mechanisme voor kostendeling vallen. Bij haar beoordeling heeft de Commissie ook rekening gehouden met de toelichting en de correcties voorafgaand aan de overlegvergadering over de eenheidstarieven voor 2016 voor en-routediensten, die op 24 en 25 juni 2015 heeft plaatsgevonden overeenkomstig artikel 9, lid 1, van Uitvoeringsverordening (EU) nr. 391/2013, alsook met de correcties die de lidstaten aan de eenheidstarieven hebben aangebracht na de daaropvolgende contacten met de Commissie. (5) Op basis van deze beoordeling heeft de Commissie overeenkomstig artikel 17, lid 1, onder d), van Uitvoeringsverordening (EU) nr. 391/2013 vastgesteld dat de door Oostenrijk, Bulgarije, Kroatië, Cyprus, Tsjechië, Denemarken, Estland, Finland, Griekenland, Hongarije, Ierland, Italië, Letland, Litouwen, Malta, Polen, Portugal, Roemenië, Slowakije, Slovenië, Spanje, Zweden en het Verenigd Koninkrijk voor 2016 ingediende eenheidstarieven voor heffingszones in overeenstemming zijn met de Uitvoeringsverordeningen (EU) nr. 390/2013 en (EU) nr. 391/2013. (6) Overeenkomstig artikel 17, lid 1, onder d), van Uitvoeringsverordening (EU) nr. 391/2013 moeten de betrokken lidstaten in kennis worden gesteld van deze bevinding, HEEFT HET VOLGENDE BESLUIT VASTGESTELD: Artikel 1 De in de bijlage vermelde eenheidstarieven voor heffingszones voor 2016 zijn in overeenstemming met de Uitvoeringsverordeningen (EU) nr. 390/2013 (EU) nr. 391/2013. Artikel 2 Dit besluit is gericht tot de Republiek Bulgarije, de Tsjechische Republiek, het Koninkrijk Denemarken, de Republiek Estland, Ierland, de Helleense Republiek, het Koninkrijk Spanje, de Republiek Kroatië, de Italiaanse Republiek, de Republiek Cyprus, de Republiek Letland, de Republiek Litouwen, Hongarije, de Republiek Malta, de Republiek Oostenrijk, de Republiek Polen, de Portugese Republiek, Roemenië, de Republiek Slovenië, de Slowaakse Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 18 maart 2016. Voor de Commissie Violeta BULC Lid van de Commissie ( 1 ) PB L 96 van 31.3.2004, blz. 10 . ( 2 ) PB L 128 van 9.5.2013, blz. 31 . ( 3 ) Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim („de kaderverordening”) ( PB L 96 van 31.3.2004, blz. 1 ). ( 4 ) Uitvoeringsverordening (EU) nr. 390/2013 van de Commissie van 3 mei 2013 houdende vaststelling van een prestatieregeling voor luchtvaartnavigatiediensten en netwerkfuncties ( PB L 128 van 9.5.2013, blz. 1 ). ( 5 ) Uitvoeringsbesluit 2014/132/EU van de Commissie van 11 maart 2014 tot vaststelling van de EU-wijde prestatiedoelstellingen voor het Europees netwerk voor luchtverkeersbeheer en de alarmdrempels voor de tweede referentieperiode 2015-2019 ( PB L 71 van 12.3.2014, blz. 20 ). BIJLAGE Heffingszone Meegedeelde en-route-eenheidstarief voor 2016 in nationale munt ( *1 ) (ISO-code) 1 Oostenrijk 73,63 2 Bulgarije 44,16 3 Kroatië 359,09 4 Cyprus 33,57 5 Tsjechië 1 160,75 6 Denemarken 460,05 7 Estland 30,69 8 Finland 56,23 9 Griekenland 36,02 10 Hongarije 10 872,57 11 Italië 80,08 12 Ierland 29,67 13 Letland 27,31 14 Litouwen 44,90 15 Malta 25,79 16 Polen 145,47 17 Portugal 39,90 18 Roemenië 162,62 19 Slowakije 52,54 20 Slovenië 65,38 21 Spanje — Canarische Eilanden 58,36 22 Spanje — Continentaal 71,69 23 Zweden 579,36 24 Verenigd Koninkrijk 72,89 ( *1 ) Deze eenheidstarieven omvatten niet het administratief eenheidstarief waarnaar wordt verwezen in artikel 18, lid 1, van Uitvoeringsverordening (EU) nr. 391/2013 en dat van toepassing is op de landen die partij zijn bij de multilaterale Eurocontrolovereenkomst met betrekking tot routeheffingen.",
  "source": "EUR LEX"
}