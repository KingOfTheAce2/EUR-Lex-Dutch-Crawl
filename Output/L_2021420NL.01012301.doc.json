{
  "url": "http://www.w3.org/1999/xhtml\">",
  "content": "L_2021420NL.01012301.xml 25.11.2021 NL Publicatieblad van de Europese Unie L 420/123 UITVOERINGSBESLUIT (EU) 2021/2055 VAN DE COMMISSIE van 23 november 2021 tot wijziging van Uitvoeringsbesluit (EU) 2021/182 om de uitsplitsing per lidstaat van de React-EU-middelen voor het jaar 2022 vast te stellen (Kennisgeving geschied onder nummer C(2021) 8271) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 92 ter, lid 4, Overwegende hetgeen volgt: (1) Overeenkomstig artikel 92 ter, lid 4, van Verordening (EU) nr. 1303/2013 stelt Uitvoeringsbesluit (EU) 2021/182 van de Commissie ( 2 ) de uitsplitsing per lidstaat vast van de React-EU-middelen als kredieten uit de structuurfondsen voor het jaar 2021. (2) Overeenkomstig artikel 92 ter, lid 4, van Verordening (EU) nr. 1303/2013 moet Uitvoeringsbesluit (EU) 2021/182 in 2021 worden herzien om de uitsplitsing van de React-EU-middelen voor 2022 vast te stellen op basis van de op 19 oktober 2021 beschikbare gegevens. (3) De titel van Uitvoeringsbesluit (EU) 2021/182 moet worden gewijzigd om verwijzingen naar de uitsplitsing voor 2022 te omvatten. (4) In bijlage VII bis bij Verordening (EU) nr. 1303/2013 zijn de criteria en de methode voor de toewijzing van de React-EU-middelen vastgesteld. (5) Met het oog op de programmering door de lidstaten moet de specifieke uitsplitsing in prijzen van 2018 worden verstrekt om de daadwerkelijk beschikbare middelen vast te stellen na aftrek van het bedrag voor technische bijstand op initiatief van de Commissie en de steun voor administratieve uitgaven. Ter wille van de transparantie moeten de uitsplitsingen ook in lopende prijzen worden uitgedrukt. (6) Uitvoeringsbesluit (EU) 2021/182 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Uitvoeringsbesluit (EU) 2021/182 wordt als volgt gewijzigd: 1) De titel wordt vervangen door: “Uitvoeringsbesluit (EU) 2021/182 van de Commissie tot vaststelling van de uitsplitsing per lidstaat van de React-EU-middelen voor de jaren 2021 en 2022”. 2) De bijlage wordt “bijlage I”. 3) De bijlage bij dit besluit, met inbegrip van de uitsplitsing per lidstaat van de React-EU-middelen voor het jaar 2022, wordt toegevoegd als bijlage II. Artikel 2 Dit besluit is gericht tot de lidstaten. Gedaan te Brussel, 23 november 2021. Voor de Commissie Elisa FERREIRA Lid van de Commissie ( 1 ) PB L 347 van 20.12.2013, blz. 320 . ( 2 ) Uitvoeringsbesluit (EU) 2021/182 van de Commissie van 12 februari 2021 tot vaststelling van de uitsplitsing per lidstaat van de React-EU-middelen voor het jaar 2021 (Kennisgeving geschied onder nummer C(2021) 843) ( PB L 53 van 16.2.2021, blz. 103 ). BIJLAGE “BIJLAGE II REACT-EU — TOEWIJZING VOOR 2022 (in EUR) 2022 prijzen van 2018 2022 lopende prijzen BE 65 678 817 71 092 864 BG 129 016 223 139 651 309 CZ 292 945 458 317 093 585 DK 30 237 404 32 729 938 DE 477 860 614 517 251 696 EE 27 410 709 29 670 233 IE 49 212 516 53 269 210 EL 256 696 718 277 856 782 ES 3 353 135 895 3 629 542 131 FR 783 463 169 848 045 730 HR 93 362 597 101 058 677 IT 2 849 397 546 3 084 279 540 CY 19 298 312 20 889 114 LV 18 833 529 20 386 018 LT 46 605 557 50 447 354 LU 3 602 204 3 899 141 HU 96 435 113 104 384 468 MT 10 312 226 11 162 285 NL 111 523 544 120 716 671 AT 55 005 031 59 539 214 PL 247 608 310 268 019 198 PT 503 146 935 544 622 423 RO 199 713 869 216 176 714 SI 14 474 977 15 668 180 SK 119 366 039 129 205 640 FI 33 851 812 36 642 291 SE 73 015 402 79 034 219 EU27 9 961 210 526 10 782 334 625 ”",
  "source": "EUR LEX"
}