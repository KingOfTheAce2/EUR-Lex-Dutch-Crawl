{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0147:NL:HTML\">",
  "content": "EUR-Lex - 31989D0147 - NL Avis juridique important | 31989D0147 89/147/EEG: Besluit van de Raad van 20 februari 1989 betreffende de sluiting van een Samenwerkingsovereenkomst tussen de Europese Economische Gemeenschap enerzijds en de landen die partij zijn bij het Handvest van de Raad voor Samenwerking van de Arabische Golfstaten (de Verenigde Arabische Emiraten, Bahrein, Saoedi-Arabië, Oman, Katar, Koeweit) anderzijds Publicatieblad Nr. L 054 van 25/02/1989 blz. 0001 - 0002 Bijzondere uitgave in het Fins: Hoofdstuk 11 Deel 14 blz. 0210 Bijzondere uitgave in het Zweeds: Hoofdstuk 11 Deel 14 blz. 0210 BESLUIT VAN DE RAAD van 20 februari 1989 betreffende de sluiting van een samenwerkingsovereenkomst tussen de Europese Economische Gemeenschap enerzijds en de landen die partij zijn bij het Handvest van de Raad voor Samenwerking van de Arabische  Golfstaten ( de Verenigde Arabische Emiraten, Bahrein, Saoedi-Arabie, Oman, Katar, Koeweit ) anderzijds ( 89/147/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 113 en 235, Gezien de aanbeveling van de Commissie, Gezien het advies van het Europese Parlement(1 ), Overwegende dat sluiting door de Europese Economische Gemeenschap van de Samenwerkingsovereenkomst tussen de Europese Economische Gemeenschap en de landen die partij zijn bij het Handvest van de Raad voor Samenwerking van de Arabische Golfstaten ( de  Verenigde Arabische Emiraten, Bahrein, Saoedi-Arabië, Oman, Katar, Koeweit) noodzakelijk is voor de verwezenlijking van de doelstellingen van de Gemeenschap op het gebied van de externe economische betrekkingen; dat blijkt dat bepaalde in de  Overeenkomst vermelde maatregelen voor economische samenwerking vallen buiten de in het Verdrag vervatte bevoegdheden, met name op het gebied van de gemeenschappelijke handelspolitiek, BESLUIT : Artikel 1  De Samenwerkingsovereenkomst tussen de Europese Economische Gemeenschap enerzijds en de landen die partij zijn bij het Handvest van de Raad voor Samenwerking van de Arabische Golfstaten ( de Verenigde Arabische Emiraten, Bahrein,  Saoedi-Arabië, Oman, Katar, Koeweit ) anderzijds en de daaraan gehechte verklaringen en briefwisselingen worden namens de Gemeenschap goedgekeurd . De in de eerste alinea bedoelde teksten zijn aan dit besluit gehecht . Artikel 2  De Voorzitter van de Raad verricht de kennisgeving bedoeld in artikel 26 van de Overeenkomst(2 ). Artikel 3  In de Gezamenlijke Raad, opgericht bij artikel 12 van de Overeenkomst, wordt de Gemeenschap door de Commissie vertegenwoordigd, bijgestaan door vertegenwoordigers van de Lid-Staten . Artikel 4  Dit besluit treedt in werking op de dag volgende op die van zijn bekendmaking in het Publikatieblad van de Europese Gemeenschappen . Gedaan te Brussel, 20 februari 1989 . Voor de RaadDe VoorzitterF . FERNANDEZ ORDOÑEZ ( 1)PB nr . C 12 van 16 . 1 . 1989 . ( 2)De datum van inwerkingtreding van de Overeenkomst wordt door het Secretariaat-generaal van de Raad in het Publikatieblad van de Europese Gemeenschappen bekendgemaakt .",
  "source": "EUR LEX"
}