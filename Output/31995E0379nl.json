{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995E0379:NL:HTML\">",
  "content": "EUR-Lex - 31995E0379 - NL Avis juridique important | 31995E0379 95/379/GBVB: Gemeenschappelijk standpunt van 18 september 1995 door de Raad vastgesteld op grond van artikel J.2 van het Verdrag betreffende de Europese Unie, inzake verblindende laserwapens Publicatieblad Nr. L 227 van 22/09/1995 blz. 0003 - 0003 GEMEENSCHAPPELIJK STANDPUNT van 18 september 1995 door de Raad  vastgesteld op grond van artikel J.2 van het Verdrag betreffende de Europese Unie, inzake  verblindende laserwapens (95/379/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel J.2, STELT HET VOLGENDE GEMEENSCHAPPELIJK STANDPUNT VAST: 1.  In het kader van de Conferentie tot herziening van het Verdrag inzake het  verbod of de beperking van het gebruik van bepaalde conventionele wapens die geacht kunnen worden  buitensporig leed te veroorzaken of een niet-onderscheidende werking te hebben, spannen de  Lid-Staten zich actief in om naast de doelstellingen genoemd in titel II van Besluit 95/170/GBVB  van de Raad van 12 mei 1995 betreffende het gemeenschappelijk optreden, door de Raad aangenomen op  basis van artikel J.3 van het Verdrag betreffende de Europese Unie, inzake anti-personeelmijnen   (1), te bevorderen dat bij het genoemde verdrag een aanvullend protocol over verblindende  laserwapens wordt aangenomen dat beantwoordt aan het humanitaire streven overbodig leed te  voorkomen, zonder evenwel het gerechtvaardigd militair gebruik van laserwapens te beperken. De Lid-Staten van de Europese Unie onderwerpen het in het door de gouvernementele deskundigen aan  de Conferentie voorgelegde eindverslag vervatte voorstel aan een constructief onderzoek. 2.  Dit gemeenschappelijk standpunt wordt na de conferentie tot herziening van het in artikel 1  genoemde Verdrag opnieuw besproken. 3.  Dit gemeenschappelijk standpunt wordt bekendgemaakt in het Publikatieblad. Gedaan te Brussel, 18 september 1995. Voor de Raad De Voorzitter P. SOLBES MIRA",
  "source": "EUR LEX"
}