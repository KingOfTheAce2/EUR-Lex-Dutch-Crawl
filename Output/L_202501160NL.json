{
  "url": "http://www.w3.org/1999/xhtml\">",
  "content": "L_202501160NL.000101.fmx.xml Publicatieblad van de Europese Unie NL L-serie 2025/1160 10.6.2025 UITVOERINGSBESLUIT (EU) 2025/1160 VAN DE COMMISSIE van 5 juni 2025 tot vaststelling van bepaalde noodmaatregelen in verband met schapen-en-geitenpokken in Bulgarije en tot intrekking van Uitvoeringsbesluit (EU) 2025/948 (Kennisgeving geschied onder nummer C(2025) 3705) (Slechts de tekst in de Bulgaarse taal is authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 259, lid 1, Overwegende hetgeen volgt: (1) Schapen-en-geitenpokken is een infectieuze virale ziekte bij geiten en schapen en kan ernstige gevolgen hebben voor de betrokken dierpopulatie en de rentabiliteit van de landbouw, waardoor de verplaatsingen van zendingen van die dieren en producten daarvan binnen de Unie en de uitvoer naar derde landen worden verstoord. (2) Bij een uitbraak van schapen-en-geitenpokken bij geiten of schapen bestaat een ernstig risico op verspreiding van die ziekte naar andere inrichtingen waar geiten of schapen worden gehouden. (3) Gedelegeerde Verordening (EU) 2020/687 van de Commissie ( 2 ) vormt een aanvulling op de regels voor de bestrijding van de in de lijst opgenomen ziekten als bedoeld in artikel 9, lid 1, punten a), b) en c), van Verordening (EU) 2016/429 en gedefinieerd als ziekten van categorieën A, B en C in Uitvoeringsverordening (EU) 2018/1882 van de Commissie ( 3 ) . Met name voorzien de artikelen 21 en 22 van Gedelegeerde Verordening (EU) 2020/687 in de instelling van een beperkingszone in geval van een uitbraak van een ziekte van categorie A, waaronder schapen-en-geitenpokken, en in de instelling van bepaalde maatregelen die in die beperkingszone moeten worden toegepast. Bovendien bepaalt artikel 21, lid 1, van die gedelegeerde verordening dat de beperkingszone een beschermingszone, een bewakingszone en, indien nodig, een extra beperkingszone rond of naast de beschermings- en bewakingszones omvat. (4) Uitvoeringsbesluit (EU) 2025/948 van de Commissie ( 4 ) is op 15 mei 2025 vastgesteld in het kader van Verordening (EU) 2016/429 en bevat bepaalde tijdelijke noodmaatregelen in verband met infectie met schapen-en-geitenpokken in Bulgarije, die tot en met 7 juni 2025 geldig zijn. (5) Meer in het bijzonder is in Uitvoeringsbesluit (EU) 2025/948 bepaald dat de naar aanleiding van een uitbraak van infectie met schapen-en-geitenpokken door die lidstaat overeenkomstig Gedelegeerde Verordening (EU) 2020/687 in te stellen beschermings- en bewakingszones ten minste de gebieden moeten omvatten die in de lijst van de bijlage bij dat uitvoeringsbesluit zijn opgenomen. (6) Sinds de datum waarop Uitvoeringsbesluit (EU) 2025/948 is vastgesteld, heeft Bulgarije de Commissie in kennis gesteld van nog twee uitbraken van schapen-en-geitenpokken in inrichtingen waar schapen worden gehouden, in de oblast Haskovo. (7) Gezien de epidemiologische situatie met betrekking tot schapen-en-geitenpokken in Bulgarije, en met name rekening houdend met die twee nieuwe uitbraken, moeten de tijdelijke noodmaatregelen waarin Uitvoeringsbesluit (EU) 2025/948 voorziet, worden aangepast wat de locatie en de geldigheidsduur betreft en worden verlengd om de verdere verspreiding van de ziekte binnen Bulgarije of naar de rest van de Unie te voorkomen. Daarom moet in de bijlage bij dit besluit de bijgewerkte lijst worden opgenomen van de gebieden waar in Bulgarije een beperkingszone voor schapen-en-geitenpokken moet worden ingesteld, alsook de beoogde geldigheidsduur van die zones. (8) De omvang van de beschermings- en bewakingszones en de duur van de daar toe te passen maatregelen moeten worden gebaseerd op de criteria van artikel 64, lid 1, van Verordening (EU) 2016/429, met inbegrip van de epidemiologische situatie ten aanzien van schapenpokken en geitenpokken in de door die ziekte getroffen gebieden en de algemene epidemiologische situatie ten aanzien van schapen-en-geitenpokken in de door die ziekte getroffen lidstaat, alsmede het risiconiveau ten aanzien van de verdere verspreiding van de ziekte, en moeten in overeenstemming zijn met de regels van Gedelegeerde Verordening (EU) 2020/687. Voor de duur van de maatregelen wordt ook rekening gehouden met de internationale normen van de Gezondheidscode voor landdieren van de Wereldorganisatie voor diergezondheid (WOAH) ( 5 ) . (9) Uitvoeringsbesluit (EU) 2025/948 moet daarom worden ingetrokken en door dit besluit worden vervangen. (10) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Bulgarije zorgt ervoor dat: a) de bevoegde autoriteit van die lidstaat overeenkomstig artikel 21 van Gedelegeerde Verordening (EU) 2020/687 en onder de in dat artikel vastgestelde voorwaarden onmiddellijk een beperkingszone instelt die beschermings- en bewakingszones omvat; b) de in punt a) bedoelde beschermings- en bewakingszones ten minste de gebieden omvatten die in de bijlage bij dit besluit zijn opgenomen; c) de maatregelen die in de beschermings- en bewakingszones moeten worden toegepast, ten minste tot en met de in de bijlage bij dit besluit vermelde data gelden. Artikel 2 Uitvoeringsbesluit (EU) 2025/948 wordt ingetrokken. Artikel 3 Dit besluit is gericht tot de Republiek Bulgarije. Gedaan te Brussel, 5 juni 2025. Voor de Commissie Olivér VÁRHELYI Lid van de Commissie ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 2 ) Gedelegeerde Verordening (EU) 2020/687 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft ( PB L 174 van 3.6.2020, blz. 64 , ELI: http://data.europa.eu/eli/reg_del/2020/687/oj ). ( 3 ) Uitvoeringsverordening (EU) 2018/1882 van de Commissie van 3 december 2018 betreffende de toepassing, op de categorieën in de lijst opgenomen ziekten, van bepaalde regels voor de preventie en bestrijding van ziekten en tot vaststelling van een lijst van soorten en groepen soorten die een aanzienlijk risico vormen in verband met de verspreiding van die ziekten ( PB L 308 van 4.12.2018, blz. 21 , ELI: http://data.europa.eu/eli/reg_impl/2018/1882/oj ). ( 4 ) Uitvoeringsbesluit (EU) 2025/948 van de Commissie van 15 mei 2025 betreffende bepaalde tijdelijke noodmaatregelen in verband met schapen-en-geitenpokken in Bulgarije ( PB L, 2025/948, 16.5.2025, ELI: http://data.europa.eu/eli/dec_impl/2025/948/oj ). ( 5 ) https://www.woah.org/en/what-we-do/standards/codes-and-manuals/terrestrial-code-online-access/ . BIJLAGE Rond de bevestigde uitbraken ingestelde beschermings- en bewakingszones Regio en ADIS-referentienummer van de uitbraak Als beschermings- en bewakingszone ingestelde gebieden die behoren tot de in artikel 1 bedoelde beperkingszone in Bulgarije Datum einde geldigheid Oblast Haskovo BG-CAPRIPOX-2025-00004 BG-CAPRIPOX-2025-00005 Protection zone: Those parts of the region of Haskovo, contained within a circle of a radius of 3 kilometres, centred on UTM 30, ETRS89 coordinates Lat. 41.7231, Long. 26.3188 (2025/4), Lat. 41.7171, Long. 26.316 (2025/5). 18.6.2025 Surveillance zone: Those parts of the region of Haskovo, contained within a circle of a radius of 10 kilometres, centred on UTM 30, ETRS89 coordinates Lat. 41.7231, Long. 26.3188 (2025/4), Lat. 41.7171, Long. 26.316 (2025/5), excluding the areas contained in the protection zone. 27.6.2025 Surveillance zone: Those parts of the region of Haskovo, contained within a circle of a radius of 3 kilometres, centred on UTM 30, ETRS89 coordinates Lat. 41.7231, Long. 26.3188 (2025/4), Lat. 41.7171, Long. 26.316 (2025/5). 19.6.2025-27.6.2025 Oblast Haskovo BG-CAPRIPOX-2025-00006 Protection zone: Those parts of the region of Haskovo, contained within a circle of a radius of 3 kilometres, centred on UTM 30, ETRS89 coordinates Lat. 42.1161, Long. 26.182 (2025/6). 18.6.2025 Surveillance zone: Those parts of the region of Haskovo, contained within a circle of a radius of 10 kilometres, centred on UTM 30, ETRS89 coordinates Lat. 42.1161, Long. 26.182 (2025/6), excluding the areas contained in the protection zone. 27.6.2025 Surveillance zone: Those parts of the region of Haskovo, contained within a circle of a radius of 3 kilometres, centred on UTM 30, ETRS89 coordinates Lat. 42.1161, Long. 26.182 (2025/6). 19.6.2025-27.6.2025 ELI: http://data.europa.eu/eli/dec_impl/2025/1160/oj ISSN 1977-0758 (electronic edition)",
  "source": "EUR LEX"
}