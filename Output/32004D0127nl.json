{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0127:NL:HTML\">",
  "content": "EUR-Lex - 32004D0127 - NL Avis juridique important | 32004D0127 2004/127/EG: Besluit van de Raad van 22 december 2003 betreffende de sluiting van de Overeenkomst voor wetenschappelĳke en technologische samenwerking tussen de Europese Gemeenschap en de Republiek Tunesië Publicatieblad Nr. L 037 van 10/02/2004 blz. 0016 - 0016 Besluit van de Raad van 22 december 2003 betreffende de sluiting van de Overeenkomst voor wetenschappelijke en technologische samenwerking tussen de Europese Gemeenschap en de Republiek Tunesië (2004/127/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 170, juncto artikel 300, lid 2, eerste alinea, eerste zin, en lid 3, eerste alinea Gezien het voorstel van de Commissie, Gezien het advies van het Europees Parlement(1), Overwegende hetgeen volgt: (1) De Commissie heeft namens de Gemeenschap met de Republiek Tunesië onderhandeld over een overeenkomst voor wetenschappelijke en technologische samenwerking. (2) Deze overeenkomst is, onder voorbehoud van de eventuele sluiting op een later tijdstip, op 26 juni 2003 in Thessaloniki namens de Gemeenschap ondertekend. (3) Deze overeenkomst dient te worden goedgekeurd, BESLUIT: Artikel 1 De Overeenkomst voor wetenschappelijke en technologische samenwerking tussen de Europese Gemeenschap en de Republiek Tunesië wordt namens de Europese Gemeenschap goedgekeurd. De tekst van de overeenkomst wordt aan dit besluit gehecht. Artikel 2 De voorzitter van de Raad verricht namens de Gemeenschap de in artikel 7 van de overeenkomst bedoelde kennisgeving(2). Gedaan te Brussel, 22 december 2003. Voor de Raad De voorzitter A. Matteoli (1) Advies uitgebracht op 4 december 2003 (nog niet bekendgemaakt in het Publicatieblad). (2) De datum van inwerkingtreding van de overeenkomst wordt door het secretariaat-generaal van de Raad bekendgemaakt in het Publicatieblad van de Europese Unie.",
  "source": "EUR LEX"
}