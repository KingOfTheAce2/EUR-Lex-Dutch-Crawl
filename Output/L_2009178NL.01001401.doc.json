{
  "url": "http://www.w3.org/1999/xhtml\">",
  "content": "L_2009178NL.01001401.xml 9.7.2009 NL Publicatieblad van de Europese Unie L 178/14 VERORDENING (EG) N r. 594/2009 VAN DE COMMISSIE van 8 juli 2009 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de statistiek- en tariefnomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, moeten bepalingen worden vastgesteld voor de indeling van de in de bijlage bij onderhavige verordening vermelde goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die geheel of gedeeltelijk of met toevoeging van onderverdelingen op de gecombineerde nomenclatuur is gebaseerd en die bij specifieke Gemeenschapswetgeving is vastgesteld met het oog op de toepassing van tariefmaatregelen en andere maatregelen in het kader van het goederenverkeer. (3) Volgens deze algemene regels moeten de goederen in kolom 1 van de tabel in de bijlage worden ingedeeld onder de GN-code die in kolom 2 is vermeld, om de redenen die zijn vermeld in kolom 3. (4) Er moet worden bepaald dat de houder van een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, deze inlichting nog drie maanden mag blijven gebruiken overeenkomstig artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De bepalingen van deze verordening zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 De goederen die zijn omschreven in kolom 1 van de tabel in de bijlage worden onder de in kolom 2 van die tabel vermelde GN-code in de gecombineerde nomenclatuur ingedeeld. Artikel 2 Op een door de douane van een lidstaat verstrekte bindende tariefinlichting die niet in overeenstemming is met de bepalingen van deze verordening, kan nog gedurende drie maanden een beroep worden gedaan overeenkomstig artikel 12, lid 6, van Verordening (EEG) nr. 2913/92. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 juli 2009. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) 1. Copolymeer van vinylideenfluoride en hexafluorpropyleen in primaire vorm. Dit materiaal heeft de rek- en hersteleigenschappen van elastomeren, maar kan niet met zwavel worden gevulkaniseerd. Om een dwarsbinding tot stand te brengen heeft dit copolymeer basische verbindingen of bepaalde peroxiden nodig. 3904 69 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 1, 4 en 6 op hoofdstuk 39, aantekening 4 a) op hoofdstuk 40, aanvullende aantekening 1 op hoofdstuk 39 en de tekst van de GN-codes 3904, 3904 69 en 3904 69 90. Copolymeer van vinylideenfluoride en hexafluorpropyleen voldoet niet aan de definitie van synthetisch rubber in aantekening 4 a) op hoofdstuk 40, omdat het niet met zwavel kan worden gevulkaniseerd. Poly(vinylideenfluoride) is een polymeer dat onder hoofdstuk 39 wordt ingedeeld (zie toelichting geharmoniseerd systeem), algemene opmerkingen bij hoofdstuk 39, de lijst van afkortingen van polymeren en de opmerkingen bij post 3904, laatste alinea). Een copolymeer van vinylideenfluoride en hexafluorpropyleen in primaire vorm is een gefluoreerd copolymeer dat in hoofdstuk 39 onder GN-code 3904 69 90 moet worden ingedeeld overeenkomstig de aantekeningen 1, 4 en 6 en aanvullende aantekening 1 op hoofdstuk 39. 2. Fluorelastomeer O-afdichtingsring (copolymeer van vinylideenfluoride en hexafluorpropyleen). Het materiaal waaruit dit product bestaat (copolymeer van vinylideenfluoride en hexafluorpropyleen) heeft dezelfde rek- en hersteleigenschappen als elastomeren, maar kan niet met zwavel worden gevulkaniseerd. Om een dwarsbinding tot stand te brengen zijn basische verbindingen of bepaalde peroxiden nodig. 3926 90 97 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, de aantekeningen 1 en 4 op hoofdstuk 39, aantekening 4 a) op hoofdstuk 40, aantekening 2 op afdeling XVI, aantekening 2 op hoofdstuk 90 en de tekst van de GN-codes 3926, 3926 90 en 3926 90 97. Dit product is een afdichtingsring van elastomeer voor algemeen gebruik. Het is daarom geen herkenbaar deel van een machine in de zin van aantekening 2 op afdeling XVI en aantekening 2 op hoofdstuk 90 van de GN en is als gevolg daarvan uitgesloten van indeling in afdeling XVI. Het materiaal waaruit dit product bestaat voldoet niet aan de definitie van synthetische rubber in aantekening 4 a) op hoofdstuk 40, omdat het niet met zwavel kan worden gevulkaniseerd. Poly(vinylideenfluoride) is een polymeer dat ingedeeld wordt onder hoofdstuk 39 (zie toelichting op het geharmoniseerd systeem, de algemene opmerkingen op hoofdstuk 39, de lijst van afkortingen van polymeren en de opmerkingen bij post 3904, laatste alinea). Copolymeer van vinylideenfluoride en hexafluorpropyleen in primaire vorm is een gefluoreerd copolymeer dat onder hoofdstuk 39 moet worden ingedeeld. Het betrokken product is een product van kunststof dat onder hoofdstuk 39 wordt ingedeeld en dat in de gecombineerde nomenclatuur niet elders genoemd noch elders onder begrepen is en dat daarom onder GN-code 3926 90 97 moet worden ingedeeld.",
  "source": "EUR LEX"
}