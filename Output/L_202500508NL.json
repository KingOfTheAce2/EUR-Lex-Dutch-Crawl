{
  "url": "http://www.w3.org/1999/xhtml\"><!--",
  "content": "L_202500508NL.000101.fmx.xml Publicatieblad van de Europese Unie NL L-serie 2025/508 14.3.2025 BESLUIT VAN HET POLITIEK EN VEILIGHEIDSCOMITÉ (GBVB) 2025/508 van 12 maart 2025 over de benoeming van het hoofd van het EU-coördinatie-element te Napels voor de militaire operatie van de Europese Unie in Bosnië en Herzegovina (BiH/39/2025) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Gemeenschappelijk Optreden 2004/570/GBVB van de Raad van 12 juli 2004 inzake de militaire operatie van de Europese Unie in Bosnië en Herzegovina ( 1 ) , en met name artikel 6, lid 1, Overwegende hetgeen volgt: (1) Op grond van artikel 6, lid 1, van Gemeenschappelijk Optreden 2004/570/GBVB heeft de Raad het Politiek en Veiligheidscomité (PVC) gemachtigd om de politieke controle op en de strategische leiding van de militaire operatie van de Europese Unie in Bosnië en Herzegovina (operatie ALTHEA) uit te oefenen, om de noodzakelijke besluiten te nemen overeenkomstig artikel 25 van het Verdrag, alsmede om te besluiten over de benoeming van de operationeel commandant en de commandant van de strijdkrachten van de EU voor operatie ALTHEA. (2) In de briefwisseling tussen de secretaris-generaal/hoge vertegenwoordiger en de secretaris-generaal van de NAVO van respectievelijk 28 september 2004 en 8 oktober 2004 heeft de Noord-Atlantische Raad ermee ingestemd de chef-staf van het hoofdkwartier van het commando van de gemeenschappelijke strijdkrachten te Napels ter beschikking te stellen voor de functie van hoofd van het EU-commando-element (EUCE) te Napels. (3) Op 6 december 2023 gaf het PVC zijn goedkeuring aan het operatieplan voor operatie ALTHEA (REV 7), waarin staat dat indien de operationeel commandant van de EU wegens ziekte of om andere redenen niet langer in staat is zijn taken uit te voeren, tot nader besluit van het PVC het hoofd van het EUCE de operationeel commandant van de EU vervangt. (4) Op 4 februari 2025 heeft de operationeel commandant van de EU voor operatie ALTHEA aanbevolen om luitenant-generaal Rodolfo SGANGA, chef-staf van het hoofdkwartier van het commando van de gemeenschappelijke strijdkrachten te Napels, te benoemen tot hoofd van het EU-coördinatie-element te Napels voor operatie ALTHEA en om te bepalen dat hij de operationeel commandant vervangt indien deze niet langer in staat is zijn taken uit te voeren. (5) Het Militair Comité van de EU heeft op 7 februari 2025 die aanbeveling bekrachtigd. (6) Op 12 en 13 december 2002 heeft de Europese Raad van Kopenhagen een verklaring aangenomen volgens welke de “Berlijn Plus”-regeling en de uitvoering daarvan slechts van toepassing zijn op de lidstaten van de Europese Unie die ook NAVO-lid zijn of partij bij het “Partnerschap voor de Vrede”, en die derhalve bilaterale veiligheidsovereenkomsten met de NAVO hebben gesloten, HEEFT HET VOLGENDE BESLUIT VASTGESTELD: Artikel 1 Luitenant-generaal Rodolfo SGANGA wordt benoemd tot hoofd van het EU-coördinatie-element te Napels voor de militaire operatie van de Europese Unie in Bosnië en Herzegovina (operatie ALTHEA). Artikel 2 1.   Indien de operationeel commandant van operatie ALTHEA niet langer in staat is de taken uit te voeren, wordt het commando over operatie ALTHEA ad interim overgenomen door het hoofd van het EU-coördinatie-element te Napels. De chef-staf van de EU-stafgroep van operatie ALTHEA stelt het Politiek en Veiligheidscomité (PVC) daar dan schriftelijk van in kennis. 2.   Het commando ad interim begint direct nadat de voorzitter van het PVC deze informatie heeft ontvangen. 3.   Het commando ad interim eindigt op het moment dat het PVC een nieuw besluit betreffende de operationeel commandant van operatie ALTHEA vaststelt. Artikel 3 Dit besluit treedt in werking op de datum van de vaststelling ervan. Gedaan te Brussel, 12 maart 2025. Voor het Politiek en Veiligheidscomité De voorzitter D. PRONK ( 1 ) PB L 252 van 28.7.2004, blz. 10 , ELI: http://data.europa.eu/eli/joint_action/2004/570/oj . ELI: http://data.europa.eu/eli/dec/2025/508/oj ISSN 1977-0758 (electronic edition)",
  "source": "EUR LEX"
}