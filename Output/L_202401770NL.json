{
  "url": "http://www.w3.org/1999/xhtml\">",
  "content": "L_202401770NL.000101.fmx.xml Publicatieblad van de Europese Unie NL L-serie 2024/1770 24.6.2024 BESLUIT (GBVB) 2024/1770 VAN DE RAAD van 24 juni 2024 betreffende beperkende maatregelen naar aanleiding van acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 juli 2014 heeft de Raad Besluit 2014/512/GBVB ( 1 ) vastgesteld. (2) De Raad heeft op 17 mei 2024 Besluit (GBVB) 2024/1429 ( 2 ) vastgesteld, waarbij Besluit 2014/512/GBVB werd gewijzigd en verdere beperkende maatregelen werden ingevoerd om de uitzendingen van bepaalde mediakanalen als bedoeld in de bijlage bij Besluit (GBVB) 2024/1429 in de Unie of gericht op de Unie te schorsen. Op grond van artikel 1 van dat Besluit is de toepasselijkheid van die maatregelen ten aanzien van een of meer van die mediakanalen onderworpen aan een nader besluit van de Raad. (3) Na de respectieve gevallen te hebben onderzocht, is de Raad tot de conclusie gekomen dat de in artikel 4 octies van Besluit 2014/512/GBVB bedoelde beperkende maatregelen met ingang van 25 juni 2024 van toepassing moeten zijn ten aanzien van alle in de bijlage bij Besluit (GBVB) 2024/1429 bedoelde entiteiten, HEEFT HET VOLGENDE BESLUIT VASTGESTELD: Artikel 1 De in artikel 4 octies van Besluit 2014/512/GBVB bedoelde beperkende maatregelen zijn met ingang van 25 juni 2024 van toepassing op alle in de bijlage bij Besluit (GBVB) 2024/1429 bedoelde entiteiten. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 24 juni 2024. Voor de Raad De voorzitter J. BORRELL FONTELLES ( 1 ) Besluit 2014/512/GBVB van de Raad van 31 juli 2014 betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 229 van 31.7.2014, blz. 13 ). ( 2 ) Besluit (GBVB) 2024/1429 van de Raad van 17 mei 2024 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L, 2024/1429, 17.5.2024, ELI: http://data.europa.eu/eli/dec/2024/1429/oj ). ELI: http://data.europa.eu/eli/dec/2024/1770/oj ISSN 1977-0758 (electronic edition)",
  "source": "EUR LEX"
}