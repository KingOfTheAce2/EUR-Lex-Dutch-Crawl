{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3061:NL:HTML\">",
  "content": "EUR-Lex - 31991R3061 - NL Avis juridique important | 31991R3061 Verordening (EEG) Nr. 3061/91 van de Commissie van 18 oktober 1991 betreffende de overname door de interventiebureaus van sommige voor de bevolking van de Sowjetunie bestemde landbouwprodukten Publicatieblad Nr. L 289 van 19/10/1991 blz. 0025 - 0026 VERORDENING (EEG) Nr. 3061/91 VAN DE COMMISSIE  van 18 oktober 1991  betreffende de overname door de interventiebureaus van sommige voor de bevolking van de Sowjetunie bestemde landbouwprodukten DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 598/91 van de Raad van 5 maart 1991 betreffende een noodmaatregel voor de levering van landbouwprodukten, bestemd voor de bevolking van de Sowjetunie (1), en met name op artikel 5, lid 2, Gelet op Verordening (EEG) nr. 1676/85 van de Raad van 11 juni 1985 inzake de waarde van de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (2), laatstelijk gewijzigd bij  Verordening (EEG) nr. 2205/90 (3), Overwegende dat de Raad bij Verordening (EEG) nr. 598/91 heeft besloten landbouwprodukten waarover de Gemeenschap als gevolg van een interventiemaatregel beschikt of die voor specifieke behoeften op de markt van de Gemeenschap kunnen worden aangeschaft,  gratis aan de Sowjetunie af te staan; Overwegende dat voor de uitvoering van deze maatregel inschrijvingen zijn gehouden voor de vervaardiging en de verpakking van de verschillende produkten, die voor het vervoer en de distributie ter bestemming moeten worden overgenomen door instanties die  door de Commissie worden aangewezen; dat deze instanties in veel gevallen niet in staat zijn om de produkten over te nemen op de in de verschillende berichten van inschrijving vastgestelde uiterste datum van beschikbaarstelling; Overwegende dat bij Verordening (EEG) nr. 2946/91 van de Commissie van 7 oktober 1991 inzake de financiering van sommige kosten in het kader van de voor de bevolking van de Sowjetunie bestemde voedselhulp (4) de voorwaarden zijn vastgelegd voor de  financiering door de Gemeenschap van de extra opslagkosten die het gevolg zijn van de te late overname door de instanties die de produkten naar hun bestemming moeten vervoeren; Overwegende dat wegens de aanhoudende specifieke moeilijkheden bij het vervoer van deze noodhulp maatregelen dienen te worden genomen om de opslagperiode vóór de overname door de voor het vervoer verantwoordelijke instanties te kunnen verlengen; dat om  met name het vervoer van de hulpgoederen niet te hinderen in dit verband in de mate van het mogelijke met de ondernemingen waaraan de vervaardiging van de produkten is gegund, contracten moeten worden gesloten voor de opslag ter plaatse, waarbij een  dagvergoeding wordt betaald die is vastgesteld op basis van de verschillende door de verlenging van de opslagperiode veroorzaakte kosten en waarbij een passende zekerheid wordt gesteld; dat evenwel moet worden bepaald dat wanneer met deze ondernemingen  geen overeenkomst wordt gesloten de produkten daadwerkelijk worden overgenomen door de interventiebureaus en op hun verantwoordelijkheid worden opgeslagen; Overwegende dat de dagvergoeding voor de verlenging van de opslagperiode ook moet worden toegekend aan ondernemingen waaraan de levering is gegund van rundvlees in blik waarvoor de afhaling bij de interventiebureaus en de beschikbaarstelling zijn  uitgesteld wegens de voorraadproblemen bij het Duitse interventiebureau, overeenkomstig artikel 12 bis van Verordening (EEG) nr. 1582/91 van de Commissie (5), zoals gewijzigd bij Verordening (EEG) nr. 2546/91 (6); Overwegende dat de maatregelen van deze verordening die van voornoemde Verordening (EEG) nr. 2946/91 vervangen; dat deze laatste verordening bijgevolg dient te worden ingetrokken; Overwegende dat moet worden gespecifieerd welke wisselkoers moet worden gebruikt voor de omrekening van de dagvergoeding in de nationale valuta en dat die koers de economische realiteit moet weerspiegelen; Overwegende dat de in deze verordening vervatte maatregelen in overeenstemming zijn met het advies van het in artikel 5, lid 2, van Verordening (EEG) nr. 598/91 bedoelde comité, HEEFT DE VOLGENDE VERORDENING VASTGESTELD: Artikel 1 Als in het kader van inschrijvingen overeenkomstig Verordening (EEG) nr. 598/91 de te leveren produkten door de instanties die door de Commissie zijn aangewezen voor het vervoer en de distributie ter bestemming, niet op de voor elke levering  vastgestelde uiterste datum van beschikbaarstelling zijn overgenomen, nemen de interventiebureaus van de Lid-Staten waar de produkten zijn opgeslagen, de produkten onder de in deze verordening aangegeven voorwaarden zelf over vanaf de dag na deze  uiterste datum. Artikel 2 De interventiebureaus sluiten met de ondernemingen waaraan de vervaardiging en de verpakking van de produkten zijn gegund en die bereid zijn de produkten op te slaan totdat de met het vervoer belaste instanties ze werkelijk overnemen of  eventueel totdat het interventiebureau in overleg met de Commissie decharge verleent, een contract waarin wordt bepaald dat de produkten in adequate opslagomstandigheden worden bewaard tegen betaling van een dagvergoeding van 0,27 ecu per ton. Dit  bedrag wordt in nationale valuta omgerekend aan de hand van de op 16 oktober 1991 geldende, in het Publikatieblad van de Europese Gemeenschappen, serie C, bekendgemaakte koers. Het contract houdt de verplichting in om overeenkomstig Verordening (EEG) nr. 2220/85 van de Commissie (7) een zekerheid te stellen waarvan het bedrag gelijk is aan de in de inschrijving vastgestelde leveringszekerheid. De primaire eis in de zin van  artikel 20 van vorengenoemde verordening is de adequate opslag van het produkt gedurende de in dit artikel bedoelde periode. Artikel 3 Als de ondernemingen waaraan is gegund niet in staat zijn voor de opslag te zorgen overeenkomstig het bepaalde in artikel 2, nemen de interventiebureaus alle maatregelen die nodig zijn om de produkten zelf over te nemen en op te slaan totdat  de met het vervoer belaste instanties ze afhalen of de Commissie eventueel een besluit inzake de afzet van de produkten neemt. De aan deze maatregelen verbonden kosten worden gefinancierd met forfaitaire bedragen, vastgesteld overeenkomstig artikel 6, lid 3, van Verordening (EEG) nr. 1883/78 van de Raad van 2 augustus 1978 betreffende de algemene regels voor de financiering van  de interventies door het Europees Oriëntatie- en Garantiefonds voor de Landbouw, afdeling Garantie (8). Artikel 4 De aan deze maatregelen verbonden uitgaven worden maandelijks door de interventiebureaus van de Lid-Staten ten laste genomen en bij de uitgaven voor de noodhulp aan de Sowjetunie geboekt. Artikel 5 Aan artikel 12 bis van Verordening (EEG) nr. 1582/91 wordt het volgende lid 7 toegevoegd: \"7. Op zijn verzoek ontvangt de inschrijver aan wie is gegund de in artikel 2 van Verordening (EEG) nr. 3061/91 van de Commissie (*) bepaalde dagvergoeding vanaf 23 oktober 1991 tot de dag waarop de door de Commissie aangewezen instantie de produkten  overneemt, als althans deze overname niet vóór de voornoemde datum heeft plaatsgevonden. (*) PB nr. L 289 van 19. 10. 1991, blz. 25.\". Artikel 6 Verordening (EEG) nr. 2946/91 wordt ingetrokken. Artikel 7 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 oktober 1991. Voor de Commissie Ray MAC SHARRY Lid van de Commissie (1) PB nr. L 67 van 14. 3. 1991, blz. 19. (2) PB nr. L 164 van 24. 6. 1985, blz. 1. (3) PB nr. L 201 van 31. 7. 1990, blz. 9. (4) PB nr. L 280 van 8. 10. 1991, blz. 24. (5) PB nr. L 147 van 12. 6. 1991, blz. 20. (6) PB nr. L 239 van 28. 8.  1991, blz. 5. (7) PB nr. L 205 van 3. 8. 1985, blz. 5. (8) PB nr. L 216 van 5. 8. 1978, blz. 1.",
  "source": "EUR LEX"
}