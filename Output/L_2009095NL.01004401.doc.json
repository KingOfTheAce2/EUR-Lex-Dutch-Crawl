{
  "url": "http://www.w3.org/1999/xhtml\">",
  "content": "L_2009095NL.01004401.xml 9.4.2009 NL Publicatieblad van de Europese Unie L 95/44 BESCHIKKING VAN DE COMMISSIE van 8 april 2009 betreffende de niet-opneming van bepaalde stoffen in bijlage I, IA of IB bij Richtlijn 98/8/EG van het Europees Parlement en de Raad betreffende het op de markt brengen van biociden (Kennisgeving geschied onder nummer C(2009) 2593) (Voor de EER relevante tekst) (2009/322/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biociden ( 1 ) , en met name op artikel 16, lid 2, tweede alinea, Overwegende hetgeen volgt: (1) In Verordening (EG) nr. 1451/2007 van de Commissie van 4 december 2007 inzake de tweede fase van het in artikel 16, lid 2, van Richtlijn 98/8/EG van het Europees Parlement en de Raad betreffende het op de markt brengen van biociden bedoelde tienjarige werkprogramma ( 2 ) is een lijst vastgesteld van werkzame stoffen die met het oog op een mogelijke opneming daarvan in bijlage I, IA of IB bij Richtlijn 98/8/EG dienen te worden beoordeeld. (2) Voor een aantal stof/productsoortcombinaties op die lijst hebben alle deelnemers zich uit het beoordelingsprogramma teruggetrokken of had de voor de beoordeling aangewezen rapporterende lidstaat bij het verstrijken van de in artikel 9 en artikel 12, lid 3, van Verordening (EG) nr. 1451/2007 vastgestelde termijn geen volledig dossier ontvangen. (3) De Commissie heeft dit derhalve overeenkomstig artikel 11, lid 2, artikel 12, lid 1, en artikel 13, lid 5, van Verordening (EG) nr. 1451/2007 aan de lidstaten meegedeeld. Deze mededeling is ook op 18 januari 2008 langs elektronische weg bekendgemaakt. (4) Er heeft binnen drie maanden na deze bekendmaking geen persoon of lidstaat belangstelling getoond voor het overnemen van de taak van deelnemer voor deze stoffen en productsoorten. (5) Krachtens artikel 12, lid 5, van Verordening (EG) nr. 1451/2007 mogen deze stoffen en productsoorten derhalve niet in bijlage I, IA of IB bij Richtlijn 98/8/EG worden opgenomen. (6) De in deze beschikking vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE BESCHIKKING GEGEVEN: Artikel 1 De in de bijlage bij deze beschikking genoemde stoffen en productsoorten worden niet in bijlage I, IA of IB bij Richtlijn 98/8/EG opgenomen. Artikel 2 Voor de doeleinden van artikel 4, lid 2, van Verordening (EG) nr. 1451/2007 is deze beschikking met ingang van 1 maart 2009 van toepassing. Artikel 3 Deze beschikking is gericht tot de lidstaten. Gedaan te Brussel, 8 april 2009. Voor de Commissie Stavros DIMAS Lid van de Commissie ( 1 ) PB L 123 van 24.4.1998, blz. 1 . ( 2 ) PB L 325 van 11.12.2007, blz. 3 . BIJLAGE Stoffen en productsoorten die niet in bijlage I, IA of IB bij Richtlijn 98/8/EG worden opgenomen Naam EG-nummer CAS-nummer Productsoort RLS Ethanol 200-578-6 64-17-5 3 EL N-(Trichloormethylthio)ftalimide/Folpet 205-088-6 133-07-3 6 IT Fluometuron 218-500-4 2164-17-2 6 EL Fluometuron 218-500-4 2164-17-2 13 EL Lignine 232-682-2 9005-53-2 1 EL Lignine 232-682-2 9005-53-2 2 EL Lignine 232-682-2 9005-53-2 3 EL Lignine 232-682-2 9005-53-2 4 EL Lignine 232-682-2 9005-53-2 6 EL Lignine 232-682-2 9005-53-2 13 EL Reactieproduct van dimethyladipaat, dimethylglutaraat, dimethylsuccinaat met waterstofperoxide/Perestane 432-790-1 - 3 HU N-Didecyl-N-dipolyethoxyammoniumboraat/didecylpolyoxethylammoniumboraat Polymeer 214710-34-6 2 EL N-Didecyl-N-dipolyethoxyammoniumboraat/didecylpolyoxethylammoniumboraat Polymeer 214710-34-6 6 EL N-Didecyl-N-dipolyethoxyammoniumboraat/didecylpolyoxethylammoniumboraat Polymeer 214710-34-6 13 EL Polyvinylpyrrolidonjood Polymeer 25655-41-8 2 SE Polyvinylpyrrolidonjood Polymeer 25655-41-8 4 SE Polyvinylpyrrolidonjood Polymeer 25655-41-8 5 SE Polyvinylpyrrolidonjood Polymeer 25655-41-8 6 SE",
  "source": "EUR LEX"
}