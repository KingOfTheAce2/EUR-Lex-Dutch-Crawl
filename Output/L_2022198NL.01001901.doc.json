{
  "url": "http://www.w3.org/1999/xhtml\">",
  "content": "L_2022198NL.01001901.xml 27.7.2022 NL Publicatieblad van de Europese Unie L 198/19 UITVOERINGSBESLUIT (GBVB) 2022/1315 VAN DE RAAD van 26 juli 2022 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Op grond van artikel 17, lid 2, van Besluit (GBVB) 2015/1333 heeft de Raad de lijsten van aangewezen personen en entiteiten in de bijlagen II en IV bij dat besluit geëvalueerd. (3) De Raad heeft geconcludeerd dat de tekst betreffende één persoon, die is overleden, moet worden geschrapt en dat de beperkende maatregelen tegen alle andere personen en entiteiten op de lijsten in de bijlagen II en IV bij Besluit (GBVB) 2015/1333 moeten worden gehandhaafd. Voorts moeten de motivering en de identificatiegegevens voor twee personen worden geactualiseerd. (4) Besluit (GBVB) 2015/1333 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen II en IV bij Besluit (GBVB) 2015/1333 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 26 juli 2022. Voor de Raad De voorzitter J. SÍKELA ( 1 ) PB L 206 van 1.8.2015, blz. 34 . BIJLAGE Besluit (GBVB) 2015/1333 wordt als volgt gewijzigd: 1) In bijlage II (Lijst van personen en entiteiten bedoeld in artikel 8, lid 2, wordt deel A (Personen) als volgt gewijzigd: a) punt 17 (betreffende AL-WERFALLI, Mahmoud Mustafa Busayf) wordt geschrapt; b) punt 19 (betreffende PRIGOZHIN, Yevgeniy Viktorovich) wordt vervangen door: “19. Yevgeniy Viktorovich PRIGOZHIN (Евгений Викторович Пригожин) Geboortedatum: 1 juni 1961 Geboorteplaats: Leningrad, voormalige USSR (nu Sint-Petersburg, Russische Federatie) Nationaliteit: Russisch Geslacht: man Yevgeniy Viktorovich Prigozhin is een Russische zakenman met nauwe banden, ook financiële, met de Wagner Group, een in Rusland gevestigde particuliere militaire entiteit zonder rechtspersoonlijkheid. Op die manier is Prigozhin betrokken bij en levert hij steun aan activiteiten van de Wagner Group in Libië die een bedreiging vormen voor de vrede, stabiliteit en veiligheid in het land. De Wagner Group is met name betrokken bij meerdere, en herhaaldelijke schendingen van het wapenembargo in Libië dat is ingesteld bij Resolutie 1970 (2011) van de VN-Veiligheidsraad en omgezet in artikel 1 van Besluit (GBVB) 2015/1333, met inbegrip van de wapenleveringen en de inzet van huurlingen in Libië ter ondersteuning van het Libische nationale leger. De Wagner Group heeft deelgenomen aan meerdere militaire operaties tegen de door de VN gesteunde regering van nationale overeenstemming en heeft bijgedragen tot het beschadigen van de stabiliteit van Libië en tot het ondermijnen van een vreedzaam proces. 15.10.2020” 2) In bijlage IV (Lijst van personen en entiteiten bedoeld in artikel 9, lid 2, wordt deel A (Personen) als volgt gewijzigd: a) punt 22 (betreffende AL-WERFALLI, Mahmoud Mustafa Busayf) wordt geschrapt; b) punt 17 (betreffende AL QADHAFI, Quren Salih) wordt vervangen door: “17. AL QADHAFI, Quren Salih Quren ook bekend als Akrin Akrin Saleh, Al Qadhafi Qurayn Salih Qurayn, Al Qadhafi Qu’ren Salih Qu’ren, Salah Egreen Geslacht: man Voormalig Libisch ambassadeur in Tsjaad. Is van Tsjaad naar Sabha getrokken. Rechtstreeks betrokken bij het inhuren en aansturen van huurlingen voor het regime van wijlen Muammar Kadhafi. Nauw verbonden met het voormalige regime van Muammar Kadhafi. Lid van het Popular Front for the Liberation of Libya (Volksfront voor de bevrijding van Libië - PFLL), een militie en politieke partij die loyaal is aan wijlen Muammar Kadhafi. Betrokken bij het ondermijnen van de succesvolle voltooiing van de politieke transitie van Libië door verzet tegen de VN en door ondermijning van het door de VN gefaciliteerde politieke proces, met inbegrip van het Libyan Political Dialogue Forum (Libisch Forum voor politieke dialoog - LPDF), hetgeen leidt tot een blijvend risico voor de vrede, stabiliteit en veiligheid in Libië. 12.4.2011” c) punt 24 (betreffende PRIGOZHIN, Yevgeniy Viktorovich) wordt vervangen door: “24. Yevgeniy Viktorovich PRIGOZHIN (Евгений Викторович Пригожин Geboortedatum: 1 juni 1961 Geboorteplaats: Leningrad, voormalige USSR (nu Sint-Petersburg, Russische Federatie) Nationaliteit: Russisch Geslacht: man Yevgeniy Viktorovich Prigozhin is een Russische zakenman met nauwe banden, waaronder ook financiële banden, met de Wagner Group, een in Rusland gevestigde particuliere militaire entiteit zonder rechtspersoonlijkheid. Op die manier is Prigozhin betrokken bij en levert hij steun aan activiteiten van de Wagner Group in Libië die een bedreiging vormen voor de vrede, stabiliteit en veiligheid in het land. De Wagner Group is met name betrokken bij meerdere en herhaaldelijke schendingen van het wapenembargo in Libië dat is ingesteld bij Resolutie 1970 (2011) van de VN-Veiligheidsraad en omgezet in artikel 1 van Besluit (GBVB) 2015/1333, met inbegrip van de wapenleveringen en de inzet van huurlingen in Libië ter ondersteuning van het Libische nationale leger. De Wagner Group heeft deelgenomen aan meerdere militaire operaties tegen de door de VN gesteunde regering van nationale overeenstemming en heeft bijgedragen tot het beschadigen van de stabiliteit van Libië en tot het ondermijnen van een vreedzaam proces. 15.10.2020”",
  "source": "EUR LEX"
}