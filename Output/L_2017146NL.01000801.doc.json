{
  "url": "http://www.w3.org/1999/xhtml\">",
  "content": "L_2017146NL.01000801.xml 9.6.2017 NL Publicatieblad van de Europese Unie L 146/8 UITVOERINGSVERORDENING (EU) 2017/966 VAN DE COMMISSIE van 1 juni 2017 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (Connemara Hill Lamb/Uain Sléibhe Chonamara (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de door Ierland ingediende aanvraag tot goedkeuring van een wijziging van het productdossier van de beschermde geografische aanduiding „Connemara Hill Lamb”/„Uain Sléibhe Chonamara”, die bij Verordening (EG) nr. 148/2007 van de Commissie ( 2 ) is geregistreerd. (2) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, onder a), van die verordening bekendgemaakt in het Publicatieblad van de Europese Unie ( 3 ) . (3) Aangezien de Commissie geen enkel bezwaar overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam „Connemara Hill Lamb”/„Uain Sléibhe Chonamara” (BGA) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juni 2017. Voor de Commissie, namens de voorzitter, Phil HOGAN Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EG) nr. 148/2007 van de Commissie van 15 februari 2007 houdende opneming van bepaalde benamingen in het register van beschermde oorsprongsbenamingen en beschermde geografische aanduidingen (Geraardsbergse mattentaart (BGA) — Pataca de Galicia of Patata de Galicia (BGA) — Poniente de Granada (BOB) — Gata-Hurdes (BOB) — Patatas de Prades of Patates de Prades (BGA) — Mantequilla de Soria (BOB) — Huile d'olive de Nîmes (BOB) — Huile d'olive de Corse of Huile d'olive de Corse-Oliu di Corsica (BOB) — Clémentine de Corse (BGA) — Agneau de Sisteron (BGA) — Connemara Hill Lamb of Uain Sléibhe Chonamara (BGA) — Sardegna (BOB) — Carota dell'Altopiano del Fucino (BGA) — Stelvio of Stilfser (BOB) — Limone Femminello del Gargano (BGA) — Azeitonas de Conserva de Elvas e Campo Maior (BOB) — Chouriça de Carne de Barroso-Montalegre (BGA) — Chouriço de Abóbora de Barroso-Montalegre (BGA) — Sangueira de Barroso-Montalegre (BGA) — Batata de Trás-os-Montes (BGA) — Salpicão de Barroso-Montalegre (BGA) — Alheira de Barroso-Montalegre (BGA) — Cordeiro de Barroso, Anho de Barroso of Borrego de leite de Barroso (BGA) — Azeite do Alentejo Interior (BOB) — Paio de Beja (BGA) — Linguíça do Baixo Alentejo of Chouriço de carne do Baixo Alentejo (BGA) — Ekstra deviško oljčno olje Slovenske Istre (BOB)) ( PB L 46 van 16.2.2007, blz. 14 ). ( 3 ) PB C 35 van 3.2.2017, blz. 6 .",
  "source": "EUR LEX"
}