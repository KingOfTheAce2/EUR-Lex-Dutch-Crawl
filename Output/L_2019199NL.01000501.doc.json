{
  "url": "http://www.w3.org/1999/xhtml\">",
  "content": "L_2019199NL.01000501.xml 26.7.2019 NL Publicatieblad van de Europese Unie L 199/5 UITVOERINGSBESLUIT (EU) 2019/1263 VAN DE RAAD van 18 juli 2019 betreffende de uitgifte van een herdenkingsmunt met een gemeenschappelijk ontwerp ter gelegenheid van de 35e verjaardag van het Erasmus-programma DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 133, Gezien artikel 4, lid 3, van Verordening (EU) nr. 651/2012 van het Europees Parlement en de Raad van 4 juli 2012 betreffende de uitgifte van euromunten ( 1 ) , Overwegende hetgeen volgt: (1) Krachtens artikel 9 van Verordening (EU) nr. 729/2014 ( 2 ) van de Raad moeten herdenkingsmunten die gezamenlijk worden uitgegeven door alle lidstaten die de euro als munt hebben alleen gebeurtenissen van het hoogste Europese belang herdenken en moet het ontwerp ervan de eventuele grondwettelijke eisen van die lidstaten onverlet laten. (2) Op 2 juli 2019 heeft het Economisch en Financieel Comité op basis van een voorstel van het subcomité euromunten het beginsel bekrachtigd van een gemeenschappelijke herdenkingsuitgifte voor 2022 ter gelegenheid van de 35e verjaardag van het Erasmus-programma. (3) Overeenkomstig artikel 4, lid 3, van Verordening (EU) nr. 651/2012 moet het besluit over de gezamenlijke uitgifte van herdenkingsmunten met een gemeenschappelijk ontwerp door alle lidstaten die de euro als munt hebben door de Raad worden genomen, HEEFT HET VOLGENDE BESLUIT VASTGESTELD: Artikel 1 De collectieve uitgifte in 2022 van een herdenkingsmunt met een gemeenschappelijk ontwerp door alle lidstaten die de euro als munt hebben ter gelegenheid van de 35e verjaardag van het Erasmus-programma wordt bij deze goedgekeurd. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 18 juli 2019. Voor de Raad De voorzitter T. TUPPURAINEN ( 1 ) PB L 201 van 27.7.2012, blz. 135 . ( 2 ) Verordening (EU) nr. 729/2014 van de Raad van 24 juni 2014 over de denominaties en technische specificaties van voor circulatie bestemde euromuntstukken ( PB L 194 van 2.7.2014, blz. 1 ).",
  "source": "EUR LEX"
}