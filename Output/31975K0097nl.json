{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975K0097:NL:HTML\">",
  "content": "EUR-Lex - 31975K0097 - NL Avis juridique important | 31975K0097 75/97/EGKS: Aanbeveling van de Commissie van 23 december 1974 aan de Regeringen van de Lid-Staten met betrekking tot het verkeer van schroot en daarmede gelijkgestelde produkten binnen de Gemeenschap Publicatieblad Nr. L 038 van 12/02/1975 blz. 0019 - 0020 Bijzondere uitgave in het Fins: Hoofdstuk 2 Deel 2 blz. 0033 Bijzondere uitgave in het Zweeds: Hoofdstuk 2 Deel 2 blz. 0033 Bijzondere uitgave in het Spaans: Hoofdstuk 02 Deel 2 blz. 0230 Bijzondere uitgave in het Portugees: Hoofdstuk 02 Deel 2 blz. 0230 ++++ AANBEVELING VAN DE COMMISSIE van 23 december 1974 aan de Regeringen van de Lid-Staten met betrekking tot het verkeer van schroot en daarmede gelijkgestelde produkten binnen de Gemeenschap ( 75/97/EGKS ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Kolen en Staal , inzonderheid op artikel 73 , tweede alinea , Na raadpleging van de Raad , Overwegende dat voor schroot en daarmede gelijkgestelde produkten van de in de bijlage opgenomen lijst een verbod of beperkingen op de uitvoer naar derde landen gelden ; Overwegende dat het naleven van deze maatregelen controles met zich brengt , die bestemd zijn om te garanderen dat alleen de produkten , waarvoor door de bevoegde autoriteiten van de Lid-Staat van uitvoer regelmatig een uitvoervergunning is afgegeven , de Gemeenschap verlaten naar derde landen ; Overwegende evenwel dat deze controles niet strijdig mogen zijn met de eisen van het vrije verkeer van goederen binnen de Gemeenschap ; dat het met name van belang is dat zij geen verdergaande beperkingen inhouden dan de toestand , die het bestaan ervan rechtvaardigt , nodig maakt ; Overwegende dat bij Verordening ( EEG ) nr . 542/69 van 18 maart 1969 ( 1 ) de Raad een regeling voor communautair douanevervoer heeft ingesteld ; dat de op basis van deze verordening vastgestelde Verordening  ( EEG ) nr . 1279/71 van de Commissie van 17 juni 1971 ( 2 ) , aangevuld door Verordening ( EEG ) nr . 2766/71 van 23 december 1971 ( 3 ) , voorziet in het gebruik van de documenten voor communautair douanevervoer ten behoeve van de toepassing van maatregelen bij uitvoer van bepaalde goederen ; Overwegende dat de toepassing van de bij deze verordeningen ingestelde maatregelen op het verkeer van schroot en daarmede gelijkgestelde produkten binnen de Gemeenschap garanderen dat het verbod of de beperkingen op de uitvoer naar derde landen , die voor deze produkten gelden , worden nageleefd , terwijl zij een aanzienlijke verlichting van de formaliteiten betekenen , vergeleken met de controleregeling op de eindbestemming waaraan de betrokken produkten tot op heden zijn onderworpen krachtens het door de leden van de Raad in hun hoedanigheid van Vertegenwoordigers van hun Regeringen op 19 november 1957 genomen besluit ; dat het derhalve van belang is de bij dit laatste besluit ingestelde formaliteiten en regelingen te vervangen door die welke bij Verordening  ( EEG ) nr . 1279/71 , aangevuld door Verordening ( EEG ) nr . 2766/71 , zijn ingesteld ; Overwegende dat de doelmatigheid van het stelsel van verbodsbepalingen of beperkingen op de uitvoer naar derde landen veronderstelt dat overtredingen daadwerkelijk in iedere Lid-Staat worden bestraft , ongeacht de Lid-Staat waaruit de goederen afkomstig zijn , BEVEELT AAN : Artikel 1 1 . De Lid-Staten zijn gehouden de passende maatregelen te nemen opdat het verkeer binnen de Gemeenschap van schroot en daarmede gelijkgestelde produkten van de in de bijlage bij deze aanbeveling opgenomen lijst , waarvoor een verbod of beperkingen op de uitvoer naar derde landen gelden , geschiedt onder de voorwaarden vastgesteld in Verordening ( EEG ) nr . 1279/71 van de Commissie van 17 juni 1971 betreffende het gebruik van de documenten voor communautair douanevervoer ten behoeve van de toepassing van maatregelen bij uitvoer van bepaalde goederen , aangevuld door Verordening ( EEG ) nr . 2766/71 van 23 december 1971 . 2 . De Lid-Staten zijn gehouden de maatregelen af te schaffen die zij hebben genomen voor de toepassing van vroegere besluiten , welke door de leden van de Raad in hun hoedanigheid van Vertegenwoordigers van de Regeringen van de Lid-Staten waren vastgesteld met betrekking tot de formaliteiten en regelingen die zijn vereist voor het verkeer van schroot en daarmede gelijkgestelde produkten binnen de Gemeenschap . Artikel 2 De Lid-Staten zijn gehouden alle passende algemene of bijzondere maatregelen te nemen om overtredingen op de bepalingen met betrekking tot het verbod of de beperkingen op de uitvoer naar derde landen van schroot en daarmede gelijkgestelde produkten te bestraffen , ongeacht de Lid-Staat waaruit deze goederen afkomstig zijn . Artikel 3 De Lid-Staten stellen de Commissie in kennis van de eventueel door hen ontmoette moeilijkheden bij de toepassing van de in artikel 1 en 2 voorziene maatregelen . De Commissie deelt deze inlichtingen aan de andere Lid-Staten mede ten einde , in voorkomend geval , de te nemen maatregelen te bestuderen . Artikel 4 De Lid-Staten nemen uiterlijk op 1 januari 1975 de bij artikel 1 en 2 bepaalde maatregelen en delen deze onverwijld aan de Commissie mede . Artikel 5 Deze aanbeveling zal aan de Lid-Staten worden medegedeeld . Gedaan te Brussel , 23 december 1974 . Voor de Commissie F . O . GUNDELACH Lid van de Commissie ( 1 ) PB nr . L 77 van 29 . 3 . 1969 , blz . 1 . ( 2 ) PB nr . L 133 van 19 . 6 . 1971 , blz . 32 . ( 3 ) PB nr . L 283 van 24 . 12 . 1971 , blz . 3 . BIJLAGE Lijst bedoeld in artikel 1 1 . Schroot , resten en afvallen van werken van gietijzer , van ijzer of van staal ( E.G.K.S . )  ( daaronder begrepen gebruikte rails met een lengte van minder dan 1,50 m ) ( tariefpost 73.03 van het gemeenschappelijk douanetarief - G.D.T . ) ; 2 . Gebruikte rails met een lengte van minder dan 2,50 m , doch van ten minste 1,50 m ( onderverdeling ex 73.16 A II b ) van het G.D.T . ) ; 3 . Afvalingots van gelegeerd staal ( onderverdeling 73.15 B I b ) 1 van het G.D.T . ) ; 4 . De oude produkten welke als schroot beschouwd worden krachtens het besluit van de leden van de Raad in hun hoedanigheid van Vertegenwoordiger van hun Regeringen genomen tijdens de 45e vergadering van de Raad van 8 oktober 1957 .",
  "source": "EUR LEX"
}