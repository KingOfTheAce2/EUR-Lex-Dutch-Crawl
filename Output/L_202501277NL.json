{
  "url": "http://www.w3.org/1999/xhtml\">",
  "content": "L_202501277NL.000101.fmx.xml Publicatieblad van de Europese Unie NL L-serie 2025/1277 26.6.2025 UITVOERINGSVERORDENING (EU) 2025/1277 VAN DE COMMISSIE van 24 juni 2025 tot 348e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da‘esh) en Al Qa‘ida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da‘esh) en Al Qa‘ida ( 1 ) , en met name artikel 7, lid 1, punt a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties dat op grond van Resolutie 1267(1999), Resolutie 1989(2011) en Resolutie 2253(2015) van de VN-Veiligheidsraad is opgericht, heeft op 16 juni 2025 besloten één persoon toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet daarom dienovereenkomstig worden gewijzigd. (4) Om de doeltreffendheid van de in deze verordening vastgestelde maatregelen te garanderen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juni 2025. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 , ELI: http://data.europa.eu/eli/reg/2002/881/oj . BIJLAGE In bijlage I bij Verordening (EG) nr. 881/2002 wordt de volgende vermelding toegevoegd aan de lijst “Natuurlijke personen”: “Abubakar Swalleh (goed bekend als: a) Abubaker Swaleh; b) Tom Kiyurige). Gender: man. Geboortedatum: 13.1.1992. Geboorteplaats: Mengo, Uganda. Nationaliteit: Ugandees. Paspoortnummer: A00195974 (Ugandees paspoort). Nationaal identificatienummer: CM920231090NZA (Uganda). Adres: Luzira Prison, Luzira, Kampala, Uganda. Overige informatie: a) verleent financiële, materiële of technologische steun of financiële of andere diensten aan of ter ondersteuning van ISIS (op de lijst geplaatst als Al-Qa’ida in Irak); b) trad sinds 2018 op als facilitator van ISIS die financiële en logistieke steun verleent, waaronder rekrutering van ISIS in Oost- en Zuidelijk Afrika. Telefoonnummer: +963936016952. Datum van aanwijzing bedoeld in artikel 7 quinquies, lid 2, punt i): 16.6.2025.”. ELI: http://data.europa.eu/eli/reg_impl/2025/1277/oj ISSN 1977-0758 (electronic edition)",
  "source": "EUR LEX"
}