{
  "url": "http://www.w3.org/1999/xhtml\">",
  "content": "L_202302793NL.000101.fmx.xml Publicatieblad van de Europese Unie NL Serie L 2023/2793 11.12.2023 UITVOERINGSVERORDENING (EU) 2023/2793 VAN DE RAAD van 11 december 2023 tot uitvoering van Verordening (EU) 2023/1529 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2023/1529 van de Raad van 20 juli 2023 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne ( 1 ) , en met name artikel 7, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 juli 2023 Verordening (EU) 2023/1529 vastgesteld. (2) In zijn conclusies van 20 en 21 oktober 2022, 15 december 2022, 23 maart 2023, 29 en 30 juni 2023 en 26 en 27 oktober 2023 veroordeelde de Europese Raad met klem de door de Iraanse autoriteiten aan de Russische aanvalsoorlog verleende militaire steun, die moet worden stopgezet. (3) In zijn conclusies van 12 december 2022 veroordeelde de Raad met klem elke vorm van militaire steun, met inbegrip van de levering van onbemande luchtvaartuigen (”drones”), van Iran aan de illegale, niet-uitgelokte en ongerechtvaardigde aanvalsoorlog van Rusland tegen Oekraïne, die een flagrante schending vormt van het internationaal recht en de beginselen van het Handvest van de Verenigde Naties en die de Raad als onaanvaardbaar beschouwt. De door Iran geleverde wapens worden door Rusland zonder onderscheid gebruikt tegen de Oekraïense burgerbevolking en civiele infrastructuur, met gruwelijke verwoesting en menselijk leed tot gevolg. (4) Ter ondersteuning van zijn aanvalsoorlog, die de soevereiniteit, onafhankelijkheid en territoriale integriteit van Oekraïne schendt, gebruikt Rusland door Iran geproduceerde drones, onder meer tegen burgers en civiele infrastructuur. Het door de Iraanse overheid gesteunde programma voor de ontwikkeling en productie van drones draagt derhalve bij tot schendingen van het Handvest van de Verenigde Naties en van de fundamentele beginselen van het internationaal recht. Het programma wordt beheerd door het ministerie van Defensie en Logistiek van de Strijdkrachten van Iran en de Islamitische Revolutionaire Garde, die beide onder sancties van de Unie vallen, en omvat de aankoop, ontwikkeling, productie en overdracht van drones, met name naar Rusland. Het steunt op zowel staats- als particuliere ondernemingen en profiteert van binnenlandse onderzoekscapaciteiten. (5) In dat verband moeten zes personen en vijf entiteiten worden opgenomen in de lijst in bijlage III bij Verordening (EU) 2023/1529 van natuurlijke en rechtspersonen, entiteiten en lichamen die onderworpen zijn aan beperkende maatregelen. (6) De titel van Verordening (EU) 2023/1529 moet in sommige taalversies worden gewijzigd in overeenstemming met de titel van Besluit (GBVB) 2023/1532 van de Raad ( 2 ) . (7) Verordening (EU) 2023/1529 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) 2023/1529 wordt als volgt gewijzigd: 1) (heeft geen betrekking op het Nederlands) 2) Bijlage III bij Verordening (EU) 2023/1529 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 december 2023. Voor de Raad De voorzitter J. BORRELL FONTELLES ( 1 ) PB L 186 van 25.7.2023, blz. 1 . ( 2 ) Besluit (GBVB) 2023/1532 van de Raad van 20 juli 2023 betreffende beperkende maatregelen in het licht van de militaire steun van Iran aan de Russische aanvalsoorlog tegen Oekraïne ( PB L 186 van 25.7.2023, blz. 20 ). BIJLAGE In bijlage III bij Besluit (EU) 2023/1529 worden de volgende onderverdeling en vermeldingen toegevoegd in de rubriek “Lijst van natuurlijke personen, rechtspersonen, entiteiten en lichamen als bedoeld in artikel 3”: “A. Natuurlijke personen Naam (transliteratie naar Latijns schrift) Naam Identificatiegegevens Redenen voor plaatsing op de lijst Datum van plaatsing op de lijst 1. Hadi ZAHOURIAN هادی ظهوریان (spelling in het Farsi) Functie(s): algemeen directeur van Shakad Sanat Asmari Geboorteplaats: Teheran, Iran Nationaliteit: Iraanse Geslacht: man Paspoortnummer: 0055312047 (nationale identiteitskaart) Geassocieerde entiteiten: Shakad Sanat Asmari Hadi Zahourian is de algemeen directeur van Shakad Sanat Asmari. Shakad Sanat Asmari (ook bekend als Chekad Sanat Faraz Asia) is een Iraans bedrijf dat onderdelen voor de Shahed-drones ontwikkelt en vervaardigt. Als algemeen directeur van Shakad Sanat Asmari verleent Hadi Zahourian derhalve steun aan en is hij betrokken bij het droneprogramma van Iran. 11.12.2023 2. Mohammad Shahab KHANIAN محمد شهاب خانیان (spelling in het Farsi) Functie(s): plaatsvervangend algemeen directeur van Shakad Sanat Asmari Geboorteplaats: Mashhad, Iran Nationaliteit: Iraanse Geslacht: man Paspoortnummer: 0930588411 (nationale identiteitskaart) Geassocieerde entiteiten: Shakad Sanat Asmari Mohammad Shahab Khanian is de plaatsvervangend algemeen directeur van Shakad Sanat Asmari. Shakad Sanat Asmari (ook bekend als Chekad Sanat Faraz Asia) is een Iraans bedrijf dat onderdelen voor de Shahed-drones ontwikkelt en vervaardigt. Als plaatsvervangend algemeen directeur van Shakad Sanat Asmari verleent Mohammad Shahab Khanian derhalve steun aan en is hij betrokken bij het droneprogramma van Iran. 11.12.2023 3. Ehsan Rahat VARNOSFADRANI احسان راحت وارنوسفدرانی (spelling in het Farsi) Functie(s): hoofdwetenschapper van Shakad Sanat Asmari Geboortedatum: 1983 Geboorteplaats: Bahman, Iran Nationaliteit: Iraanse Geslacht: man Geassocieerde entiteiten: Shakad Sanat Asmari Ehsan Rahat Varnosfadrani is de hoofdwetenschapper en de voormalig algemeen directeur van Shakad Sanat Asmari. Shakad Sanat Asmari (ook bekend als Chekad Sanat Faraz Asia) is een Iraans bedrijf dat onderdelen voor de Shahed-drones ontwikkelt en vervaardigt. Als hoofdwetenschapper en voormalig algemeen directeur van Shakad Sanat Asmari verleent Ehsan Rahat Varnosfadrani derhalve steun aan en is hij betrokken bij het droneprogramma van Iran. 11.12.2023 4. Rahmatollah HEIDARI ook bekend als Rehmatollah HEIDARI رحمت الله حیدری (spelling in het Farsi) Functie(s): directeur en lid van de raad van bestuur van de in Iran gevestigde Baharestan Kish Company Geboortedatum: 22.9.1985 Nationaliteit: Iraanse Geslacht: man Geassocieerde entiteiten: Baharestan Kish Company; Islamitische Revolutionaire Garde (IRG) Rahmatollah Heidari is de directeur en lid van de raad van bestuur van Baharestan Kish Company. Baharestan Kish Company vervaardigt droneonderdelen voor de Islamitische Revolutionaire Garde (IRG). Als directeur en lid van de raad van bestuur van Baharestan Kish Company verleent Rahmatollah Heidari derhalve steun aan en is hij betrokken bij het droneprogramma van Iran. 11.12.2023 5. Nader Khoon SIAVASH نادر خون سیاوش (spelling in het Farsi) Functie(s): directeur van de Aerospace Industries Organization (AIO) Geboortedatum: 30.4.1963 Nationaliteit: Iraanse Geslacht: man Paspoortnummer: 0028892753 (nationale identiteitskaart) Geassocieerde entiteiten: Aerospace Industries Organisation (AIO); Defence Industries Organisation (DIO); Islamitische Revolutionaire Garde (IRG) Nader Khoon Siavash is de directeur van de Aerospace Industries Organization (AIO). De AIO is een organisatie die valt onder het Iraanse ministerie van Defensie en Logistiek van de Strijdkrachten en betrokken is bij het droneprogramma van Iran. Als directeur van de AIO verleent Nader Khoon Siavash derhalve steun aan en is hij betrokken bij het droneprogramma van Iran. 11.12.2023 6. Ehsan IMANINEJAD ook bekend als Ehsan IMANIJAD احسان ایمانی نژاد احسان ایمانی نژاد (spelling in het Farsi) Functie(s): algemeen directeur van Saad Sazeh Faraz Sharif Geboortedatum: 1982 Geboorteplaats: Shahrivar, Iran Nationaliteit: Iraanse Geslacht: man Geassocieerde entiteiten: Saad Sazeh Faraz Sharif Ehsan Imaninejad is de algemeen directeur van Saad Sazeh Faraz Sharif. Saad Sazeh Faraz Sharif (ook bekend als Daria Fanavar Borhan Sharif) is een Iraans bedrijf dat diensten verleent op het gebied van luchtvaart- en ruimtevaarttechnologie en onderdelen van de Shahed-drones vervaardigt. Als algemeen directeur van Saad Sazeh Faraz Sharif verleent Ehsan Imaninejad derhalve steun aan en is hij betrokken bij het droneprogramma van Iran. 11.12.2023 B. Rechtspersonen, entiteiten en lichamen Naam (transliteratie naar Latijns schrift) Naam Identificatiegegevens Redenen voor plaatsing op de lijst Datum van plaatsing op de lijst 1. Shakad Sanat Asmari ook bekend als Chekad Sanat Faraz Asia شکاد صنعت آسماری/چکاد صنعت فراز آسیا (spelling in het Farsi) Adres: Tehran Province — District 18, Tehran City, Central Sector, Tehran City, Tehran Station Quarter, Afshar Nou Alley, Fadaiyan Islam St., No. 841, 1 st floor, postal code 1851617167 (Teheran) Soort entiteit: vennootschap met beperkte aansprakelijkheid Plaats van registratie: Teheran, Iran Datum van registratie: 2013 Voornaamste plaats van bedrijvigheid: Iran Geassocieerde personen: Hadi Zahourian (algemeen directeur); Mohammad Shabab Khanian (plaatsvervangend algemeen directeur); Ehsan Rahat Varnosfadrani (hoofdwetenschapper en voormalig algemeen directeur) Shakad Sanat Asmari (ook bekend als Chekad Sanat Faraz Asia) is een Iraans bedrijf dat onderdelen voor de Shahed-drones ontwikkelt en vervaardigt. Het verleent derhalve steun aan en is betrokken bij het droneprogramma van Iran. 11.12.2023 2. Baharestan Kish Company شرکت بهارستان کیش (spelling in het Farsi) Adres nr. 1: Unit 17, Fifth Floor, Yas Building, Number 116, Sheikh Fazlollah Highway, Teimuri Blvd, before Sharif University Metro Station, Tehran, Iran (Teheran) Adres nr. 2: Unit 18, Fifth Floor, Yas Building, Number 116, Sheikh Fazlollah Highway, Teimuri Blvd, before Sharif University Metro Station, Tehran, Iran (Teheran) Adres nr. 3: Unit 19, Fifth Floor, Yas Building, Number 116, Sheikh Fazlollah Highway, Teimuri Blvd, before Sharif University Metro Station, Tehran 1459994450, Iran (Teheran) Adres nr. 4: No. 47, East 18th Street, Farhang Boulevard, Sa'adat Abad, Tehran 1997857976, Iran (Teheran) Adres nr. 5: Unit 2, First Floor, EX35, Number 2, Exhibition Industrial Town, Kish Island 7941659854, Iran (eiland Kish) Plaats van registratie: Iran Datum van registratie: 2002 Geassocieerde personen: Rahmatollah Heidari (directeur en lid van de raad van bestuur) Baharestan Kish Company vervaardigt droneonderdelen voor de Islamitische Revolutionaire Garde (IRG). Het bedrijf heeft ook gewerkt aan onderdelen van Shahed-drones, die naar Rusland zijn uitgevoerd. Baharestan Kish Company heeft verschillende defensiegerelateerde projecten geleid, waaronder de productie van drones. Het verleent derhalve steun aan en is betrokken bij het droneprogramma van Iran. 11.12.2023 3. Saad Sazeh Faraz Sharif ook bekend als Daria Fanavar Borhan Sharif; Sadid Sazeh Parvaz Sharif سدید سازه پرواز شریف/داریا فن آور برهان شریف/شرکت سعد سازه فراز شریف (spelling in het Farsi) Adres: Tehran Province — Tehran City — Central Sector — Tehran City — Shahrak Ansar Neighborhood — Tehran Karaj Highway — Chogan Street 9 — Plate 0 — Ground Floor (Teheran) Soort entiteit: vennootschap met beperkte aansprakelijkheid Plaats van registratie: Teheran, Iran Datum van registratie: 2017 Registratienummer: 534295 Voornaamste plaats van bedrijvigheid: Iran Geassocieerde personen: Ehsan Imaninejad (algemeen directeur) Saad Sazeh Faraz Sharif is een Iraans bedrijf dat diensten verleent op het gebied van luchtvaart- en ruimtevaarttechnologie en onderdelen van de Shahed-drones vervaardigt. Het verleent derhalve steun aan en is betrokken bij het droneprogramma van Iran. 11.12.2023 4. Sarmad Electronic Sepahan Company ook bekend als Sarmad Electronics; Sarmad Electronic Sepahan; Sarmad Electronics Co. سدید سازه پرواز شریف/داریا فن آور برهان شریف/شرکت سعد سازه فراز شریف (spelling in het Farsi) Adres: Second Floor, No. 309, Alley 28, South Abou Na'im Street, Jaber Ansari Street, Isfahan, Iran Plaats van registratie: Iran Datum van registratie: 2014 Voornaamste plaats van bedrijvigheid: Iran Sarmad Electronic Sepahan Company is een Iraans bedrijf dat specifieke onderdelen produceert die worden gebruikt in Iraanse drones. Die drones worden door Rusland ingezet in zijn aanvalsoorlog tegen Oekraïne. In uit elkaar gehaalde Iraanse drones die zijn gevonden op het Oekraïense slagveld zijn servomotoren en fluxmotoren aangetroffen die afkomstig zijn van Sarmad Electronic Sepahan Company. Het bedrijf maakt zelf reclame over zijn activiteiten in Iran waarbij het beweert actief te zijn in gevoelige grote sectoren in het land, onder meer op het gebied van drones. Het verleent derhalve steun aan en is betrokken bij het droneprogramma van Iran. 11.12.2023 5. Kimia Part Sivan Company (KIPAS) ook bekend als Kimiar Parts Sibon شرکت کیمیا پارت سیوان (کیپس) (spelling in het Farsi) Adres: 1st Street, 6th Side Street, No. 81, Jey Industrial Park, Isfahan 8376100000, Iran Plaats van registratie: Iran Registratienummer: 10320661315 of 414950 of 47779 Kimia Part Sivan Company (KIPAS) is een in Iran gevestigd bedrijf dat heeft samengewerkt met de Quds-divisie van de Islamitische Revolutionaire Garde (IRG) om het droneprogramma van de divisie te verbeteren. Medewerkers van KIPAS hebben testvluchten met drones uitgevoerd voor de Quds-divisie van de IRG en technische ondersteuning geboden voor de drones van de divisie die naar Irak zijn overgebracht voor gebruik in operaties van de Quds-divisie. KIPAS heeft ook waardevolle droneonderdelen aangekocht voor verder gebruik door de IRG. Het verleent derhalve steun aan en is betrokken bij het droneprogramma van Iran. 11.12.2023” ELI: http://data.europa.eu/eli/reg_impl/2023/2793/oj ISSN 1977-0758 (electronic edition)",
  "source": "EUR LEX"
}