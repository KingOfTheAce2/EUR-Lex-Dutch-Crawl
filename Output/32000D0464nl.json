{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0464:NL:HTML\">",
  "content": "EUR-Lex - 32000D0464 - NL Avis juridique important | 32000D0464 2000/464/EG: Besluit van de Raad van 29 juni 2000 inzake de ondertekening, namens de Europese Gemeenschap, van een overeenkomst in de vorm van een briefwisseling tot wijziging van de overeenkomst tussen de Europese Gemeenschap en de Socialistische Republiek Vietnam betreffende de handel in textiel- en kledingproducten, en de voorlopige toepassing van deze overeenkomst Publicatieblad Nr. L 190 van 27/07/2000 blz. 0001 - 0001 Besluit van de Raad van 29 juni 2000 inzake de ondertekening, namens de Europese Gemeenschap, van een overeenkomst in de vorm van een briefwisseling tot wijziging van de overeenkomst tussen de Europese Gemeenschap en de Socialistische Republiek Vietnam betreffende de handel in textiel- en kledingproducten, en de voorlopige toepassing van deze overeenkomst (2000/464/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste zin, Gezien het voorstel van de Commissie, Overwegende hetgeen volgt: (1) De Commissie heeft namens de Europese Gemeenschap onderhandelingen gevoerd over een overeenkomst in de vorm van een briefwisseling tot wijziging van de overeenkomst tussen de Europese Gemeenschap en de Socialistische Republiek Vietnam betreffende de handel in textielproducten, hierna \"overeenkomst\" te noemen. (2) De overeenkomst die op 31 maart 2000 is geparafeerd, dient namens de Gemeenschap te worden ondertekend. (3) De overeenkomst dient, in afwachting van de voltooiing van de voor de officiÃ«le sluiting vereiste procedures, op voorlopige basis te worden toegepast vanaf 1 juli 2000, op voorwaarde van wederkerigheid, BESLUIT: Artikel 1 De overeenkomst in de vorm van een briefwisseling tot wijziging van de overeenkomst tussen de Europese Gemeenschap en de Socialistische Republiek Vietnam betreffende de handel in textiel- en kledingproducten, wordt namens de Gemeenschap goedgekeurd, onder voorbehoud van het besluit van de Raad inzake de sluiting van de overeenkomst. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn de overeenkomst te ondertekenen namens de Gemeenschap. Artikel 3 De overeenkomst wordt, in afwachting van de voltooiing van de voor de sluiting vereiste procedures, op voorlopige basis toegepast vanaf 1 juli 2000, op voorwaarde van wederkerigheid. Artikel 4 Dit besluit wordt bekendgemaakt in het Publicatieblad van de Europese Gemeenschappen. Dit besluit wordt van kracht op de dag van zijn bekendmaking. Gedaan te Luxemburg, 29 juni 2000. Voor de Raad De voorzitter M. Arcanjo",
  "source": "EUR LEX"
}