{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0230:NL:HTML\">",
  "content": "EUR-Lex - 31993D0230 - NL Avis juridique important | 31993D0230 93/230/EEG: Beschikking van de Commissie van 22 april 1993 inzake de specifieke financiële bijdrage van de Gemeenschap voor de uitroeiing van mond- en klauwzeer in Italië (Slechts de tekst in de Italiaanse taal is authentiek) Publicatieblad Nr. L 097 van 23/04/1993 blz. 0035 - 0035 BESCHIKKING VAN DE COMMISSIE van 22 april 1993 inzake de specifieke financiële bijdrage van de Gemeenschap voor de uitroeiing van mond- en klauwzeer in Italië (Slechts de tekst in de Italiaanse taal is authentiek) (93/230/EEG)DE COMMISSIE  VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Richtlijn 92/117/EEG (2), en met name op artikel 11, Overwegende dat in februari en maart 1993 mond- en klauwzeer is uitgebroken in bepaalde regio's in Italië; Overwegende dat deze ziekte een ernstige bedreiging vormt voor het veebestand in de Gemeenschap en dat de Gemeenschap de mogelijkheid heeft om, ten einde deze ziekte zo snel mogelijk te helpen uitroeien, de daarbij geleden verliezen te vergoeden; Overwegende dat de Italiaanse autoriteiten, zodra de aanwezigheid van mond- en klauwzeer officieel was bevestigd, onmiddellijk de nodige maatregelen hebben getroffen, met name de maatregelen als bedoeld in artikel 3, lid 2, van Beschikking 90/424/EEG en  de desbetreffende bepalingen van Richtlijn 85/511/EEG van de Raad van 18 november 1985 tot vaststelling van gemeenschappelijke maatregelen ter bestrijding van mond- en klauwzeer (3), laatstelijk gewijzigd bij Beschikking 92/380/EEG van de Commissie (4);  dat deze maatregelen door de Italiaanse autoriteiten zijn gemeld; Overwegende dat aan de voorwaarden voor financiële bijstand van de Gemeenschap is voldaan; Overwegende dat Beschikking 90/424/EEG in artikel 11 het financieel regime vastlegt dat van toepassing is op de maatregelen voorzien bij artikel 15; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De Gemeenschap verleent aan Italië financiële bijstand voor de bestrijding van mond- en klauwzeer die zich in februari en maart 1993 heeft voorgedaan. De financiële bijdrage van de Gemeenschap bedraagt 70 % van de kosten in verband met: a) de schadeloosstelling van de eigenaars voor: - het slachten en de destructie van de dieren, - de destructie van melk, - het reinigen en ontsmetten van de bedrijven, - de destructie van verontreinigde diervoeders en, voor zover ontsmetting niet mogelijk is, verontreinigd materiaal; b) eventueel, het vervoer van karkassen naar verwerkende bedrijven. Artikel 2 1. De betalingen betreffende de schadeloosstelling van de veehouders dienen binnen de negentig dagen volgend op bevestiging van de ziektehaard te gebeuren. 2. Deze uitgaven zijn ten belope van 70 % aan te geven, conform artikel 3 van Verordening (EEG) nr. 2776/88 van de Commissie (5). 3. De informatie betreffende de getroffen maatregelen wordt uiterlijk twee maanden na kennisgeving van deze beschikking door Italië verzonden. Artikel 3 Deze beschikking is gericht tot de Italiaanse Republiek. Gedaan te Brussel, 22 april 1993. Voor de Commissie René STEICHEN Lid van de Commissie (1) PB nr. L 224 van 18. 8. 1990, blz. 19. (2) PB nr. L 62 van 15. 3. 1993, blz. 38. (3) PB nr. L 315 van 26. 11. 1985, blz. 11. (4) PB nr. L 198 van 17. 7. 1992, blz. 54. (5) PB nr. L 249 van 8. 9. 1988, blz. 9.",
  "source": "EUR LEX"
}