{
  "url": "http://www.w3.org/1999/xhtml\">",
  "content": "L_2007256NL.01002301.xml 2.10.2007 NL Publicatieblad van de Europese Unie L 256/23 VERORDENING (EG) N r. 1143/2007 VAN DE COMMISSIE van 1 oktober 2007 tot wijziging van Verordening (EG) nr. 256/2002 wat betreft de vergunning voor het tot de groep „micro-organismen” behorende toevoegingsmiddel preparaat van Bacillus cereus var. toyoi (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name op artikel 9, lid 2, Overwegende hetgeen volgt: (1) De toelating van toevoegingsmiddelen voor diervoeding, met inbegrip van de toelatingsgronden en -procedures, is geregeld bij Verordening (EG) nr. 1831/2003. (2) Voor het tot de groep „micro-organismen” behorende preparaat van Bacillus cereus var. toyoi (NCIMB 40112/CNCM I-1012) is overeenkomstig Richtlijn 70/524/EEG van de Raad ( 2 ) bij Verordening (EG) nr. 256/2002 van de Commissie ( 3 ) met name een vergunning zonder tijdsbeperking verleend voor gebruik voor biggen, tot twee maanden, en voor zeugen, van één week vóór het werpen tot het spenen. Vervolgens is dit toevoegingsmiddel overeenkomstig artikel 10 van Verordening (EG) nr. 1831/2003 als bestaand product opgenomen in het communautair repertorium van toevoegingsmiddelen voor diervoeding. (3) (Overeenkomstig artikel 7 van Verordening (EG) nr. 1831/2003 is een aanvraag om wijziging van de vergunning voor dat preparaat ingediend om het ook te kunnen gebruiken in diervoeders voor zeugen van het dekken tot het spenen. De krachtens artikel 7, lid 3, van die verordening vereiste gegevens en bescheiden zijn bij de aanvraag verstrekt. (4) De Europese Autoriteit voor voedselveiligheid (EFSA) heeft in haar advies van 7 maart 2007 geconcludeerd dat het preparaat van Bacillus cereus var. toyoi NCIMB 40112/CNCM I-1012 geen ongunstige gevolgen heeft voor de diergezondheid, de menselijke gezondheid of het milieu ( 4 ) . Ook kwam zij tot de conclusie dat aan het preparaat geen andere risico's verbonden zijn die op grond van artikel 5, lid 2, van Verordening (EG) nr. 1831/2003 de verlening van een vergunning in de weg zouden staan. Specifieke eisen voor monitoring na het in de handel brengen acht de EFSA niet nodig. De EFSA heeft ook het rapport over de analysemethode voor het toevoegingsmiddel geverifieerd dat door het bij Verordening (EG) nr. 1831/2003 ingestelde communautaire referentielaboratorium was ingediend. (5) Uit de beoordeling van dat preparaat blijkt dat aan de voorwaarden van artikel 5 van Verordening (EG) nr. 1831/2003 is voldaan. (6) Verordening (EG) nr. 256/2002 moet daarom dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 256/2002 wordt vervangen door de tekst in de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 oktober 2007. Voor de Commissie Markos KYPRIANOU Lid van de Commissie ( 1 ) PB L 268 van 18.10.2003, blz. 29 . Verordening gewijzigd bij Verordening (EG) nr. 378/2005 van de Commissie ( PB L 59 van 5.3.2005, blz. 8 ). ( 2 ) PB L 270 van 14.12.1970, blz. 1 . Richtlijn ingetrokken bij Verordening (EG) nr. 1831/2003. ( 3 ) PB L 41 van 13.2.2002, blz. 6 . ( 4 ) Opinion of the Scientific Panel on Additives and Products or Substances used in Animal Feed on the safety and efficacy of the product Toyocerin ( Bacillus cereus var. Toyoi ) as feed additive for sows in accordance with Regulation (EC) No 1831/2003. Goedgekeurd op 7 maart 2007. The EFSA Journal (2007) 458, blz. 1-9. BIJLAGE „BIJLAGE III Micro-organismen EG-nummer Toevoegingsmiddel Chemische formule, beschrijving Diersoort of -categorie Maximumleeftijd Minimumgehalte Maximumgehalte Andere bepalingen Einde van de vergunningsperiode CFU/kg volledig diervoeder Micro-organismen E 1701 Bacillus cereus var. toyoi NCIMB 40112/CNCM I-1012 Bereiding van Bacillus cereus var. toyoi met ten minste 1 × 10 10 CFU/g toevoegingsmiddel Biggen Twee maanden 1 × 10 9 1 × 10 9 In de gebruiksaanwijzing van het toevoegingsmiddel en het voormengsel de opslagtemperatuur, de maximale opslagduur en de stabiliteit bij verwerking tot pellets vermelden. Zonder tijdsbeperking Zeugen Van het dekken tot het spenen 0,5 × 10 9 2 × 10 9 In de gebruiksaanwijzing van het toevoegingsmiddel en het voormengsel de opslagtemperatuur, de maximale opslagduur en de stabiliteit bij verwerking tot pellets vermelden. Zonder tijdsbeperking”",
  "source": "EUR LEX"
}