{
  "url": "http://www.w3.org/1999/xhtml\">",
  "content": "L_2006075NL.01002601.xml 14.3.2006 NL Publicatieblad van de Europese Unie L 75/26 BESCHIKKING VAN DE COMMISSIE van 9 maart 2006 betreffende afwijkingen om de statistische stelsels van de lidstaten in overeenstemming te brengen met Verordening (EG) nr. 1161/2005 van het Europees Parlement en de Raad (Kennisgeving geschied onder nummer C(2006) 706) (Slechts de teksten in de Deense, de Engelse, de Estse, de Finse, de Franse, de Griekse, de Hongaarse, de Maltese, de Portugese, de Sloveense, de Slowaakse, de Tsjechische en de Zweedse taal zijn authentiek) (2006/209/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1161/2005 van het Europees Parlement en de Raad van 6 juli 2005 betreffende de opstelling van niet-financiële kwartaalrekeningen per institutionele sector ( 1 ) , en met name op artikel 3, lid 4, Gezien de door de Tsjechische Republiek, het Koninkrijk Denemarken, de Republiek Estland, de Helleense Republiek, Ierland, de Republiek Cyprus, het Groothertogdom Luxemburg, de Republiek Hongarije, de Republiek Malta, de Portugese Republiek, de Republiek Slovenië, de Slowaakse Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland ingediende verzoeken, Overwegende hetgeen volgt: (1) Verordening (EG) nr. 1161/2005 bevat de lijst van de kwartaalgegevens die vanaf 3 januari 2006 moeten worden verstrekt. (2) Artikel 3, lid 4, van Verordening (EG) nr. 1161/2005 bepaalt dat de Commissie afwijkingen van de verordening kan toestaan indien er belangrijke aanpassingen in de nationale statistische systemen nodig zijn. Deze afwijkingen mogen niet langer dan drie jaar gelden, te rekenen vanaf de datum van inwerkingtreding van de verordening. (3) De autoriteiten van een aantal lidstaten hebben schriftelijk om een afwijking overeenkomstig artikel 3, lid 4, van Verordening (EG) nr. 1161/2005 verzocht. (4) Uit de aan Eurostat verstrekte informatie blijkt dat de lidstaten om een afwijking verzoeken omdat er ingrijpende wijzigingen in de nationale statistische stelsels moeten worden aangebracht om volledig aan Verordening (EG) nr. 1161/2005 te voldoen. Voor de opstelling van niet-financiële kwartaalrekeningen per institutionele sector zijn nieuwe gegevensbronnen nodig, moeten nieuwe statistische instrumenten worden ontwikkeld en moet een productiesysteem worden ontworpen en toegepast waarmee korte termijnen kunnen worden nageleefd. De gevraagde afwijkingen moeten derhalve worden toegestaan, HEEFT DE VOLGENDE BESCHIKKING GEGEVEN: Artikel 1 Hierbij worden, onder de voorwaarden en met de beperkingen die in de bijlage vermeld zijn, aan de daarin genoemde lidstaten afwijkingen toegestaan, zodat zij hun nationale statistische stelsel met Verordening (EG) nr. 1161/2005 in overeenstemming kunnen brengen. Artikel 2 Deze beschikking is gericht tot Tsjechische Republiek, het Koninkrijk Denemarken, de Republiek Estland, de Helleense Republiek, Ierland, de Republiek Cyprus, het Groothertogdom Luxemburg, de Republiek Hongarije, de Republiek Malta, de Portugese Republiek, de Republiek Slovenië, de Slowaakse Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 9 maart 2006. Voor de Commissie Joaquín ALMUNIA Lid van de Commissie ( 1 ) PB L 191 van 22.7.2005, blz. 22 . BIJLAGE Afwijkingen van Verordening (EG) nr. 1161/2005 ( 1 ) Lidstaat Variabelen Afwijking loopt af op Tsjechië Alle variabelen voor de sectoren S13 en S2 1 januari 2008 Denemarken Alle variabelen 1 april 2008 Estland Voor sector S13: D41-middelen, D4N-middelen, D71, D72-middelen, D7N en K2-bestedingen 1 januari 2007 Griekenland Alle variabelen 11 augustus 2008 Ierland Alle variabelen behalve voor de sectoren S13 en S2 11 augustus 2008 Cyprus Retrospectieve gegevens voor sector S13 voor het tijdvak [1999Q1-2003Q4] 1 april 2008 Voor sector S2: D1, D2-middelen, D21-middelen, D29-middelen, D3-bestedingen, D31-bestedingen, D39-bestedingen, D4, D41, D4N 1 oktober 2007 Voor sector S2: D5, D6, D61, D62, D7, D71, D72, D7N, D8, D9, D91-bestedingen, D9N, K2-bestedingen, B9 en B12 11 augustus 2008 Luxemburg Voor sector S2: D4, D41, D4N, D7, D71, D72, D7N, D8, D9, D9N en B12 1 april 2008 Hongarije Retrospectieve gegevens voor sector S13 voor het tijdvak [1999Q1-2003Q4] 1 januari 2007 Alle variabelen voor sector S2 1 juli 2008 Malta Alle variabelen voor sector S2 1 januari 2008 Portugal Indiening alleen voor de volgende variabelen: — Voor sector S1: D5-bestedingen — Voor sector S13: P5-bestedingen, P5N-bestedingen — Voor sector S2: D1, D2-middelen, D3-bestedingen, D4, D5, D7, D9 en K2-bestedingen De bovenstaande variabelen worden 100 in plaats van 95 (kalender)dagen na het eind van het kwartaal ingediend. 11 augustus 2008 Slovenië Alle variabelen voor de sectoren S13 en S2 1 januari 2007 Slowakije Alle variabelen voor de sectoren S13 en S2 1 januari 2008 Finland Alle variabelen 1 april 2008 Zweden Voor sector S13: P31-bestedingen, P32-bestedingen, B7G Voor sector S14_15: B7G 11 augustus 2008 Verenigd Koninkrijk Voor sector S1N: D2-bestedingen, D21-bestedingen, D3-middelen, D31-middelen, B1G en B1N Voor de sectoren S11 en S12: D1-bestedingen, D2-bestedingen, D29-bestedingen, D3-middelen, D39-middelen, B1G en B1N Voor sector S13: B1G en B1N Voor sector S14_15: D1-bestedingen, D2-bestedingen, D29-bestedingen, D3-middelen, D39-middelen, B1G en B1N Voor sector S2: D1-bestedingen 1 juli 2008 ( 1 ) De afwijkingen in deze tabel gelden niet voor variabelen die moeten worden ingediend krachtens het indieningsprogramma uit hoofde van het ESR 1995 (bijlage B bij Verordening (EG) nr. 2223/96 van de Raad) en latere wijzigingen, krachtens Verordening (EG) nr. 264/2000 van de Commissie of krachtens Verordening (EG) nr. 1221/2002 van het Europees Parlement en de Raad.",
  "source": "EUR LEX"
}