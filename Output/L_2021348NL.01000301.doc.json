{
  "url": "http://www.w3.org/1999/xhtml\">",
  "content": "L_2021348NL.01000301.xml 1.10.2021 NL Publicatieblad van de Europese Unie L 348/3 BESLUIT (EU) 2021/1732 VAN DE RAAD van 23 september 2021 betreffende het namens de Europese Unie in het Gemengd Comité van de EER in te nemen standpunt met betrekking tot een wijziging van Protocol 31 betreffende samenwerking op specifieke gebieden buiten de vier vrijheden, dat is gehecht aan de EER-overeenkomst (programma “Europees Solidariteitskorps”) (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 165, lid 4, artikel 166, lid 4, en artikel 214, lid 5, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (“de EER-overeenkomst”) is op 1 januari 1994 in werking getreden. (2) Krachtens artikel 98 van de EER-overeenkomst kan het Gemengd Comité van de EER besluiten onder meer Protocol 31 betreffende samenwerking op specifieke gebieden buiten de vier vrijheden, dat is gehecht aan de EER-overeenkomst, te wijzigen. (3) Verordening (EU) 2021/888 van het Europees Parlement en de Raad ( 3 ) moet in de EER-overeenkomst worden opgenomen. (4) Protocol 31 bij de EER-overeenkomst moet derhalve dienovereenkomstig worden gewijzigd. (5) Het standpunt van de Unie in het Gemengd Comité van de EER moet derhalve worden gebaseerd op het ontwerpbesluit van het Gemengd Comité van de EER, HEEFT HET VOLGENDE BESLUIT VASTGESTELD: Artikel 1 Het namens de Unie binnen het Gemengd Comité van de EER in te nemen standpunt over de voorgestelde wijziging van Protocol 31 betreffende samenwerking op specifieke gebieden buiten de vier vrijheden, dat is gehecht aan de EER-overeenkomst, wordt gebaseerd op het ontwerpbesluit van het Gemengd Comité van de EER ( 4 ) . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 23 september 2021. Voor de Raad De voorzitter G. DOVŽAN ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2021/888 van het Europees Parlement en de Raad van 20 mei 2021 tot vaststelling van het programma “Europees Solidariteitskorps” en tot intrekking van Verordeningen (EU) 2018/1475 en (EU) nr. 375/2014 ( PB L 202 van 8.6.2021, blz. 32 ). ( 4 ) Zie document ST 11221/21 op http://register.consilium.europa.eu",
  "source": "EUR LEX"
}