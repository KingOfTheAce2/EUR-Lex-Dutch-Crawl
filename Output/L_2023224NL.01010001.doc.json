{
  "url": "http://www.w3.org/1999/xhtml\"><!--",
  "content": "L_2023224NL.01010001.xml 12.9.2023 NL Publicatieblad van de Europese Unie L 224/100 UITVOERINGSBESLUIT (EU) 2023/1759 VAN DE COMMISSIE van 11 september 2023 betreffende de ter ondersteuning van Verordening (EU) 2019/2022 en Gedelegeerde Verordening (EU) 2019/2017 opgestelde geharmoniseerde normen voor huishoudelijke afwasmachines DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 9, lid 2, van Richtlijn 2009/125/EG van het Europees Parlement en de Raad ( 2 ) moeten de lidstaten een product waarvoor geharmoniseerde normen zijn toegepast waarvan de referentienummers in het Publicatieblad van de Europese Unie zijn bekendgemaakt, beschouwen als zijnde in overeenstemming met alle relevante voorschriften van de toepasselijke uitvoeringsmaatregel waarop die normen betrekking hebben. In artikel 4 van en bijlage III bij Verordening (EU) 2019/2022 van de Commissie ( 3 ) zijn de toepasselijke metings- en berekeningsvoorschriften voor huishoudelijke afwasmachines opgenomen. Bijlage III bij Verordening (EU) 2019/2022 is gewijzigd bij Verordening (EU) 2021/341 van de Commissie ( 4 ) . (2) Overeenkomstig artikel 13 van Verordening (EU) 2017/1369 van het Europees Parlement en de Raad ( 5 ) maakt de Commissie, nadat krachtens artikel 16 van die verordening een gedelegeerde handeling is vastgesteld waarin specifieke voorschriften betreffende de etikettering zijn vastgelegd, in het Publicatieblad van de Europese Unie de referenties bekend van de geharmoniseerde normen die voldoen aan de desbetreffende metings- en berekeningsvoorschriften van de gedelegeerde handeling. Wanneer dergelijke geharmoniseerde normen bij de conformiteitsbeoordeling van een product worden toegepast, wordt het model verondersteld conform te zijn aan de toepasselijke metings- en berekeningsvoorschriften van de gedelegeerde handeling. In artikel 3 van en bijlage IV bij Gedelegeerde Verordening (EU) 2019/2017 van de Commissie ( 6 ) zijn de toepasselijke metings- en berekeningsvoorschriften voor huishoudelijke afwasmachines opgenomen. Bijlage IV bij Gedelegeerde Verordening (EU) 2019/2017 is gewijzigd bij Gedelegeerde Verordening (EU) 2021/340 van de Commissie ( 7 ) . (3) Bij Uitvoeringsbesluit C(2020) 4329 ( 8 ) heeft de Commissie het Europees Comité voor normalisatie (CEN), het Europees Comité voor elektrotechnische normalisatie (Cenelec) en het Europees Instituut voor telecommunicatienormen (ETSI) verzocht om bestaande geharmoniseerde normen inzake huishoudelijke afwasmachines, huishoudelijke wasmachines en huishoudelijke was-droogcombinaties te herzien ter ondersteuning van Verordening (EU) 2019/2022, Verordening (EU) 2019/2023 van de Commissie ( 9 ) , Gedelegeerde Verordening (EU) 2019/2017 en Gedelegeerde Verordening (EU) 2019/2014 van de Commissie ( 10 ) . (4) Op basis van het verzoek in Uitvoeringsbesluit C(2020) 4329 heeft het Cenelec de geharmoniseerde norm EN 60436:2020, zoals gewijzigd bij EN 60436:2020/A11:2020 en gerectificeerd bij EN 60436:2020/AC:2020-06, herzien om rekening te houden met de technische en wetenschappelijke vooruitgang, redactionele wijzigingen door te voeren en de afronding van de gerapporteerde cijfers af te stemmen op de wijzigingen die zijn aangebracht bij Verordening (EU) 2021/341 en Gedelegeerde Verordening (EU) 2021/340. Dit heeft geleid tot de vaststelling van de wijziging EN 60436:2020/A12:2022 van die geharmoniseerde norm. (5) De Commissie heeft samen met het Cenelec beoordeeld of de wijziging EN 60436:2020/A12:2022 van de geharmoniseerde norm EN 60436:2020, zoals gewijzigd bij EN 60436:2020/A11:2020 en gerectificeerd bij EN 60436:2020/AC:2020-06, voldoet aan het in Uitvoeringsbesluit C(2020) 4329 geformuleerde verzoek. (6) De geharmoniseerde norm EN 60436:2020, zoals gewijzigd bij EN 60436:2020/A11:2020 en EN 60436:2020/A12:2022 en gerectificeerd bij EN 60436:2020/AC:2020-06, voldoet aan de eisen die zij beoogt te bestrijken en die zijn vastgesteld in Verordening (EU) 2019/2022 en Gedelegeerde Verordening (EU) 2019/2017. (7) Daarom is het passend de referenties van de geharmoniseerde norm EN 60436:2020, zoals gewijzigd bij EN 60436:2020/A11:2020 en EN 60436:2020/A12:2022 en gerectificeerd bij EN 60436:2020/AC:2020-06, bekend te maken in het Publicatieblad van de Europese Unie . (8) Geharmoniseerde norm EN 60436:2020, zoals gewijzigd bij EN 60436:2020/A11:2020 en EN 60436:2020/A12:2022 en gerectificeerd bij EN 60436:2020/AC:2020-06, vervangt geharmoniseerde norm EN 60436:2020, zoals gewijzigd bij EN 60436:2020/A11:2020 en gerectificeerd bij EN 60436:2020/AC:2020-6. De referentie van die norm moet derhalve uit het Publicatieblad van de Europese Unie worden geschrapt. (9) De referenties van de ter ondersteuning van Gedelegeerde Verordening (EU) 2019/2017 en Verordening (EU) 2019/2022 opgestelde geharmoniseerde normen zijn momenteel met beperkingen bekendgemaakt bij Uitvoeringsbesluit (EU) 2021/913 van de Commissie ( 11 ) . Gezien de wijziging EN 60436:2020/A12:2022 zijn deze beperkingen niet langer nodig. (10) Aangezien in Uitvoeringsbesluit (EU) 2021/913 een aantal substantiële wijzigingen moet worden aangebracht, moet het ter wille van de duidelijkheid worden vervangen. (11) Door naleving van een geharmoniseerde norm wordt vanaf de datum van bekendmaking van de referentie van deze norm in het Publicatieblad van de Europese Unie een vermoeden van conformiteit gevestigd met de overeenkomstige eisen die in de harmonisatiewetgeving van de Unie zijn opgenomen. Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 De referentie van de ter ondersteuning van Gedelegeerde Verordening (EU) 2019/2017 opgestelde en in de lijst in bijlage I bij dit besluit opgenomen geharmoniseerde norm voor de energie-etikettering van huishoudelijke afwasmachines wordt hierbij bekendgemaakt in het Publicatieblad van de Europese Unie . De referentie van de ter ondersteuning van Verordening (EU) 2019/2022 opgestelde en in de lijst in bijlage II bij dit besluit opgenomen geharmoniseerde norm voor het ecologisch ontwerp van huishoudelijke afwasmachines wordt hierbij bekendgemaakt in het Publicatieblad van de Europese Unie . Artikel 2 Uitvoeringsbesluit (EU) 2021/913 wordt ingetrokken. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 11 september 2023. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2009/125/EG van het Europees Parlement en de Raad van 21 oktober 2009 betreffende de totstandbrenging van een kader voor het vaststellen van eisen inzake ecologisch ontwerp voor energiegerelateerde producten ( PB L 285 van 31.10.2009, blz. 10 ). ( 3 ) Verordening (EU) 2019/2022 van de Commissie van 1 oktober 2019 tot vaststelling van eisen inzake ecologisch ontwerp voor huishoudelijke afwasmachines overeenkomstig Richtlijn 2009/125/EG van het Europees Parlement en de Raad, tot wijziging van Verordening (EG) nr. 1275/2008 van de Commissie en tot intrekking van Verordening (EU) nr. 1016/2010 van de Commissie ( PB L 315 van 5.12.2019, blz. 267 ). ( 4 ) Verordening (EU) 2021/341 van de Commissie van 23 februari 2021 tot wijziging van Verordeningen (EU) 2019/424, (EU) 2019/1781, (EU) 2019/2019, (EU) 2019/2020, (EU) 2019/2021, (EU) 2019/2022, (EU) 2019/2023 en (EU) 2019/2024, wat betreft de eisen inzake ecologisch ontwerp voor servers en gegevensopslagproducten, elektromotoren en snelheidsvariatoren, koelapparaten, lichtbronnen en afzonderlijke voorschakelapparatuur, elektronische beeldschermen, huishoudelijke afwasmachines, huishoudelijke wasmachines en huishoudelijke was-droogcombinaties en koelapparaten met een directe-verkoopfunctie ( PB L 68 van 26.2.2021, blz. 108 ). ( 5 ) Verordening (EU) 2017/1369 van het Europees Parlement en de Raad van 4 juli 2017 tot vaststelling van een kader voor energie-etikettering en tot intrekking van Richtlijn 2010/30/EU ( PB L 198 van 28.7.2017, blz. 1 ). ( 6 ) Gedelegeerde Verordening (EU) 2019/2017 van de Commissie van 11 maart 2019 tot aanvulling van Verordening (EU) 2017/1369 van het Europees Parlement en de Raad met betrekking tot de energie-etikettering van huishoudelijke afwasmachines en tot intrekking van Gedelegeerde Verordening (EU) nr. 1059/2010 van de Commissie ( PB L 315 van 5.12.2019, blz. 134 ). ( 7 ) Gedelegeerde Verordening (EU) 2021/340 van de Commissie van 17 december 2020 tot wijziging van de Gedelegeerde Verordeningen (EU) 2019/2013, (EU) 2019/2014, (EU) 2019/2015, (EU) 2019/2016, (EU) 2019/2017 en (EU) 2019/2018 wat betreft de eisen inzake energie-etikettering voor elektronische beeldschermen, huishoudelijke wasmachines en huishoudelijke was-droogcombinaties, lichtbronnen, koelapparaten, huishoudelijke afwasmachines, en koelapparaten met een directe-verkoopfunctie ( PB L 68 van 26.2.2021, blz. 62 ). ( 8 ) Uitvoeringsbesluit C(2020) 4329 van de Commissie van 1 juli 2020 inzake een normalisatieverzoek aan het Europees Comité voor Normalisatie, het Europees Comité voor elektrotechnische normalisatie en het Europees Instituut voor telecommunicatienormen wat betreft eisen inzake ecologisch ontwerp en energie-etikettering voor huishoudelijke afwasmachines, huishoudelijke wasmachines en huishoudelijke was-droogcombinaties ter ondersteuning van de Verordeningen (EU) 2019/2022 en (EU) 2019/2023 van de Commissie en Gedelegeerde Verordeningen (EU) 2019/2017 en (EU) 2019/2014 van de Commissie. ( 9 ) Verordening (EU) 2019/2023 van de Commissie van 1 oktober 2019 tot vaststelling van eisen inzake ecologisch ontwerp voor huishoudelijke wasmachines en huishoudelijke was-droogcombinaties overeenkomstig Richtlijn 2009/125/EG van het Europees Parlement en de Raad, tot wijziging van Verordening (EG) nr. 1275/2008 van de Commissie en tot intrekking van Verordening (EU) nr. 1015/2010 van de Commissie ( PB L 315 van 5.12.2019, blz. 285 ). ( 10 ) Gedelegeerde Verordening (EU) 2019/2014 van de Commissie van 11 maart 2019 tot aanvulling van Verordening (EU) 2017/1369 van het Europees Parlement en de Raad met betrekking tot de energie-etikettering van huishoudelijke wasmachines en huishoudelijke was-droogcombinaties en tot intrekking van Gedelegeerde Verordening (EU) nr. 1061/2010 van de Commissie en Richtlijn 96/60/EG van de Commissie ( PB L 315 van 5.12.2019, blz. 29 ). ( 11 ) Uitvoeringsbesluit (EU) 2021/913 van de Commissie van 3 juni 2021 betreffende de ter ondersteuning van Verordening (EU) 2019/2022 en Gedelegeerde Verordening (EU) 2019/2017 opgestelde geharmoniseerde normen voor huishoudelijke afwasmachines ( PB L 199 van 7.6.2021, blz. 13 ). BIJLAGE I Referentie van de ter ondersteuning van Gedelegeerde Verordening (EU) 2019/2017 opgestelde geharmoniseerde norm EN 60436:2020 Elektrische vaatwassers voor huishoudelijk gebruik — Methoden voor het meten van de prestaties EN 60436:2020/A11:2020 EN 60436:2020/AC:2020-06 EN 60436:2020/A12:2022 BIJLAGE II Referentie van de ter ondersteuning van Verordening (EU) 2019/2022 opgestelde geharmoniseerde norm EN 60436:2020 Elektrische vaatwassers voor huishoudelijk gebruik — Methoden voor het meten van de prestaties EN 60436:2020/A11:2020 EN 60436:2020/AC:2020-06 EN 60436:2020/A12:2022",
  "source": "EUR LEX"
}