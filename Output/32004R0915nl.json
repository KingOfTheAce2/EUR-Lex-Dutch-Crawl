{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0915:NL:HTML\">",
  "content": "EUR-Lex - 32004R0915 - NL Avis juridique important | 32004R0915 Verordening (EG) nr. 915/2004 van de Commissie van 29 april 2004 houdende intrekking van bepaalde verordeningen in de sector melk en zuivelproducten Publicatieblad Nr. L 163 van 30/04/2004 blz. 0079 - 0080 Verordening (EG) nr. 915/2004 van de Commissie van 29 april 2004 houdende intrekking van bepaalde verordeningen in de sector melk en zuivelproducten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2931/79 van de Raad van 20 december 1979 inzake het verlenen van bijstand bij uitvoer van landbouwproducten die in aanmerking komen voor een speciale behandeling bij invoer in een derde land(1), en met name op artikel 1, lid 2, Gelet op Verordening (EG) nr. 1255/1999 van de Raad van 17 mei 1999 houdende een gemeenschappelijke ordening der markten in de sector melk en zuivelproducten(2), en met name op artikel 26, lid 3, en artikel 31, lid 14, Overwegende hetgeen volgt: (1) Volgens artikel 14 van Verordening (EEG) nr. 2729/81 van de Commissie van 14 september 1981 houdende bijzondere uitvoeringsbepalingen inzake de invoer- en uitvoercertificaten en inzake de vaststelling vooraf van de restituties in de sector melk en zuivelproducten(3), kunnen bij certificaataanvragen met vaststelling vooraf van de restitutie die worden ingediend in het kader van een openbare inschrijving in een derde land, alleen als openbare inschrijving worden beschouwd de inschrijvingen die uitgaan van een van de openbare of publiekrechtelijke instanties die zijn vermeld in de bijlage bij Verordening (EEG) nr. 2730/81 van de Commissie van 14 september 1981 tot vaststelling van een lijst van instellingen in invoerende derde landen die inschrijvingen in de sector melk en zuivelproducten mogen houden(4). Deze bepaling is overgenomen in artikel 6, lid 1, van Verordening (EG) nr. 1466/95 van de Commissie van 27 juni 1995 tot vaststelling van de specifieke bepalingen inzake de toepassing van de uitvoerrestituties voor de sector melk en zuivelproducten(5), waarbij Verordening (EEG) nr. 2729/81 is ingetrokken. In Verordening (EG) nr. 174/1999 van de Commissie van 26 januari 1999 tot vaststelling van de specifieke uitvoeringsbepalingen van Verordening (EEG) nr. 804/68 van de Raad inzake de uitvoercertificaten en de uitvoerrestituties in de sector melk en zuivelproducten(6), waardoor Verordening (EG) nr. 1466/95 is vervangen, wordt niet meer verwezen naar Verordening (EEG) nr. 2730/81 en is in artikel 8 bepaald dat voortaan de belanghebbende het bewijs moet leveren dat de instelling die de inschrijving houdt, een overheidsinstantie of een publiekrechtelijk lichaam is. Derhalve is Verordening (EEG) nr. 2730/81 overbodig geworden en kan deze worden ingetrokken. (2) Volgens artikel 1, lid 1, van Verordening (EEG) nr. 2931/79 geven de bevoegde instanties bij uitvoer van landbouwproducten die ingevolge overeenkomsten welke de Gemeenschap heeft gesloten, in aanmerking kunnen komen voor een speciale behandeling bij invoer in een derde land indien wordt voldaan aan bepaalde voorwaarden, op verzoek en na adequate controle een document af waarin wordt verklaard dat aan de voorwaarden is voldaan. Voor de toepassing van laatstgenoemde verordening is in Verordening (EEG) nr. 3305/82 van de Commissie van 9 december 1982 houdende uitvoeringsvoorschriften inzake de administratieve bijstand bij uitvoer van kaas die onder speciale voorwaarden in Noorwegen mag worden ingevoerd(7), bepaald dat uitvoerders een verklaring moeten overleggen ter staving van de communautaire oorsprong van de uitgevoerde kaas. In bijlage IV, punt 4.1, van de Overeenkomst in de vorm van een briefwisseling tussen de Europese Economische Gemeenschap en het Koninkrijk Noorwegen betreffende sommige regelingen op landbouwgebied(8) staat dat de Overeenkomst op producten wordt toegepast na overlegging van hetzij een certificaat inzake goederenverkeer EUR.1, hetzij een verklaring op de factuur. Bijgevolg kan Verordening (EEG) nr. 3305/82 worden ingetrokken aangezien de in artikel 1 van die verordening bedoelde verklaring niet meer hoeft te worden overgelegd. (3) In Verordening (EEG) nr. 3439/83 van de Commissie van 5 december 1983 tot vaststelling van bijzondere voorwaarden voor de uitvoer van bepaalde kaassoorten naar Australië(9) is bepaald dat aan de autoriteiten van dat land een verklaring moet worden overgelegd waarmee wordt bevestigd dat voor de ingevoerde communautaire kaas een lagere restitutie is toegekend dan de restitutie voor overige bestemmingen. Aangezien na de goedkeuring van Verordening (EEG) nr. 1776/96 van de Commissie van 12 september 1996 tot vaststelling van de restituties bij uitvoer in de sector melk en zuivelproducten(10) geen enkele restitutie meer is vastgesteld voor naar Australië uitgevoerde kaas, is Verordening (EEG) nr. 3439/83 overbodig geworden en kan deze worden ingetrokken. (4) De in deze verordening vervatte maatregelen zijn in overeenstemming met het advies van het Comité van beheer voor melk en zuivelproducten, HEEFT DE VOLGENDE VERORDENING VASTGESTELD: Artikel 1 De Verordeningen (EEG) nr. 2730/81, (EEG) nr. 3305/82 en (EEG) nr. 3439/83 worden ingetrokken. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 april 2004. Voor de Commissie Franz Fischler Lid van de Commissie (1) PB L 334 van 28.12.1979, blz. 8. (2) PB L 160 van 26.6.1999, blz.48. Verordening laatstelijk gewijzigd bij Verordening (EG) nr. 186/2004 van de Commissie (PB L 29 van 3.2.2004, blz. 6). (3) PB L 272 van 26.9.1981, blz. 19. Verordening ingetrokken bij Verordening (EG) nr. 1466/95. (4) PB L 272 van 26.9.1981, blz.25. Verordening laatstelijk gewijzigd bij Verordening (EG) nr. 763/94 (PB L 90 van 7.4.1994, blz. 13). (5) PB L 144 van 28.6.1995, blz.22. Verordening ingetrokken bij Verordening (EG) nr. 174/1999. (6) PB L 20 van 27.1.1999, blz.8. Verordening laatstelijk gewijzigd bij Verordening (EG) nr. 1948/2003 (PB L 287 van 5.11.2003 blz. 13). (7) PB L 350 van 10.12.1982, blz.11. Verordening gewijzigd bij Verordening (EG) nr. 222/88 (PB L 28 van 1.2.1988, blz. 1). (8) PB L 109 van 1.5.1993, blz. 47. (9) PB L 340 van 6.12.1983, blz. 7. Verordening laatstelijk gewijzigd bij Verordening (EG) nr. 222/88. (10) PB L 232 van 13.9.1996, blz. 19.",
  "source": "EUR LEX"
}