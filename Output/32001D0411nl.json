{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0411:NL:HTML\">",
  "content": "EUR-Lex - 32001D0411 - NL Avis juridique important | 32001D0411 2001/411/Euratom: Besluit van de Raad van 8 maart 2001 tot goedkeuring van de sluiting door de Commissie van de overeenkomst inzake samenwerking tussen de Europese Gemeenschap voor Atoomenergie, vertegenwoordigd door de Commissie, en het Department of Energy van de Verenigde Staten van Amerika bÄ³ onderzoek en ontwikkeling op het gebied van fusie-energie Publicatieblad Nr. L 148 van 01/06/2001 blz. 0078 - 0078 Besluit van de Raad van 8 maart 2001 tot goedkeuring van de sluiting door de Commissie van de overeenkomst inzake samenwerking tussen de Europese Gemeenschap voor Atoomenergie, vertegenwoordigd door de Commissie, en het Department of Energy van de Verenigde Staten van Amerika bij onderzoek en ontwikkeling op het gebied van fusie-energie (2001/411/Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, tweede alinea, Gezien het voorstel van de Commissie, Overwegende hetgeen volgt: (1) De overeenkomst tot samenwerking bij het vreedzaam gebruik van kernenergie tussen de Europese Gemeenschap voor Atoomenergie en de Verenigde Staten van Amerika, te Brussel ondertekend op 7 november 1995 en op 29 maart 1996(1), voorziet in samenwerking bij onderzoek en ontwikkeling op nucleair gebied, waaronder begrepen onderzoek naar beheerste kernfusie. (2) De Commissie heeft overeenkomstig de richtsnoeren van de Raad van 10 april 2000 onderhandelingen gevoerd over een overeenkomst inzake samenwerking tussen de Europese Gemeenschap voor Atoomenergie, vertegenwoordigd door de Commissie, en het Department of Energy van de Verenigde Staten van Amerika bij onderzoek en ontwikkeling op het gebied van fusie-energie. (3) De sluiting van de overeenkomst door de Commissie moet worden goedgekeurd, BESLUIT: Enig artikel De sluiting door de Commissie voor en namens de Gemeenschap van de overeenkomst inzake samenwerking tussen de Europese Gemeenschap voor Atoomenergie en het Department of Energy van de Verenigde Staten van Amerika bij onderzoek en ontwikkeling op het gebied van fusie-energie wordt goedgekeurd. De tekst van de overeenkomst is aan dit besluit gehecht(2). Gedaan te Brussel, 8 maart 2001. Voor de Raad De voorzitter K. Larsson (1) PB L 120 van 20.5.1996, blz. 1. (2) Zie bladzijde 80 van dit Publicatieblad.",
  "source": "EUR LEX"
}