{
  "url": "http://www.w3.org/1999/xhtml\">",
  "content": "L_2016133NL.01000101.xml 24.5.2016 NL Publicatieblad van de Europese Unie L 133/1 GEDELEGEERDE VERORDENING (EU) 2016/812 VAN DE COMMISSIE van 18 maart 2016 tot wijziging van Gedelegeerde Verordening (EU) 2015/2195 ter aanvulling van Verordening (EU) nr. 1304/2013 van het Europees Parlement en de Raad betreffende het Europees Sociaal Fonds, wat betreft de definitie van de standaardschalen van eenheidskosten en vaste bedragen voor de terugbetaling van uitgaven door de Commissie aan lidstaten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1304/2013 van het Europees Parlement en de Raad van 17 december 2013 betreffende het Europees Sociaal Fonds en tot intrekking van Verordening (EG) nr. 1081/2006 van de Raad ( 1 ) , en met name artikel 14, lid 1, Overwegende hetgeen volgt: (1) De standaardschalen van eenheidskosten en vaste bedragen voor de terugbetaling aan de lidstaten moeten worden vastgesteld op basis van de methoden die door de lidstaten worden ingediend en door de Commissie worden beoordeeld, met inbegrip van de in artikel 67, lid 5, van Verordening (EU) nr. 1303/2013 van het Europees Parlement en de Raad ( 2 ) en artikel 14, leden 2 en 3, van Verordening (EU) nr. 1304/2013 vastgestelde methoden. (2) Rekening houdend met de aanzienlijke verschillen tussen de lidstaten wat het kostenniveau voor de soorten concrete acties betreft, is het passend dat de definitie en de bedragen van de standaardschalen van eenheidskosten en vaste bedragen verschillen tussen de soorten concrete acties en de lidstaten om zo de specifieke kenmerken ervan te weerspiegelen. (3) Tsjechië en België hebben methoden ingediend om standaardschalen van eenheidskosten voor de terugbetaling van uitgaven door de Commissie te bepalen en de Commissie beschouwt deze methoden als geschikt om uitgaven aan die lidstaten terug te betalen. (4) Gedelegeerde Verordening (EU) 2015/2195 van de Commissie ( 3 ) moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De tekst in de bijlage bij deze verordening wordt toegevoegd als bijlagen III en IV bij Gedelegeerde Verordening (EU) 2015/2195. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 maart 2016. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 470 . ( 2 ) Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( PB L 347 van 20.12.2013, blz. 320 ). ( 3 ) Gedelegeerde Verordening (EU) 2015/2195 van de Commissie van 9 juli 2015 tot aanvulling van Verordening (EU) nr. 1304/2013 van het Europees Parlement en de Raad betreffende het Europees Sociaal Fonds, wat betreft de definitie van de standaardschalen van eenheidskosten en vaste bedragen voor de terugbetaling van uitgaven door de Commissie aan lidstaten ( PB L 313 van 28.11.2015, blz. 22 ). BIJLAGE „BIJLAGE III Voorwaarden voor de terugbetaling van uitgaven aan Tsjechië op basis van standaardschalen van eenheidskosten 1. Definitie van de standaardschalen van eenheidskosten Soorten concrete acties Naam van de indicator Categorie kosten ( 1 ) Meeteenheid voor de indicator Bedragen (in nationale valuta CZK) 1. Vestiging van een nieuwe kinderopvang binnen prioritaire as 1 „Ondersteuning van de werkgelegenheid en het aanpassingsvermogen van de arbeidskrachten” (Prioritní osa 1 Podpora zaměstnanosti a adaptability pracovní síly) van het operationele programma werkgelegenheid (CCI 2014CZ05M9OP001) Nieuw gecreëerde plaats in een nieuwe kinderopvang — Aankoop van uitrusting voor kinderopvang; — aankoop van uitrusting voor de opvoeding en het onderwijs van kinderen (spellen en didactisch materiaal); — beheer van het project tijdens de oprichtingsfase van de opvang. Aantal nieuw gecreëerde plaatsen in een nieuwe kinderopvang ( 2 ) . 20 053  incl. btw of 16 992  excl. btw 2. Omvorming van een bestaande infrastructuur tot groepsopvang voor kinderen binnen prioritaire as 1 „Ondersteuning van de werkgelegenheid en het aanpassingsvermogen van de arbeidskrachten” (Prioritní osa 1 Podpora zaměstnanosti a adaptability pracovní síly) van het operationele programma werkgelegenheid (CCI 2014CZ05M9OP001) Omgevormde plaats in groepsopvang voor kinderen ( 3 ) — Aankoop van uitrusting voor omgevormde faciliteit; — aankoop van leermiddelen; — beheer van het project tijdens de omvormingsfase van de infrastructuur. Aantal omgevormde plaatsen in groepsopvang voor kinderen ( 4 ) . 9 518  incl. btw of 8 279  excl. btw 3. Runnen van een kinderopvang binnen prioritaire as 1 „Ondersteuning van de werkgelegenheid en het aanpassingsvermogen van de arbeidskrachten” (Prioritní osa 1 Podpora zaměstnanosti a adaptability pracovní síly) van het operationele programma werkgelegenheid (CCI 2014CZ05M9OP001) Bezettingsgraad per plaats in een kinderopvang — Salarissen onderwijzend en niet-onderwijzend personeel; — werking van de kinderopvang; — beheer van de werking. Bezettingsgraad ( 5 ) 628 ( 6 ) 4. Bijscholing van zorgverleners binnen prioritaire as 1 „Ondersteuning van de werkgelegenheid en het aanpassingsvermogen van de arbeidskrachten” (Prioritní osa 1 Podpora zaměstnanosti a adaptability pracovní síly) van het operationele programma werkgelegenheid (CCI 2014CZ05M9OP001) Verwerving van een kwalificatie van zorgverlener in de kinderopvang — Opleiding en examen voor beroepskwalificatie. Aantal personen die een certificaat van beroepskwalificatie van zorgverlener in de kinderopvang behalen 14 178 5. Huur van gebouwen voor kinderopvang binnen prioritaire as 1 „Ondersteuning van de werkgelegenheid en het aanpassingsvermogen van de arbeidskrachten” (Prioritní osa 1 Podpora zaměstnanosti a adaptability pracovní síly) van het operationele programma werkgelegenheid (CCI 2014CZ05M9OP001) Bezettingsgraad per plaats in kinderopvang — Huur van de gebouwen voor de kinderopvang. Bezettingsgraad ( 5 ) 56 ( 6 ) 2. Aanpassing van de bedragen Niet van toepassing „BIJLAGE IV Voorwaarden voor de terugbetaling van uitgaven aan België op basis van standaardschalen van eenheidskosten 1. Definitie van de standaardschalen van eenheidskosten Soorten concrete acties Naam van de indicator Categorie kosten Meeteenheid voor de indicator Bedragen (EUR) 1. Individuele beroepsopleiding (IBO) binnen prioritaire as 1 (investeringsprioriteit 8.1) of prioritaire as 3 (investeringsprioriteit 9.1) van het operationele programma ESF (2014BE05SFOP002) Deelnemers die de individuele beroepsopleiding (IBO) met succes afmaken Alle categorieën in aanmerking komende kosten voor het bedrijfsproces van de IBO Aantal deelnemers met een (of meerdere) individuele beroepsopleiding(en) (geregistreerd onder een uniek contractnummer in de online-IBO-applicatie) — gekoppeld aan IBO-begeleiding (geregistreerd onder een uniek serienummer in het MLP-systeem); — die de individuele beroepsopleiding hebben beëindigd (geregistreerd in de online-IBO-applicatie) in de loop van het kalenderjaar; — en hebben gewerkt (als bediende en/of zelfstandige) op een gegeven moment binnen de periode van drie maanden vanaf het einde van de (laatst beëindigde) individuele beroepsopleiding. 1 439,55 ( 7 ) 2. VDAB beroepsopleiding binnen prioritaire as 1 (investeringsprioriteit 8.1) of prioritaire as 3 (investeringsprioriteit 9.1) van het operationele programma ESF (2014BE05SFOP002) Deelnemers die de beroepsopleiding met succes afmaken Alle categorieën in aanmerking komende kosten voor het bedrijfsproces van de beroepsopleiding van de VDAB Aantal deelnemers met een (of meerdere) beroepsopleiding(en) (geregistreerd onder een uniek serienummer in het MLP-systeem) — die de beroepsopleiding hebben beëindigd (geregistreerd in het MLP-systeem) in de loop van het kalenderjaar; — en die aan het werk zijn volgens de Dimona- en RSVZ-dossiers (als bediende en/of zelfstandige) op een gegeven moment binnen de periode van drie maanden vanaf het einde van de (laatst beëindigde) opleiding ( 8 ) . 8 465,80 ( 7 ) 2. Aanpassing van de bedragen Niet van toepassing ” ( 1 ) In elk hieronder vermeld geval dekken de categorieën kosten alle kosten in verband met die concrete actie, behalve de concrete acties van de soorten 1 en 2 die ook andere categorieën kosten kunnen omvatten. ( 2 ) Dit betekent een nieuwe plaats die deel uitmaakt van de capaciteit van de nieuwe kinderopvang zoals geregistreerd door nationale regelgeving en die bewijs heeft van uitrusting voor elke nieuw gecreëerde plaats. ( 3 ) Groepsopvang voor kinderen betekent als groepsopvang geregistreerd overeenkomstig de nationale wetgeving betreffende kinderopvang in groep. ( 4 ) Dit betekent een plaats in een bestaande kinderopvang die nieuw is geregistreerd als groepsopvang voor kinderen overeenkomstig de nationale wetgeving en opgenomen in de officiële capaciteit van die groep en die bewijs heeft van uitrusting voor elke plaats. ( 5 ) De bezettingsgraad is het aantal kinderen dat naar de kinderopvang komt per halve dag gedurende zes maanden, gedeeld door de maximale capaciteit van de opvang per halve dag gedurende zes maanden, vermenigvuldigd met 100. ( 6 ) Dit bedrag wordt betaald voor elk procentpunt per plaats tot een maximum van 75 procentpunten voor een periode van zes maanden. Indien de bezettingsgraad lager is dan 20 % vindt geen terugbetaling plaats. ( 7 ) Waar van toepassing wordt van dit bedrag de steun uit andere ESI-fondsen en andere Unie-instrumenten afgetrokken. ( 8 ) De opleidingen in de afdelingen „doelgroepspecifieke ontwikkelingstrajecten” en „taalondersteuning” worden niet relevant geacht.",
  "source": "EUR LEX"
}