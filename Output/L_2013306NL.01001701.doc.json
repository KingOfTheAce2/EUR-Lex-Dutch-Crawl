{
  "url": "http://www.w3.org/1999/xhtml\"><!--",
  "content": "L_2013306NL.01001701.xml 16.11.2013 NL Publicatieblad van de Europese Unie L 306/17 BESLUIT 2013/660/GBVB VAN DE RAAD van 15 november 2013 tot wijziging van Besluit 2012/389/GBVB betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 16 juli 2012 heeft de Raad Besluit 2012/389/GBVB ( 1 ) vastgesteld. Dat besluit verstrijkt op 15 juli 2014. (2) Op 9 juli 2013 heeft de Raad Besluit 2013/367/GBVB ( 2 ) vastgesteld waarbij Besluit 2012/389/GBVB werd gewijzigd en de periode voor het financiële referentiebedrag werd verlengd tot en met 15 november 2013. (3) Besluit 2012/389/GBVB dient te worden gewijzigd om een nieuw financieel referentiebedrag vast te stellen voor de periode van 16 november 2013 tot en met 15 juli 2014. (4) EUCAP NESTOR zal worden uitgevoerd in het kader van een mogelijk verslechterende situatie die de verwezenlijking van de doelstellingen van het externe optreden van de Unie, als vastgesteld in artikel 21 van het Verdrag, kan hinderen, HEEFT HET VOLGENDE BESLUIT VASTGESTELD: Artikel 1 Artikel 13, lid 1, van Besluit 2012/389/GBVB wordt vervangen door: „1.   Het financiële referentiebedrag dat de uitgaven van EUCAP NESTOR van 16 juli 2012 tot en met 15 november 2013 moet dekken, bedraagt 22 880 000 EUR. Het financiële referentiebedrag bestemd voor de uitgaven van EUCAP NESTOR voor de periode van 16 november 2013 tot en met 15 juli 2014 bedraagt 11 950 000 EUR.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 15 november 2013. Voor de Raad De voorzitter R. ŠADŽIUS ( 1 ) Besluit 2012/389/GBVB van de Raad van 16 juli 2012 betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 187 van 17.7.2012, blz. 40 ). ( 2 ) Besluit 2013/367/GBVB van de Raad van 9 juli 2013 tot wijziging van Besluit 2012/389/GBVB betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 189 van 10.7.2013, blz. 12 ).",
  "source": "EUR LEX"
}