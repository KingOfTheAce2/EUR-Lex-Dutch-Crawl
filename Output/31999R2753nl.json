{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2753:NL:HTML\">",
  "content": "EUR-Lex - 31999R2753 - NL Avis juridique important | 31999R2753 Verordening (EG) nr. 2753/1999 van de Commissie van 22 december 1999 tot wijziging van Verordening (EG) nr. 2009/1999 betreffende de verkoop, bij periodieke openbare inschrijving en voor uitvoer, van rundvlees uit de voorraden van bepaalde interventiebureaus Publicatieblad Nr. L 331 van 23/12/1999 blz. 0035 - 0035 VERORDENING (EG) Nr. 2753/1999 VAN DE COMMISSIE van 22 december 1999 tot wijziging van Verordening (EG) nr. 2009/1999 betreffende de verkoop, bij periodieke openbare inschrijving en voor uitvoer, van rundvlees uit de voorraden van bepaalde interventiebureaus DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees(1), laatstelijk gewijzigd bij Verordening (EG) nr. 1633/98(2), en met name op artikel 7, lid 3, Overwegende hetgeen volgt: (1) In het kader van Verordening (EG) nr. 2009/1999 van de Commissie van 20 september 1999 betreffende de verkoop, bij periodieke openbare inschrijving en voor uitvoer, van rundvlees uit de voorraden van bepaalde interventiebureaus en tot intrekking van Verordening (EG) nr. 1587/1999(3), zijn voor grote hoeveelheden rundvlees uit Duitse interventievoorraden verkoopcontracten gesloten. Wegens ernstige onvoorziene administratieve en praktische moeilijkheden bij de overname, vooral in verband met de voedselhulpleveringen aan Rusland, is het Duitse interventiebureau niet in staat al het vlees waarvoor in het kader van Verordening (EG) nr. 2009/1999 met de kopers contracten gesloten zijn, tijdig beschikbaar te stellen. Om de marktdeelnemers te behoeden voor eventuele nadelige gevolgen die uit deze buiten hun toedoen ontstane situatie kunnen resulteren, moeten de in artikel 5 van die verordening vastgestelde overnameperiode en geldigheidsduur van de certificaten worden verlengd. (2) De in deze verordening vervatte maatregelen zijn in overeenstemming met het advies van het Comit√© van beheer voor rundvlees, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2009/1999 wordt als volgt gewijzigd: 1. In artikel 5, lid 1, wordt \"twee maanden\" vervangen door \"drie maanden\". 2. In artikel 5, lid 2, wordt \"60 dagen\" vervangen door \"90 dagen\". Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 20 september 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 december 1999. Voor de Commissie Franz FISCHLER Lid van de Commissie (1) PB L 148 van 28.6.1968, blz. 24. (2) PB L 210 van 28.7.1998, blz. 17. (3) PB L 248 van 21.9.1999, blz. 15.",
  "source": "EUR LEX"
}