{
  "url": "http://www.w3.org/1999/xhtml\">",
  "content": "L_2023128NL.01007901.xml 15.5.2023 NL Publicatieblad van de Europese Unie L 128/79 UITVOERINGSVERORDENING (EU) 2023/952 VAN DE COMMISSIE van 12 mei 2023 tot wijziging van Uitvoeringsverordening (EU) nr. 1321/2013 wat betreft de naam van de houder van de vergunning voor het primaire rookaromaproduct “‘Tradismoke TM A MAX” (unieke code SF-007) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 2065/2003 van het Europees Parlement en de Raad van 10 november 2003 inzake in of op levensmiddelen gebruikte of te gebruiken rookaroma’s ( 1 ) , en met name artikel 11, Overwegende hetgeen volgt: (1) Op 17 maart 2022 werd namens Nactis (“de aanvrager”) overeenkomstig artikel 11, lid 1, van Verordening (EG) nr. 2065/2003 een aanvraag ingediend tot wijziging van de naam van de houder van de vergunning voor het primaire rookaromaproduct “Tradismoke TM A MAX”, dat is opgenomen in de tabel in de bijlage bij Uitvoeringsverordening (EU) nr. 1321/2013 van de Commissie ( 2 ) . (2) In de aanvraag stelde de aanvrager dat de vergunning voor het primaire rookaromaproduct “Tradismoke TM A MAX” moest worden overgedragen aan JRS, J. Rettenmaier & Söhne GmbH & Co. KG. Ter ondersteuning van zijn verklaring heeft de aanvrager het bewijs geleverd van de instemming van de partijen met de overdracht van het primaire rookaromaproduct “Tradismoke TM A MAX”. (3) De voorgestelde wijziging van de vergunninghouder is louter administratief en vereist geen nieuwe beoordeling van het desbetreffende product. (4) Uitvoeringsverordening (EU) nr. 1321/2013 moet daarom dienovereenkomstig worden gewijzigd. (5) Met het oog op een soepele overgang moet worden bepaald dat het primaire rookaromaproduct “Tradismoke TM A MAX”, daarvan afgeleide rookaroma’s en levensmiddelen die dat primaire rookaromaproduct of daarvan afgeleide rookaroma’s bevatten, die voldoen aan de voorschriften die vóór de datum van inwerkingtreding van deze verordening van toepassing waren, verder in de handel mogen worden gebracht en mogen worden gebruikt totdat de bestaande voorraden zijn uitgeput. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) nr. 1321/2013 In de tabel in de bijlage bij Uitvoeringsverordening (EU) nr. 1321/2013 wordt de vermelding betreffende het primaire rookaromaproduct “Tradismoke TM A MAX” (unieke code SF-007) als volgt gewijzigd: 1) In de derde rij “Naam van de vergunninghouder” wordt het woord “Nactis” vervangen door de woorden “JRS, J. Rettenmaier & Söhne GmbH & Co. KG”. 2) In de vierde rij “Adres van de vergunninghouder” worden de woorden “36, rue Gutenberg — ZI La marinière, 91070 Bondoufle, FRANKRIJK” vervangen door de woorden “Holzmühle 1, 73494 Rosenberg, DUITSLAND”. Artikel 2 Overgangsmaatregelen Het primaire rookaromaproduct “Tradismoke TM A MAX” dat is opgenomen in de tabel in de bijlage bij Uitvoeringsverordening (EU) nr. 1321/2013, daarvan afgeleide rookaroma’s en levensmiddelen die dat primaire rookaromaproduct of daarvan afgeleide rookaroma’s bevatten, en die vóór 4 juni 2023 zijn geproduceerd en geëtiketteerd overeenkomstig de vóór 4 juni 2023 toepasselijke voorschriften, mogen verder in de handel worden gebracht en worden gebruikt totdat de bestaande voorraden zijn uitgeput. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2023. Voor de Commissie De voorzitter Ursula VON DER LEYEN ( 1 ) PB L 309 van 26.11.2003, blz. 1 . ( 2 ) Uitvoeringsverordening (EU) nr. 1321/2013 van de Commissie van 10 december 2013 tot vaststelling van de EU-lijst van toegelaten primaire rookaromaproducten voor gebruik als zodanig in of op levensmiddelen en/of voor de bereiding van afgeleide rookaroma’s ( PB L 333 van 12.12.2013, blz. 54 ).",
  "source": "EUR LEX"
}