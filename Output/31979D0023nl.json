{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0023:NL:HTML\">",
  "content": "EUR-Lex - 31979D0023 - NL Avis juridique important | 31979D0023 79/23/EGKS: Beschikking van de Commissie van 7 december 1978 houdende machtiging tot het toekennen van steun door het Verenigd Koninkrijk ten behoeve van de kolenmijnindustrie in het mijnbouwbedrijfsjaar 1978/1979 (Slechts de tekst in de Engelse taal is authentiek) Publicatieblad Nr. L 009 van 13/01/1979 blz. 0033 - 0034 ++++ BESCHIKKING VAN DE COMMISSIE van 7 december 1978 houdende machtiging tot het toekennen van steun door het Verenigd Koninkrijk ten behoeve van de kolenmijnindustrie in het mijnbouwbedrijfsjaar 1978/1979 ( Slechts de tekst in de Engelse taal is authentiek ) ( 79/23/EGKS ) DE COMMISSIE VAN DE EUROPESE GEMEENSCHAPPEN , Gelet op Beschikking nr . 528/76/EGKS van de Commissie van 25 februari 1976 inzake de communautaire regeling voor de steunmaatregelen van de Lid-Staten ten behoeve van de kolenmijnindustrie ( 1 ) , Na raadpleging van de Raad , I Overwegende dat de Britse Regering de Commissie overeenkomstig artikel 2 van de beschikking in kennis heeft gesteld van de financiële maatregelen die zij voornemens is in de loop van het mijnbouwbedrijfsjaar 1978/1979 ( 2 ) direct of indirect ten behoeve van de kolenmijnindustrie te treffen ; dat van deze maatregelen de hierna te noemen steunbedragen overeenkomstig bovengenoemde beschikking voor goedkeuring in aanmerking komen . * miljoen Pond * - Steun voor de aanwerving en handhaving van gekwalificeerd personeel * 3,3 * - Steun in verband met voorraden * 9,0 * - Steun voor kolen bestemd voor centrales * 8,5 * Overwegende dat de hierboven vermelde steun in overeenstemming is met de criteria die volgens de beschikking inzake de toelaatbaarheid van dergelijke steunmaatregelen van de overheid als eis werden gesteld ; Overwegende dat de steun voor de aantrekking en handhaving van gekwalificeerd personeel gedeeltelijk moet dienen om de kosten van het National Coal Board ( NCB ) te dekken , die voortvloeien uit diverse rationaliseringen en uit de concentratie van de produktie bij mijnen met de hoogste produktiviteit . Dit brengt verhuiskosten , kosten van vervoer en andere kosten mee ; Overwegende dat de Britse Regering in 1978/1979 van deze kosten een bedrag van 3,3 miljoen Pond voor haar rekening neemt ; Overwegende dat doel en vorm van de steun aantonen dat het hier een maatregel betreft die voldoet aan de criteria van artikel 8 van de beschikking ; Overwegende dat bij de steun ter dekking van de kosten van kolen - en cokesvoorraden tot een bedrag van 9,0 miljoen Pond ervan uitgegaan is dat de totale voorraden bij de producenten , alsmede de aanvullende voorraden bij de verbruikers , die door de producenten direct of indirect worden gefinancierd , circa 16 miljoen ton bedragen . Bij een maandproduktie van rond 10 miljoen ton belopen de voor steun in aanmerking komende voorraden 6 miljoen ton . Het steunbedrag per ton bedraagt derhalve 1,5 Pond . De werkelijke opslagkosten ( met inbegrip van afschrijvingen en rente ) liggen belangrijk hoger dan het steunbedrag ; Overwegende dat doel en vorm van de steun aantonen dat het hier een steunmaatregel betreft die voldoet aan de criteria van artikel 9 van de beschikking ; Overwegende dat de steun voor kolen voor centrales ten bedrage van 8,5 miljoen Pond een bedrag vormt voor leveringen van centralekolen in Schotland ; dat , te oordelen naar de gegevens verstrekt door de Britse Regering , mag worden aangenomen dat de steun qua omvang en doel in overeenstemming is met artikel 11 van de beschikking ; II Overwegende dat het onderzoek naar de verenigbaarheid van de voorgenomen steun met de goede werking van de gemeenschappelijke markt vereist , overeenkomstig artikel 3 , punt 2 van de beschikking , dat eveneens rekening wordt gehouden met alle overige maatregelen ten behoeve van de lopende produktie in het mijnbouwbedrijfsjaar 1978/1979 ; Overwegende dat de steunbedragen voor de lopende produktie in Groot-Brittannië in het mijnbouwbedrijfsjaar 1978/1979 39,7 miljoen ERE ( = 0,32 ERE/ton ) zullen bedragen ; dat de Britse steenkoolmijnindustrie derhalve de laagste steunbedragen ontvangt in vergelijking met de andere kolenproducerende landen van de Gemeenschap ; Overwegende dat het onderzoek naar de verenigbaarheid van de voorgenomen steun met de goede werking van de gemeenschappelijke markt geen gedetailleerde gegevens of onderzoekingen vereist : - er zullen in 1978 geen voorzieningsmoeilijkheden ontstaan op de Britse kolenmarkt ; - de leveranties van Britse kolen aan andere landen van de Gemeenschap zullen in 1978 ten opzichte van 1977 toenemen ; - door vooruitgang op het gebied van de rationalisatie en de tenuitvoerlegging van nieuwe investeringsprojecten kan de winning in 1978 op peil worden gehouden ; - de prijs van Britse cokes - en ketelkolen zullen in 1978 niet leiden tot indirecte steun aan industriële kolenverbruikers . Overwegende dat bijgevolg kan worden vastgesteld dat de voor het mijnbouwbedrijfsjaar 1978/1979 voorgenomen steun ten behoeve van de lopende produktie van de Britse steenkoolmijnbouw verenigbaar is met de goede werking van de gemeenschappelijke markt ; Overwegende dat deze beoordeling tevens geldt indien de steunbedragen die de kolenmijnondernemingen overeenkomstig Beschikking 73/287/EGKS ontvangen , hierbij in aanmerking worden genomen ; III Overwegende dat overeenkomstig artikel 14 , punt 1 , van de beschikking , de Commissie zich ervan dient te vergewissen of de goedgekeurde steun uitsluitend gebruikt wordt conform de in de artikelen 7 tot 12 van de beschikking genoemde doelstellingen ; dat zij daarom in het bijzonder op de hoogte dient te worden gesteld van de omvang en de verdeling der betaalde bedragen , HEEFT DE VOLGENDE BESCHIKKING GEGEVEN : Artikel 1 Het Verenigd Koninkrijk wordt machtiging verleend voor het mijnbouwbedrijfsjaar 1978/1979 steun aan de Britse steenkolenmijnbouw te verlenen tot een totaalbedrag van 20 800 000 Pond . Het voor het mijnbouwbedrijfsjaar 1978/1979 uitgetrokken bedrag van 20 800 000 Pond is onderverdeeld in de volgende steunbedragen : 1 . een bijdrage ter dekking van de kosten die voor het National Coal Board ( NCB ) ontstaan door het feit dat in het kader van de rationalisering van de produktie hergroeperingen van personeel moeten plaatsvinden . Het betreft hier een bedrag van 3 300 000 Pond ; 2 . verlening van steun ter dekking van de kosten voor opgeslagen kolen en cokes tot een bedrag van 9 000 000 Pond ; 3 . toekenning van steun tot een bedrag van 8 500 000 Pond voor levering van ketelkolen ten behoeve van centrales in Schotland . Artikel 2 De Britse Regering verstrekt de Commissie uiterlijk op 31 maart 1979 bijzonderheden over de op grond van deze beschikking verleende steunbedragen en in het bijzonder over de omvang en verdeling van de verrichte betalingen . Artikel 3 Deze beschikking is gericht tot het Verenigd Koninkrijk . Gedaan te Brussel , 7 december 1978 . Voor de Commissie Guido BRUNNER Lid van de Commissie ( 1 ) PB nr . L 63 van 11 . 3 . 1976 , blz . 1 . ( 2 ) Het mijnbouwbedrijfsjaar 1978/1979 loopt van begin april 1978 tot eind maart 1979 .",
  "source": "EUR LEX"
}