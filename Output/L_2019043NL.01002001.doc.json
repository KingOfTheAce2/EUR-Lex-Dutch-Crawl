{
  "url": "http://www.w3.org/1999/xhtml\"><!--",
  "content": "L_2019043NL.01002001.xml 14.2.2019 NL Publicatieblad van de Europese Unie L 43/20 UITVOERINGSVERORDENING (EU) 2019/256 VAN DE COMMISSIE van 13 februari 2019 tot wijziging van Uitvoeringsverordening (EU) 2015/207 met betrekking tot wijzigingen van de modellen voor de indiening van de informatie over een groot project, het gezamenlijke actieplan, de uitvoeringsverslagen voor de doelstelling „investeren in groei en werkgelegenheid” en de doelstelling „Europese territoriale samenwerking” en tot rectificatie van die verordening met betrekking tot gegevens voor de evaluatie van de prestaties en het prestatiekader DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 101, vijfde alinea, artikel 106, tweede alinea en artikel 111, lid 5, Gezien Verordening (EU) nr. 1299/2013 van het Europees Parlement en de Raad van 17 december 2013 betreffende specifieke bepalingen voor steun uit het Europees Fonds voor regionale ontwikkeling ter verwezenlijking van de doelstelling „Europese territoriale samenwerking” ( 2 ) , en met name artikel 14, lid 5, Na raadpleging van het Coördinatiecomité voor de Europese structuur- en investeringsfondsen, Overwegende hetgeen volgt: (1) In bijlage II bij Uitvoeringsverordening (EU) 2015/207 van de Commissie ( 3 ) wordt het formaat voor de indiening van informatie over een groot project vastgesteld overeenkomstig artikel 101 van Verordening (EU) nr. 1303/2013. Ten gevolge van de bij Verordening (EU, Euratom) 2018/1046 van het Europees Parlement en de Raad ( 4 ) ingevoerde wijzigingen van artikel 61 van Verordening (EU) nr. 1303/2013 wat betreft concrete acties die na voltooiing netto-inkomsten genereren, en ten gevolge van de aanneming door de Commissie van een mededeling betreffende het begrip „staatssteun” ( 5 ) , moet bijlage II dienovereenkomstig worden gewijzigd. (2) In bijlage IV bij Uitvoeringsverordening (EU) 2015/207 wordt het formaat van het model voor het gezamenlijke actieplan vastgesteld overeenkomstig artikel 106 van Verordening (EU) nr. 1303/2013. Ten gevolge van de bij Verordening (EU, Euratom) 2018/1046 ingevoerde wijzigingen van de artikelen 104 tot en met 109 van Verordening (EU) nr. 1303/2013 met betrekking tot eerste gezamenlijke actieplannen en de inhoud van gezamenlijke actieplannen, moet bijlage IV dienovereenkomstig worden gewijzigd. (3) In bijlage V bij Uitvoeringsverordening (EU) 2015/207 wordt het model voor de uitvoeringsverslagen voor de doelstelling „investeren in groei en werkgelegenheid” vastgesteld overeenkomstig artikel 111 van Verordening (EU) nr. 1303/2013. Ten gevolge van de bij Verordening (EU, Euratom) 2018/1046 ingevoerde wijzigingen van artikel 70, lid 2, van Verordening (EU) nr. 1303/2013 met betrekking tot de subsidiabiliteit van de uitgaven in verband met concrete acties buiten het programmagebied, en van artikel 104, leden 2 en 3, van die verordening met betrekking tot de drempels voor een eerste gezamenlijk actieplan, moet bijlage V dienovereenkomstig worden gewijzigd. (4) Tabel 4A van bijlage V bij Uitvoeringsverordening (EU) 2015/207 bevat de gemeenschappelijke outputindicatoren voor het Europees Sociaal Fonds (ESF) en het jongerenwerkgelegenheidsinitiatief (YEI). Ten gevolge van bij Verordening (EU, Euratom) 2018/1046 ingevoerde wijzigingen van bijlage I bij Verordening (EU) nr. 1304/2013 van het Europees Parlement en de Raad ( 6 ) waarin gemeenschappelijke output- en resultaatindicatoren voor ESF-investeringen zijn vastgesteld, moet bijlage V, deel A, punt 3.2, tabel 4A dienovereenkomstig worden gewijzigd. Aangezien de wijzigingen van bijlage I bij Verordening (EU) nr. 1304/2013 vanaf 1 januari 2014 van toepassing zijn, moeten de wijzigingen van bijlage V, deel A, punt 3.2, tabel 4A, ook van toepassing zijn vanaf 1 januari 2014. (5) In bijlage X bij Uitvoeringsverordening (EU) 2015/207 wordt het model voor de uitvoeringsverslagen betreffende de doelstelling „Europese territoriale samenwerking” vastgesteld overeenkomstig artikel 14 van Verordening (EU) nr. 1299/2013. Ten gevolge van de bij Verordening (EU, Euratom) 2018/1046 ingevoerde wijzigingen van artikel 104, leden 2 en 3, van Verordening (EU) nr. 1303/2013 met betrekking tot drempels voor een eerste gezamenlijk actieplan, moet bijlage X dienovereenkomstig worden gewijzigd. (6) De tabel in bijlage V, deel C, punt 15, bij Uitvoeringsverordening (EU) 2015/207 en de tabel in bijlage X, deel B, punt 12, bij die verordening, die beide betrekking hebben op financiële informatie voor de beoordeling van de voortgang betreffende het behalen van de mijlpalen en streefdoelen, verwijzen naar „door de begunstigden gedane en betaalde en uiterlijk op 31 december 2018 aan de Commissie gecertificeerde” en „door de begunstigden gedane en betaalde en uiterlijk op 31 december 2023 aan de Commissie gecertificeerde” uitgaven. Noch Verordening (EU) nr. 1303/2013, noch Uitvoeringsverordening (EU) nr. 215/2014 van de Commissie ( 7 ) bevat een dergelijke afsluitdatum voor de certificering van subsidiabele uitgaven in verband met het behalen van de mijlpalen en streefdoelen voor financiële indicatoren. Die tabellen moeten dienovereenkomstig worden gerectificeerd. Om rechtszekerheid te bieden met betrekking tot de vereisten voor verslaglegging van de voortgang betreffende het behalen van de mijlpalen voor financiële indicatoren, die voor het eerst moet worden opgenomen in het jaarverslag over de uitvoering in 2019, moet de rectificatie met terugwerkende kracht van toepassing zijn met ingang van de datum van inwerkingtreding van onderhavige verordening zoals voor het eerst vastgesteld. (7) Om de rechtszekerheid te waarborgen en de verschillen tussen de gewijzigde bepalingen van Verordening (EU) nr. 1303/2013, die overeenkomstig artikel 282 van Verordening (EU, Euratom) 2018/1046 van toepassing zijn vanaf 2 augustus 2018 dan wel eerder, en de bepalingen van de onderhavige verordening tot een minimum te beperken, moet de onderhavige verordening in werking treden op de dag na die van de bekendmaking ervan in het Publicatieblad van de Europese Unie . (8) Uitvoeringsverordening (EU) 2015/207 moet derhalve dienovereenkomstig worden gewijzigd en gerectificeerd, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2015/207 wordt als volgt gewijzigd: 1) Bijlage II bij Uitvoeringsverordening (EU) 2015/207 wordt gewijzigd overeenkomstig bijlage I bij de onderhavige verordening. 2) Bijlage IV bij Uitvoeringsverordening (EU) 2015/207 wordt gewijzigd overeenkomstig bijlage II bij de onderhavige verordening. 3) Bijlage V bij Uitvoeringsverordening (EU) 2015/207 wordt gewijzigd overeenkomstig bijlage III bij de onderhavige verordening. 4) Bijlage X bij Uitvoeringsverordening (EU) 2015/207 wordt gewijzigd overeenkomstig bijlage IV bij de onderhavige verordening. Artikel 2 Uitvoeringsverordening (EU) 2015/207 wordt als volgt gerectificeerd: 1) Bijlage V bij Uitvoeringsverordening (EU) 2015/207 wordt gerectificeerd overeenkomstig bijlage V bij de onderhavige verordening. 2) Bijlage X bij Uitvoeringsverordening (EU) 2015/207 wordt gerectificeerd overeenkomstig bijlage VI bij de onderhavige verordening. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Artikel 2 is van toepassing met ingang van 14 februari 2015. Punt 1 van bijlage III is van toepassing met ingang van 1 januari 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 februari 2019. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 320 . ( 2 ) PB L 347 van 20.12.2013, blz. 259 . ( 3 ) Uitvoeringsverordening (EU) 2015/207 van de Commissie van 20 januari 2015 tot vaststelling van uitvoeringsbepalingen voor Verordening (EU) nr. 1303/2013 van het Europees Parlement en de Raad met betrekking tot de modellen voor het voortgangsverslag, de indiening van de informatie over een groot project, het gezamenlijke actieplan, de uitvoeringsverslagen voor de doelstelling „investeren in groei en werkgelegenheid”, de beheersverklaring, de auditstrategie, het auditoordeel en het jaarlijkse controleverslag en de methode voor de uitvoering van de kosten-batenanalyse en krachtens Verordening (EU) nr. 1299/2013 van het Europees Parlement en de Raad met betrekking tot het model voor de uitvoeringsverslagen voor de doelstelling „Europese territoriale samenwerking” ( PB L 38 van 13.2.2015, blz. 1 ). ( 4 ) Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( PB L 193 van 30.7.2018, blz. 1 ). ( 5 ) Mededeling van de Commissie betreffende het begrip „staatssteun” in de zin van artikel 107, lid 1, van het Verdrag betreffende de werking van de Europese Unie (C 2016/2946), PB C 262 van 19.7.2016, blz. 1 . ( 6 ) Verordening (EU) nr. 1304/2013 van het Europees Parlement en de Raad van 17 december 2013 betreffende het Europees Sociaal Fonds en tot intrekking van Verordening (EG) nr. 1081/2006 van de Raad ( PB L 347 van 20.12.2013, blz. 470 ). ( 7 ) Uitvoeringsverordening (EU) nr. 215/2014 van de Commissie van 7 maart 2014 tot vaststelling van uitvoeringsbepalingen van Verordening (EU) nr. 1303/2013 van het Europees Parlement en de Raad houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij met betrekking tot methoden voor steun op het gebied van klimaatverandering, het vaststellen van mijlpalen en streefdoelen in het prestatiekader en de nomenclatuur van de categorieën steunverlening voor de Europese structuur- en investeringsfondsen ( PB L 69 van 8.3.2014, blz. 65 ). BIJLAGE I Bijlage II bij Uitvoeringsverordening (EU) 2015/207 wordt als volgt gewijzigd: 1) In punt C.2 wordt voetnoot 1 vervangen door: „( 1 ) De diensten van de Commissie hebben de lidstaten richtsnoeren gegeven om de beoordeling te vergemakkelijken wanneer voor infrastructurele investeringen staatssteun wordt verleend. Meer bepaald hebben de diensten van de Commissie analyse-schema's opgesteld. Mededeling van de Commissie betreffende het begrip „staatssteun” als bedoeld in artikel 107, lid 1, van het Verdrag betreffende de werking van de Europese Unie is bekendgemaakt (C/2016/2946) ( PB C 262 van 19.7.2016, blz. 1 ). De Commissie nodigt de lidstaten uit om gebruik te maken van de analyse-schema's of van andere methoden om toe te lichten waarom zij van mening zijn dat de steun geen staatssteun vormt.”. 2) In punt C.3 wordt de titel van de laatste tabel vervangen door: „Forfaitaire methode of methode van verlaagd medefinancieringspercentage (artikel 61, lid 3, onder a), artikel 61, lid 3, onder aa) en artikel 61, lid 5, van Verordening (EU) nr. 1303/2013)”. 3) In punt C.3 wordt de laatste tabel vervangen door: „Waarde 1. Totale subsidiabele kosten vóór toepassing van de voorschriften van artikel 61 van Verordening (EU) nr. 1303/2013 (in EUR, niet verlaagd) (punt C.1.12 (C)) <type=’N’ input=’G’> 2. Vast percentage netto-inkomsten als gedefinieerd in bijlage V bij Verordening (EU) nr. 1303/2013 of gedelegeerde handelingen of vastgesteld op basis van artikel 61, lid 3, onder aan) (vast percentage) (%) <type=’N’ input=’M’> 3. Totale subsidiabele kosten na toepassing van de voorschriften van artikel 61 van Verordening (EU) nr. 1303/2013 (in EUR, niet verlaagd) = (1) × (1 – vast percentage) ( *1 ) De maximale overheidsbijdrage moet de regels inzake staatssteun en het bedrag van de totale toegekende steun hierboven gemeld in acht nemen (indien van toepassing) <type=’N’ input=’M’> 4) In punt E.1.2 wordt voetnoot 3 vervangen door: „( 3 ) Dit geldt niet: 1) voor projecten waarvoor de regels inzake staatssteun gelden in de zin van artikel 107 van het Verdrag (zie punt G.1), uit hoofde van artikel 61, lid 8, van Verordening (EU) nr. 1303/2013; 2) ingeval een vast tarief (artikel 61, lid 3, onder a), en artikel 61, lid 3, onder aa), van Verordening (EU) nr. 1303/2013) of een lager medefinancieringstarief (artikel 61, lid 5, van Verordening (EU) nr. 1303/2013) wordt gebruikt, en 3) indien de som van de huidige waarden van de exploitatie- en vervangingskosten hoger is dan de huidige waarde van de inkomsten, dan wordt het project niet beschouwd als inkomsten-genererend, in welk geval items 7 en 8 kunnen worden genegeerd en de pro-ratatoepassing van de verdisconteerde netto-inkomsten op 100 % moet worden gesteld.”. ( *1 ) Bij de methode van het verlaagde medefinancieringspercentage is deze formule niet van toepassing (het vaste percentage wordt weerspiegeld in het medefinancieringspercentage van de prioritaire as, wat leidt tot een lagere financiering door het EFRO/Cohesiefonds) en de totale subsidiabele kosten zijn gelijk aan het in punt 1 genoemde bedrag.”. BIJLAGE II Bijlage IV bij Uitvoeringsverordening (EU) 2015/207 wordt als volgt gewijzigd: 1) Punt A.8 wordt vervangen door: „A.8. Soort JAP ( ) Normaal ( ) YEI ( ) Eerste JAP in het kader van IGJ (*) ( ) Eerste JAP in het kader van ETS (**) [één mogelijkheid]; <type=’C’ input=’M’> (*) Eerste gezamenlijke actieplan ingediend door de lidstaat in het kader van de doelstelling „investeren in groei en werkgelegenheid” overeenkomstig artikel 104, lid 3, van Verordening (EU) nr. 1303/2013 van het Europees Parlement en de Raad (**) Eerste gezamenlijke actieplan ingediend door de lidstaat in het kader van de doelstelling „Europese territoriale samenwerking” overeenkomstig artikel 104, lid 3, van Verordening (EU) nr. 1303/2013 van het Europees Parlement en de Raad”. 2) De titel van deel C wordt vervangen door: „C. DOELSTELLINGEN VAN HET GEZAMENLIJKE ACTIEPLAN”. 3) Punt C.1 wordt vervangen door: „C.1. Geef een beschrijving van de doelstellingen van het JAP en van de manier waarop dat bijdraagt aan de doelstellingen van het programma of de relevante landspecifieke aanbevelingen en de globale richtsnoeren voor het economisch beleid van de lidstaten en van de Unie krachtens artikel 121, lid 2, VWEU en de relevante aanbevelingen van de Raad waarmee de lidstaten bij hun werkgelegenheidsbeleid rekening moeten houden krachtens artikel 148, lid 4, VWEU. <type=&#x2019;S&#x2019; maxlength=&#x2019;17500&#x2019; input=&#x2019;M&#x2019; >&#x201D; 4) Punt C.2 wordt vervangen door: „C.2. Beschrijf op basis van de in C.1 verstrekte informatie de doelstellingen van het JAP. Nummer Code Doelstelling Doelstelling 1 JAP <type=’S’ input=’S’> <type=’N’ input=’M’> <type=’S’ maxlength=’500’ input=’M’> Doelstelling 2 JAP” … 5) Punt C.3 wordt geschrapt. 6) De titel van deel D wordt vervangen door: „D. BESCHRIJVING VAN HET JAP”. 7) In punt D.1.1 wordt de tekst in de derde kolom van de eerste rij van de tabel vervangen door: „JAP-doelstelling(en) waaraan het bijdraagt”. 8) De titel van punt D.1.2 wordt vervangen door: „D.1.2. Hoe dragen de projecten bij aan de verwezenlijking van de doelstellingen van het JAP? Motiveer.”. 9) De titel van punt D.1.3 wordt vervangen door: „D.1.3. Wat zijn de mijlpalen, indien relevant, en streefdoelen voor de outputs en resultaten van deze projecten?”. 10) In punt D.1.3 wordt de tekst in de tweede kolom van de tweede rij van de tabel vervangen door „de JAP-indicator”. 11) Punt D.3 wordt geschrapt. 12) De tekst tussen de punten F en F1 wordt geschrapt. 13) In punt F.1 wordt de tekst in de tweede kolom vervangen door: „(Geef de startdatum van uitvoering aan)”. 14) De titel van deel G wordt vervangen door: „G. Bijdrage van het JAP aan horizontale beginselen”. 15) Tussen de punten G en G.1 wordt de volgende tekst ingevoegd: „ Bevestig en licht toe hoe het JAP bijdraagt aan de horizontale beginselen als vervat in het desbetreffende programma of de desbetreffende partnerschapsovereenkomst ”. 16) Punt G.1 wordt vervangen door: „G.1. Bevordering van de gelijkheid van vrouwen en mannen <type=&#x2019;S&#x2019; maxlength=&#x2019;3500&#x2019; input=&#x2019;M&#x2019; >&#x201D; 17) Punt G.3 wordt vervangen door: „G.3. Bevordering van duurzame ontwikkeling <type=&#x2019;S&#x2019; maxlength=&#x2019;3500&#x2019; input=&#x2019;M&#x2019; >&#x201D; 18) Punt H.1.2 wordt vervangen door: „H.1.2. Geef informatie over de selectie van het gezamenlijke actieplan overeenkomstig artikel 125, lid 3, van Verordening (EU) nr. 1303/2013.”. 19) De punten H.1.2.1 en H.1.2.2 worden geschrapt. 20) Punt H.4 wordt geschrapt. 21) Punt I.1 wordt vervangen door: „I.1.   De kosten van het behalen van mijlpalen, en streefdoelen voor output en resultaten (vul tevens het aanhangsel betreffende indicatoren in) Vul in de volgende tabellen de indicatoren in die moeten worden gebruikt voor het financiële beheer van het JAP, eventueel uitgesplitst per prioritaire as, fonds en regiocategorie.”. 22) Punt I.2 wordt geschrapt. BIJLAGE III Bijlage V bij Uitvoeringsverordening (EU) 2015/207 wordt als volgt gewijzigd: 1) In deel A, punt 3.2, wordt tabel 4A (gemeenschappelijke outputindicatoren voor het ESF) vervangen door de onderstaande tabel. „ Tabel 4 A Gemeenschappelijke outputindicatoren voor het ESF (per prioritaire as, per investeringsprioriteit, per regiocategorie). Voor het YEI, voor elk prioritaire as of een deel daarvan, is een uitsplitsing per regiocategorie niet vereist ( *1 ) Investeringsprioriteit: Indicator Identificatiecode Indicator (naam indicator) Regiocategorie (in voorkomend geval) Streefwaarde (2023) Uitsplitsing naar geslacht facultatief (voor de streefwaarde) 2014 2015 2016 2017 2018 2019 2020 2021 2022 2023 Cumulatieve waarde (wordt automatisch berekend) Prestatieverhouding uitsplitsing naar geslacht facultatief <type=’S’ input=’G’> <type=’S’ input=’G’> <type=’S’ input=’G’> <type=’N’ input=’G’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’M’> <type=’N’ input=’G’> <type=’P’ input=’G’> Waarde op jaarbasis Totaal M W M W M W M W M W M W M W M W M W M W M W totaal M W totaal M W Werklozen (ESF) Werklozen (YEI) Langdurig werklozen (ESF) Langdurig werklozen (YEI) Inactieven (ESF) Inactieven (YEI) Inactieven die geen onderwijs of opleiding volgen (ESF) Inactieven die geen onderwijs of opleiding volgen (YEI) Werkenden, onder wie zelfstandigen Jonger dan 25 jaar (ESF) Jonger dan 25 jaar (YEI) Ouder dan 54 jaar Ouder dan 54 jaar die werkloos zijn, met inbegrip van langdurig werklozen, of die inactief zijn en geen onderwijs of opleiding volgen Met primair (ISCED 1) of lager middelbaar onderwijs (ISCED 2) (ESF) Met primair (ISCED 1) of lager middelbaar onderwijs (ISCED 2) (YEI) Met hoger middelbaar (ISCED 3) of postsecundair onderwijs (ISCED 4) (ESF) Met hoger middelbaar (ISCED 3) of postsecundair onderwijs (ISCED 4) (YEI) Met hoger onderwijs (ISCED 5 tot en met 8) (ESF) Met hoger onderwijs (ISCED 5 tot en met 8) (YEI) Migranten, deelnemers met een buitenlandse achtergrond, minderheden (waaronder gemarginaliseerde gemeenschappen zoals de Roma) (ESF) Migranten, deelnemers met een buitenlandse achtergrond, minderheden (waaronder gemarginaliseerde gemeenschappen zoals de Roma) (YEI) Deelnemers met een handicap (ESF) Deelnemers met een handicap (YEI) Andere kansarmen (ESF) Andere kansarmen (YEI) Daklozen of mensen die van de woningmarkt uitgesloten zijn ( 1 ) (ESF) Daklozen of mensen die van de woningmarkt uitgesloten zijn (YEI) Deelnemers van het platteland ( 1 ) (ESF) Deelnemers van het platteland (YEI) Aantal projecten dat volledig of gedeeltelijk door sociale partners of ngo's wordt uitgevoerd Aantal projecten dat op duurzame participatie en vooruitgang van vrouwen op de arbeidsmarkt gericht is Aantal projecten dat gericht is op overheidsadministraties of overheidsdiensten op nationaal, regionaal of lokaal niveau Aantal ondersteunde micro-, kleine en middelgrote ondernemingen (waaronder coöperatieve ondernemingen en ondernemingen binnen de sociale economie) Totaal-generaal van de deelnemers ( 2 ) : 2) In deel A, punt 3.2, wordt tabel 9 (Kosten van concrete acties die buiten het programmagebied worden uitgevoerd (het EFRO en het Cohesiefonds uit hoofde van de doelstelling „investeren in groei en werkgelegenheid”) vervangen door: „1. 2. 3. 4. 5. 6. Prioritaire as Het bedrag aan EU-steun dat naar verwachting zal worden gebruikt voor concrete acties die op basis van geselecteerde concrete acties buiten het programmagebied worden uitgevoerd (EUR) Als percentage van de EU-steun aan de prioritaire as op het moment van goedkeuring van het programma (%) (3/EU-steun aan de prioritaire as op het moment van goedkeuring van het programma *100) Het bedrag aan EU-steun dat voor concrete acties die buiten het programmagebied worden uitgevoerd is gebruikt op basis van subsidiabele, door de begunstigde bij de managementautoriteit gedeclareerde uitgaven (EUR) Als percentage van de EU-steun aan de prioritaire as op het moment van goedkeuring van het programma (%) (5/EU-steun aan de prioritaire as op het moment van goedkeuring van het programma *100) Kosten van concrete acties buiten het programmagebied ( 3 ) <type=’S’ input=’S’> <type=’N’ input=’M’> <type=’P’ input=’G’> <type=’N’ input=’M’> <type=’P’ input=’G’> 3) In deel A, punt 3.2 wordt in tabel 13 (gezamenlijke actieplannen) de tekst van de achtste kolom van de eerste rij vervangen door: „Soort JAP 1. normaal 2. eerste JAP 3. YEI”. ( *1 ) Gestructureerde gegevens die nodig zijn voor het verslag over het YEI dat overeenkomstig artikel 19, lid 3, van en bijlage II bij Verordening (EU) nr. 1304/2013 in april 2015 moet worden ingediend. ( 1 ) Schatting op basis van representatieve steekproeven. De lidstaten hebben twee rapporteringsopties. Optie 1: de minimale eis is om één keer gegevens te verstrekken, in het uitvoeringsverslag in 2017. Bij deze optie wordt een cumulatieve waarde vermeld in de kolom „Cumulatieve waarde” in het uitvoeringsverslag in 2017. Optie 2: voor elk jaar worden jaarlijkse waarden verstrekt. ( 2 ) Het totaal-generaal van de deelnemers omvat de deelnemers waarvan het dossier (met niet-gevoelige persoonsgegevens) compleet is en deelnemers waarvan het dossier (met niet-gevoelige persoonsgegevens) niet compleet is. Het totale aantal deelnemers wordt in het SFC2014-systeem berekend op basis van de volgende drie gemeenschappelijke outputindicatoren „werklozen, met inbegrip van langdurig werklozen”, „inactieven” en „werkenden, onder wie zelfstandigen”. Dat totaal omvat alleen deelnemers met de volledige gegevensbestanden, met inbegrip van alle niet-gevoelige persoonsgegevens. In het eindtotaal van de deelnemers moeten de lidstaten verslag uitbrengen over alle ESF-deelnemers, met inbegrip van degenen waarvan het dossier met niet-gevoelige persoonsgegevens niet compleet is.”. ( 3 ) In overeenstemming met en onder voorbehoud van de maxima vastgesteld in artikel 70, lid 2, van Verordening (EU) nr. 1303/2013 of artikel 20 van Verordening (EU) nr. 1299/2013.”. BIJLAGE IV In bijlage X, deel A, punt 8.2, bij Uitvoeringsverordening (EU) 2015/207 wordt in tabel 8 (gezamenlijke actieplannen) de tekst van de achtste kolom van de eerste rij vervangen door: „Soort JAP 1. normaal 2. eerste JAP.” BIJLAGE V In deel C, punt 15 van bijlage V bij Uitvoeringsverordening (EU) 2015/207, wordt de tabel vervangen door: „13 14 Gegevens voor de evaluatie van de prestaties en het prestatiekader Alleen voor het in 2019 in te dienen verslag: totale door de begunstigden gedane en betaalde en uiterlijk op 31 december 2018 aan de Commissie gecertificeerde subsidiabele uitgaven artikel 21, lid 2, van Verordening (EU) nr. 1303/2013 Alleen voor het eindverslag over de uitvoering: totale door de begunstigden gedane en betaalde en uiterlijk op 31 december 2023 aan de Commissie gecertificeerde subsidiabele uitgaven artikel 22, lid 7, van Verordening (EU) nr. 1303/2013” BIJLAGE VI In deel B, punt 12 van bijlage X bij Uitvoeringsverordening (EU) 2015/207, wordt de tabel vervangen door: „13 14 Gegevens voor de evaluatie van de prestaties en het prestatiekader Alleen voor het in 2019 in te dienen verslag: totale door de begunstigden gedane en betaalde en uiterlijk op 31 december 2018 aan de Commissie gecertificeerde subsidiabele uitgaven artikel 21, lid 2, van Verordening (EU) nr. 1303/2013 Alleen voor het eindverslag over de uitvoering: totale door de begunstigden gedane en betaalde en uiterlijk op 31 december 2023 aan de Commissie gecertificeerde subsidiabele uitgaven artikel 22, lid 7, van Verordening (EU) nr. 1303/2013”",
  "source": "EUR LEX"
}