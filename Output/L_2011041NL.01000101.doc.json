{
  "url": "http://www.w3.org/1999/xhtml\">",
  "content": "L_2011041NL.01000101.xml 15.2.2011 NL Publicatieblad van de Europese Unie L 41/1 VERORDENING (EU) Nr. 131/2011 VAN DE RAAD van 14 februari 2011 tot wijziging van Verordening (EG) nr. 1210/2003 betreffende bepaalde specifieke restricties op de economische en financiële betrekkingen met Irak DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, lid 1, Gezien Besluit 2011/100/GBVB van de Raad tot wijziging van Gemeenschappelijk Standpunt 2003/495/GBVB inzake Irak ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Overeenkomstig Resolutie 1483 (2003) van de Veiligheidsraad van de Verenigde Naties zijn in artikel 2 van Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak ( 2 ) , specifieke regelingen vastgesteld voor betalingen voor de uitvoer van aardolie, aardolieproducten en aardgas uit Irak en zijn in artikel 10 van diezelfde verordening specifieke regelingen vastgesteld betreffende de vrijwaring van juridische procedures voor bepaalde activa van Irak. Deze regelingen waren van toepassing tot en met 31 december 2010. (2) Op grond van Resolutie 1956 (2010) van de VN-Veiligheidsraad zouden beide specifieke regelingen moeten worden verlengd tot 30 juni 2011 en daarna niet langer zouden gelden. Overeenkomstig Besluit 2011/100/GBVB van de Raad dient Verordening (EG) nr. 1210/2003 daarom dienovereenkomstig te worden gewijzigd. (3) Om de effectiviteit van de maatregelen waarin deze verordening voorziet te waarborgen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Artikel 18, lid 3, van Verordening (EG) nr. 1210/2003 komt als volgt te luiden: „3.   De artikelen 2 en 10 zijn van toepassing tot en met 30 juni 2011.”. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 februari 2011. Voor de Raad De voorzitster HOFFMANN R. ( 1 ) Zie bladzijde 9 van dit Publicatieblad. ( 2 ) PB L 169 van 8.7.2003, blz. 6 .",
  "source": "EUR LEX"
}