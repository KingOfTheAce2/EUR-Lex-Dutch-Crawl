{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0136:NL:HTML\">",
  "content": "EUR-Lex - 31998D0136 - NL Avis juridique important | 31998D0136 98/136/EG: Besluit van de Raad van 18 december 1997 inzake de voorlopige toepassing van de Overeenkomst in de vorm van een briefwisseling tot wijziging van de Overeenkomst tussen de Europese Gemeenschap en de Socialistische Republiek Vietnam inzake de handel in textiel- en kledingproducten Publicatieblad Nr. L 041 van 13/02/1998 blz. 0012 - 0012 BESLUIT VAN DE RAAD van 18 december 1997 inzake de voorlopige toepassing van de Overeenkomst in de vorm van een briefwisseling tot wijziging van de Overeenkomst tussen de Europese Gemeenschap en de Socialistische Republiek Vietnam inzake de handel in textiel- en kledingproducten (98/136/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over een Overeenkomst in de vorm van een briefwisseling tot wijziging van de op 15 december 1992 geparafeerde Overeenkomst tussen de Europese Gemeenschap en de Socialistische Republiek Vietnam inzake de handel in textielproducten, zoals laatstelijk gewijzigd bij de Overeenkomst in de vorm van een briefwisseling die op 1 augustus 1995 werd geparafeerd; Overwegende dat deze Overeenkomst in de vorm van een briefwisseling met ingang van 1 januari 1998 voorlopig dient te worden toegepast, in afwachting van de voltooiing van de procedures die voor de sluiting ervan vereist zijn, op voorwaarde dat zij tevens op wederkerige basis door de Socialistische Republiek Vietnam voorlopig wordt toegepast, BESLUIT: Artikel 1 De Overeenkomst in de vorm van een briefwisseling tot wijziging van de Overeenkomst tussen de Europese Gemeenschap en de Socialistische Republiek Vietnam inzake de handel in textielproducten wordt met ingang van 1 januari 1998 voorlopig toegepast, in afwachting van de officiÃ«le sluiting ervan, op voorwaarde dat zij tevens op wederkerige basis door de Socialistische Republiek Vietnam voorlopig wordt toegepast. De tekst van de Overeenkomst is aan dit besluit gehecht. Artikel 2 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 18 december 1997. Voor de Raad De Voorzitter F. BODEN",
  "source": "EUR LEX"
}