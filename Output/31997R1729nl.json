{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1729:NL:HTML\">",
  "content": "EUR-Lex - 31997R1729 - NL Avis juridique important | 31997R1729 Verordening (EG) nr. 1729/97 van de Commissie van 4 september 1997 betreffende de aanpassing van een aantal vooraf vastgestelde uitvoerrestituties als gevolg van een prijswijziging of van een wijziging van de opslagbijdrage in de sector suiker Publicatieblad Nr. L 243 van 05/09/1997 blz. 0001 - 0004 VERORDENING (EG) Nr. 1729/97 VAN DE COMMISSIE van 4 september 1997 betreffende de aanpassing van een aantal vooraf vastgestelde uitvoerrestituties als gevolg van een prijswijziging of van een wijziging van de opslagbijdrage in de sector suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1785/81 van de Raad van 30 juni 1981 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EG) nr. 1599/96 (2), en met name op artikel 17, lid 5 en lid 15, Overwegende dat in artikel 7 van Verordening (EG) nr. 2135/95 van de Commissie van 7 september 1995 inzake uitvoeringsbepalingen voor de toekenning van uitvoerrestituties in de sector suiker (3) met name is bepaald dat het restitutiebedrag kan worden aangepast, indien in de periode tussen de dag van indiening van de aanvraag voor een certificaat voor uitvoer waarvoor de restitutie periodiek is vastgesteld, en de dag van uitvoer een wijziging optreedt in de suikerprijzen die zijn vastgesteld op grond van Verordening (EEG) nr. 1785/81; dat het restitutiebedrag alleen kan worden aangepast als de in ecu vastgestelde prijzen veranderen; Overwegende dat voor de vaststelling van de uitvoerrestituties rekening wordt gehouden met het bedrag van de opslagbijdrage die op het ogenblik van de afzet van de suiker wordt betaald, aangezien dit bedrag, ongeacht de bestemming van de zending, in de suikerprijs af fabriek is opgenomen; dat voor de via inschrijving vastgestelde uitvoerrestituties evenzo is bepaald dat zij kunnen worden aangepast, niet alleen indien in de periode tussen de dag van indiening van de certificaataanvraag en de dag van uitvoer een wijziging optreedt in de in ecu vastgestelde prijzen, mar ook indien de opslagbijdrage een wijziging ondergaat; dat, met het oog op een gelijke behandeling en een zo goed mogelijk beheer van de suikermarkt, deze mogelijkheid tot aanpassing ook moet gelden voor de periodiek vastgestelde restituties voor de uitvoer van witte suiker, ruwe suiker, suikerstroop en isoglucose die worden uitgevoerd in de vorm van in bijlage I bij Verordening (EEG) nr. 1785/81 opgenomen goederen waarvoor de restituties vooraf zijn vastgesteld vóór de wijziging van de betrokken interventieprijs en/of de wijziging van de opslagbijdrage en waarvoor de douaneformaliteiten op of na die datum worden vervuld; Overwegende dat in artikel 5, lid 2, derde alinea, van Verordening (EG) nr. 1222/94 van de Commissie (4) is bepaald dat, in geval van toepassing van het stelsel van vaststelling vooraf, de restitutievoet aangepast wordt volgens dezelfde regels als die welke worden toegepast bij de vaststelling vooraf van de restituties voor de basisproducten die in ongewijzigde toestand worden uitgevoerd; dat het restitutiebedrag dus moet worden aangepast naar verhouding van het verschil tussen de interventieprijs voor de betrokken suiker op de dag van indiening van de certificaataanvraag en die interventieprijs op de dag van uitvoer, beide prijzen verhoogd met de opslagbijdrage die op dezelfde dag als de betrokken interventieprijs van toepassing is; Overwegende dat, wegens de ontwikkeling van het handelsverkeer van een aantal van de in artikel 1, lid 1, onder d), van Verordening (EEG) nr. 1785/81 genoemde producten en van witte of ruwe kandijsuiker, voor deze producten de restituties onder dezelfde voorwaarden moeten kunnen worden aangepast en dat, ter wille van een gelijke behandeling, deze mogelijkheid ook moet gelden voor isoglucose en inulinestroop, wanneer de betrokken producten in ongewijzigde toestand worden uitgevoerd; Overwegende dat, met het oog op een goed beheer van de sector op dit gebied, een aantal administratieve en technische voorschriften nader moet worden vastgesteld zodat de restitutie voor het betrokken basisproduct op een uniforme wijze kan worden aangepast; Overwegende dat Verordening (EEG) nr. 747/89 van de Commissie van 22 maart 1989 betreffende de aanpassing van een aantal vooraf vastgestelde uitvoerrestituties ten gevolge van een prijswijziging in de sector suiker (5) moet worden ingetrokken en dat onderhavige verordening voor het eerst van toepassing moet zijn op de transacties waarvoor op of na 1 oktober 1997 certificaten voor de uitvoer van suiker van de nieuwe productie worden aangevraagd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 1. Wanneer in de periode tussen de dag waarop een aanvraag voor een uitvoercertificaat samen met een verzoek tot vaststelling vooraf van de restitutie is ingediend, en de dag van uitvoer wijziging optreedt in de op grond van Verordening (EEG) nr. 1785/81 in ecu vastgestelde interventieprijzen en/of in de op grond van dezelfde verordening in ecu vastgestelde opslagbijdrage, worden, in afwijking van artikel 7 van Verordening (EG) nr. 2135/95, de periodiek vastgestelde bedragen van de betrokken uitvoerrestituties naar verhouding van die wijziging onder de hierna vastgestelde voorwaarden aangepast. 2. Lid 1 is van toepassing: a) op de in bijlage I bij deze verordening bedoelde producten die in ongewijzigde toestand worden uitgevoerd; b) op de in bijlage II bij deze verordening bedoelde producten die worden uitgevoerd in de vorm van de in bijlage I bij Verordening (EEG) nr. 1785/81 opgenomen goederen; vanaf de dag waarop de nieuwe interventieprijs en/of de nieuwe opslagbijdrage van toepassing is/zijn. 3. Met het oog op de uitvoering van de in lid 1 bedoelde aanpassing, brengt de bevoegde instantie van de lidstaat bij de afgifte de volgende vermelding op het uitvoercertificaat aan: \"Op grond van Verordening (EG) nr. 1729/97 van de Commissie (PB L 243 van 5. 9. 1997) aan te passen voor uitvoertransacties die plaatsvinden op of na de dag waarop de betrokken nieuwe interventieprijs en/of de nieuwe opslagbijdrage van toepassing wordt/worden.\". Het bedrag van de uitvoerrestitutie wordt aangepast op het ogenblik van de betaling ervan. Artikel 2 Voor de in de bijlagen I en II vermelde witte suiker van GN-code 1701 99 10 wordt voor de in artikel 1 bedoelde aanpassing de uitvoerrestitutie naar gelang van het geval vermeerderd of verminderd met het in ecu per 100 kg suiker uitgedrukte verschil tussen, enerzijds, de voor de gebieden waar geen tekort bestaat geldende interventieprijs voor witte suiker op de dag waarop de aanvraag voor het uitvoercertificaat is ingediend, vermeerderd met de op diezelfde dag geldende opslagbijdrage, en, anderzijds, diezelfde prijs voor witte suiker op de dag van uitvoer, vermeerderd met de eveneens op die dag geldende opslagbijdrage. Artikel 3 Voor de in de bijlagen I en II vermelde producten, behalve voor inulinestroop: a) die onder de GN-codes 1701 91 00, ex 1701 99 90, 1702 60 90, 1702 90 60, 1702 90 71, ex 1702 90 99 en 2106 90 59 vallen, wordt de overeenkomstig artikel 2 vastgestelde aanpassing toegepast per procent saccharosegehalte van het betrokken product, met dien verstande dat het bedrag per procent gelijk is aan een honderdste van het overeenkomstig voornoemd artikel bepaalde verschil; b) die onder de GN-codes 1702 40 10, 1702 60 10, 1702 90 30 en 2106 90 30 vallen, wordt de overeenkomstig artikel 2 vastgestelde aanpassing toegepast per 100 kg droge stof van het betrokken product. Artikel 4 1. Voor van de in de bijlagen I en II vermelde ruwe suiker van standaardkwaliteit, van de GN-codes 1701 11 90 en 1701 12 90, wordt de in artikel 1 bedoelde aanpassing verkregen door de uitvoerrestitutie, naar gelang van het geval, te vermeerderen of te verminderen met het in ecu per 100 kg suiker uitgedrukte verschil tussen, enerzijds, de interventieprijs voor ruwe suiker op de dag waarop de aanvraag voor het uitvoercertificaat is ingediend, vermeerderd met de op diezelfde dag geldende opslagbijdrage, uitgedrukt in ruwe suiker, en, anderzijds, diezelfde prijs voor ruwe suiker op de dag van uitvoer, vermeerderd met de eveneens op die dag geldende opslagbijdrage, uitgedrukt in ruwe suiker. 2. Wanneer het rendement van ruwe suiker afwijkt van de in Verordening (EEG) nr. 431/68 van de Raad (6) opgenomen definitie van de standaardkwaliteit, wordt het overeenkomstig lid 1 aangepaste restitutiebedrag met het oog op de betaling daarvan gecorrigeerd overeenkomstig artikel 5, lid 1, van Verordening (EG) nr. 1423/95 van de Commissie (7). Artikel 5 Voor de in bijlage I vermelde inulinestroop van GN-code ex 1706 60 90 is de aanpassing per 100 kg droge stof gelijk aan het overeenkomstig artikel 2 vastgestelde bedrag waarop een coëfficiënt van 1,9 is toepast. Artikel 6 Verordening (EEG) nr. 747/89 wordt ingetrokken. Artikel 7 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 oktober 1997. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 september 1997. Voor de Commissie Franz FISCHLER Lid van de Commissie (1) PB L 177 van 1. 7. 1981, blz. 4. (2) PB L 206 van 16. 8. 1996, blz. 43. (3) PB L 214 van 8. 9. 1995, blz. 16. (4) PB L 136 van 31. 5. 1994, blz. 5. (5) PB L 80 van 20. 3. 1989, blz. 48. (6) PB L 89 van 10. 4. 1968, blz. 3. (7) PB L 141 van 24. 6. 1995, blz. 16. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL>",
  "source": "EUR LEX"
}