{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0537:NL:HTML\">",
  "content": "EUR-Lex - 31991D0537 - NL Avis juridique important | 31991D0537 91/537/EEG: Besluit van de Raad van 14 oktober 1991 betreffende de aanvaarding van het Statuut van de Internationale Studiegroep voor Nikkel Publicatieblad Nr. L 293 van 24/10/1991 blz. 0023 - 0026 Bijzondere uitgave in het Fins: Hoofdstuk 11 Deel 18 blz. 0170 Bijzondere uitgave in het Zweeds: Hoofdstuk 11 Deel 18 blz. 0170 BESLUIT VAN DE RAAD  van 14 oktober 1991  betreffende de aanvaarding van het Statuut van de Internationale Studiegroep voor Nikkel  (91/537/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 113 en 116, Gezien het voorstel van de Commissie, Overwegende dat het Statuut van de Internationale Studiegroep voor Nikkel op 2 mei 1986 tijdens de Conferentie van de Verenigde Naties inzake nikkel te Gen√®ve is vastgesteld en is gewijzigd tijdens de inaugurele bijeenkomst van de Groep in juni 1990; Overwegende dat aan de Staten en internationale organisaties die aan de conferentie hebben deelgenomen, wordt verzocht de Secretaris-generaal van de Verenigde Naties, overeenkomstig paragraaf 19, onder c), van het Statuut ervan in kennis te stellen dat  zij dat Statuut aanvaarden; Overwegende dat de Groep zich diepgaand zal bezighouden met het analyseren en observeren van de nikkelmarkt en de nikkelhandel; Overwegende dat de institutionele structuur van de Groep, zoals die in het Statuut is vastgelegd, een gezamenlijke deelneming van de Gemeenschap en haar Lid-Staten die dit Statuut hebben aanvaard, impliceert; Overwegende dat een aantal andere Lid-Staten te kennen hebben gegeven voornemens te zijn aan de Groep deel te nemen; Overwegende dat bepaalde Lid-Staten reeds aan de Groep deelnemen, BESLUIT: Artikel 1 Het Statuut van de Internationale Studiegroep voor Nikkel wordt door de Europese Economische Gemeenschap aanvaard. De Gemeenschap en de Lid-Staten die in dit stadium hebben besloten aan de werkzaamheden van de Groep deel te nemen, leggen, zodra de daartoe vereiste interne procedures zijn voltooid, hun akten van aanvaarding gelijktijdig neder bij de  Secretaris-generaal van de Groep. De tekst van het Statuut is aan dit besluit gehecht. Artikel 2 De Voorzitter van de Raad wordt gemachtigd de personen aan te wijzen die bevoegd zijn om de akte van aanvaarding namens de Gemeenschap neder te leggen. Gedaan te Luxemburg, 14 oktober 1991. Voor de Raad De Voorzitter B. de VRIES",
  "source": "EUR LEX"
}