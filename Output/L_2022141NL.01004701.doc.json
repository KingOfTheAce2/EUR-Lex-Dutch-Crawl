{
  "url": "http://www.w3.org/1999/xhtml\"><!--",
  "content": "L_2022141NL.01004701.xml 20.5.2022 NL Publicatieblad van de Europese Unie L 141/47 BESLUIT (EU) 2022/793 VAN DE RAAD van 16 mei 2022 betreffende het namens de Europese Unie in te nemen standpunt in de Associatieraad die is opgericht bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds, met betrekking tot de vaststelling van de associatieagenda EU-Georgië 2021-2027 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds ( 1 ) (de “overeenkomst”) werd op 27 juni 2014 ondertekend en trad op 1 juli 2016 in werking. (2) Op grond van artikel 406, lid 1, van de overeenkomst heeft de Associatieraad de bevoegdheid aanbevelingen vast te stellen om de doelstellingen van de overeenkomst te verwezenlijken. (3) Om de toepassing van de overeenkomst te vergemakkelijken, zijn de partijen overeengekomen om een associatieagenda op te stellen met per sector een prioriteitenlijst voor hun gezamenlijke werkzaamheden. (4) De Associatieraad dient bij schriftelijke procedure een aanbeveling vast te stellen voor de associatieagenda EU-Georgië 2021-2027. (5) Het is passend het namens de Unie in de Associatieraad in te nemen standpunt vast te stellen omdat de associatieagenda EU-Georgië 2021-2027 de basis zal vormen voor de programmering van het bij Verordening (EU) 2021/947 van het Europees Parlement en de Raad ( 2 ) ingestelde instrument voor nabuurschapsbeleid, ontwikkeling en internationale samenwerking — Europa in de wereld. (6) Het standpunt van de Unie in de Associatieraad moet derhalve gebaseerd zijn op de aan dit besluit gehechte ontwerpaanbeveling, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie moet worden ingenomen in de Associatieraad, die is opgericht bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds, met betrekking tot de vaststelling van de associatieagenda EU-Georgië 2021-2027, is gebaseerd op de aan dit besluit gehechte ontwerpaanbeveling van de Associatieraad. Artikel 2 Dit besluit treedt in werking op de datum van de vaststelling ervan. Gedaan te Brussel, 16 mei 2022. Voor de Raad De voorzitter J. BORRELL FONTELLES ( 1 ) PB L 261 van 30.8.2014, blz. 4 . ( 2 ) Verordening (EU) 2021/947 van het Europees Parlement en de Raad van 9 juni 2021 tot vaststelling van het instrument voor nabuurschapsbeleid, ontwikkeling en internationale samenwerking — Europa in de wereld, tot wijziging en intrekking van Besluit nr. 466/2014/EU van het Europees Parlement en de Raad en tot intrekking van Verordening (EU) 2017/1601 van het Europees Parlement en de Raad en Verordening (EG, Euratom) nr. 480/2009 van de Raad ( PB L 209 van 14.6.2021, blz. 1 ). ONTWERP AANBEVELING Nr. 1/2022 VAN DE ASSOCIATIERAAD EU-GEORGIË van … inzake de associatieagenda EU-Georgië 2021-2027 DE ASSOCIATIERAAD EU-GEORGIË, Gezien de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds ( 1 ) (de “overeenkomst”) werd op 27 juni 2014 ondertekend en trad op 1 juli 2016 in werking. (2) Op grond van artikel 406, lid 1, van de overeenkomst heeft de Associatieraad de bevoegdheid aanbevelingen vast te stellen om de doelstellingen van de overeenkomst te bereiken. (3) Op grond van artikel 420, lid 1, van de overeenkomst treffen de partijen alle algemene of bijzondere maatregelen die nodig zijn om aan hun verplichtingen krachtens de overeenkomst te voldoen en verzekeren zij dat de in de overeenkomst beschreven doelstellingen worden bereikt. (4) Op grond van artikel 11 van het reglement van orde kan de Associatieraad besluiten vaststellen en aanbevelingen doen via schriftelijke procedure, als beide partijen daarmee instemmen. (5) De Unie en Georgië hebben afgesproken hun partnerschap te bestendigen door een aantal prioriteiten overeen te komen voor de periode 2021-2027 (de “associatieagenda EU-Georgië 2021-2027”) voor de gezamenlijke werkzaamheden ter verwezenlijking van de doelstellingen van politieke associatie en economische integratie, zoals vastgelegd in de overeenkomst. (6) De partijen bij de overeenkomst hebben overeenstemming bereikt over de tekst van de associatieagenda EU-Georgië 2021-2027, die zal bijdragen tot de uitvoering van de overeenkomst en de nadruk legt op de samenwerking inzake gedeelde belangen die in overleg zijn geïdentificeerd, HEEFT DE VOLGENDE AANBEVELING VASTGESTELD: Artikel 1 De Associatieraad beveelt aan dat de partijen de in de bijlage opgenomen associatieagenda EU-Georgië 2021-2027 uitvoeren ( 2 ) . Artikel 2 De in de bijlage opgenomen associatieagenda EU-Georgië 2021-2027 vervangt de associatieagenda EU-Georgië die werd vastgesteld op 20 november 2017. Artikel 3 Deze aanbeveling wordt van kracht op de dag waarop zij wordt vastgesteld. Gedaan te Tbilisi, [dag maand jaar]. Voor de Associatieraad De voorzitter ( 1 ) PB L 261 van 30.8.2014, blz. 4 . ( 2 ) Zie document ST 8327/22 ADD 2 op https://register.consilium.europa.eu.",
  "source": "EUR LEX"
}