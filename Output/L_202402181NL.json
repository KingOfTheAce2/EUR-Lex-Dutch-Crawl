{
  "url": "http://www.w3.org/1999/xhtml\">",
  "content": "L_202402181NL.000101.fmx.xml Publicatieblad van de Europese Unie NL L-serie 2024/2181 6.9.2024 BESLUIT VAN HET POLITIEK EN VEILIGHEIDSCOMITÉ (GBVB) 2024/2181 van 27 augustus 2024 tot benoeming van de commandant van de EU-missiestrijdkrachten voor de militaire bijstandsmissie van de Europese Unie in Mozambique (EUMAM Mozambique), en tot intrekking van Besluit (GBVB) 2023/1790 (EUMAM Mozambique/1/2024) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Besluit (GBVB) 2021/1143 van de Raad van 12 juli 2021 betreffende een militaire opleidingsmissie van de Europese Unie in Mozambique (EUTM Mozambique) ( 1 ) , en met name artikel 5, lid 1, Overwegende hetgeen volgt: (1) Op grond van artikel 5, lid 1, van Besluit (GBVB) 2021/1143 heeft de Raad het Politiek en Veiligheidscomité (PVC) gemachtigd om besluiten te nemen over de politieke controle op en de strategische leiding van EUTM Mozambique, met inbegrip van de relevante besluiten betreffende de benoeming van de commandanten van de EU-missiestrijdkrachten. (2) Het PVC heeft bij Besluit (GBVB) 2023/1790 ( 2 ) brigadegeneraal João Carlos de BASTOS JORGE GONÇALVES benoemd tot commandant van de EU-missiestrijdkrachten voor EUTM Mozambique. (3) Op 14 mei 2024 heeft de Raad Besluit (GBVB) 2024/1354 ( 3 ) vastgesteld, waarbij het mandaat van EUTM Mozambique werd gewijzigd en werd bepaald dat de missie met ingang van 1 september 2024“de militaire bijstandsmissie van de Europese Unie in Mozambique” (EUMAM Mozambique) wordt genoemd. (4) Op 1 augustus 2024 hebben de Portugese autoriteiten brigadegeneraal Luís Fernando MACHADO BARROSO voorgedragen als opvolger van brigadegeneraal João Carlos de BASTOS JORGE GONÇALVES als commandant van de EU-missiestrijdkrachten voor EUMAM Mozambique. (5) Op 2 augustus 2024 heeft de commandant van de EU-missie aanbevolen brigadegeneraal Luís Fernando MACHADO BARROSO met ingang van 11 september 2024 te benoemen tot commandant van de EU-missiestrijdkrachten voor EUMAM Mozambique. (6) Op 5 augustus 2024 heeft het Militair Comité van de EU zijn steun uitgesproken voor die aanbeveling. (7) Er moet een besluit worden genomen over de benoeming van brigadegeneraal Luís Fernando MACHADO BARROSO tot commandant van de EU-missiestrijdkrachten met ingang van 11 september 2024 en Besluit (GBVB) 2023/1790 moet worden ingetrokken, HEEFT HET VOLGENDE BESLUIT VASTGESTELD: Artikel 1 Brigadegeneraal Luís Fernando MACHADO BARROSO wordt met ingang van 11 september 2024 benoemd tot commandant van de EU-missiestrijdkrachten voor de militaire bijstandsmissie van de Europese Unie in Mozambique (EUMAM Mozambique). Artikel 2 Besluit (GBVB) 2023/1790 wordt ingetrokken. Artikel 3 Dit besluit treedt in werking op 11 september 2024. Gedaan te Brussel, 27 augustus 2024. Voor het Politiek en Veiligheidscomité De voorzitter D. PRONK ( 1 ) PB L 247 van 13.7.2021, blz. 93 . ( 2 ) Besluit van het Politiek en Veiligheidscomité (GBVB) 2023/1790 van 14 september 2023 tot benoeming van de commandant van de EU-missiestrijdkrachten voor de militaire opleidingsmissie van de Europese Unie in Mozambique (EUTM Mozambique), en tot intrekking van Besluit (GBVB) 2022/1482 (EUTM Mozambique/2/2023) ( PB L 230 van 19.9.2023, blz. 14 , ELI: http://data.europa.eu/eli/dec/2023/1790/oj). ( 3 ) Besluit (GBVB) 2024/1354 van de Raad van 14 mei 2024 tot wijziging van Besluit (GBVB) 2021/1143 betreffende een militaire opleidingsmissie van de Europese Unie in Mozambique (EUTM Mozambique) ( PB L, 2024/1354, 15.5.2024, ELI: http://data.europa.eu/eli/dec/2024/1354/oj ). ELI: http://data.europa.eu/eli/dec/2024/2181/oj ISSN 1977-0758 (electronic edition)",
  "source": "EUR LEX"
}