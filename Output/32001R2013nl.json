{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R2013:NL:HTML\">",
  "content": "EUR-Lex - 32001R2013 - NL Avis juridique important | 32001R2013 Verordening (EG) nr. 2013/2001 van de Commissie van 12 oktober 2001 betreffende de voorlopige vergunning voor een nieuwe toepassing van een toevoegingsmiddel en de permanente vergunning voor een toevoegingsmiddel in de diervoeding (Voor de EER relevante tekst) Publicatieblad Nr. L 272 van 13/10/2001 blz. 0024 - 0028 Verordening (EG) nr. 2013/2001 van de Commissie van 12 oktober 2001 betreffende de voorlopige vergunning voor een nieuwe toepassing van een toevoegingsmiddel en de permanente vergunning voor een toevoegingsmiddel in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Richtlijn 2001/46/EG van het Europees Parlement en de Raad(2), en met name op artikel 3, Overwegende hetgeen volgt: (1) In Richtlijn 70/524/EEG is bepaald dat nieuwe toepassingen van toevoegingsmiddelen kunnen worden toegestaan na bestudering van een aanvraag overeenkomstig artikel 4 van die richtlijn. (2) In artikel 9.E, lid 1, van Richtlijn 70/524/EEG is bepaald dat een voorlopige vergunning voor nieuwe toepassingen van toevoegingsmiddelen kan worden afgegeven als aan de voorwaarden van artikel 3.A, onder b) tot en met e), van die richtlijn is voldaan en als op grond van de beschikbare resultaten redelijkerwijs kan worden aangenomen dat het toevoegingsmiddel bij gebruik in de diervoeding een van de in artikel 2, onder a), genoemde gevolgen heeft. Voor de in deel II van bijlage C bij Richtlijn 70/524/EEG bedoelde toevoegingsmiddelen kan een dergelijke voorlopige vergunning voor een periode van maximaal vier jaar worden verleend. (3) Uit de beoordeling van het ingediende dossier voor de nieuwe toepassing van het in bijlage I beschreven enzympreparaat blijkt dat dit aan bedoelde voorwaarden voldoet, zodat hiervoor een voorlopige vergunning voor een periode van vier jaar kan worden verleend. (4) Uit de beoordeling van dit dossier blijkt ook dat bepaalde voorzorgen moeten worden getroffen om de werknemers tegen blootstelling aan deze toevoegingsmiddelen te beschermen. Die bescherming dient te worden gewaarborgd door toepassing van de communautaire wetgeving inzake de veiligheid en de gezondheid van de werknemers op het werk. (5) Het Wetenschappelijk Comité voor de diervoeding heeft een gunstig advies gegeven betreffende de veiligheid van dit enzympreparaat. (6) Het kernongeval van Tsjernobyl heeft een neerslag van radioactief cesium veroorzaakt die het voeder in bepaalde regio's van Noord-Europa heeft besmet. Als gevolg van de lange fysische halveringstijd van radioactief cesium is deze neerslag nog steeds van invloed op de dierlijke productie. Deze noodsituatie bestaat in het bijzonder nog in Noorwegen. De in bijlage II opgenomen stof kan worden gebruikt om besmet voeder te decontamineren. Daarom hebben de bevoegde autoriteiten van Noorwegen een dossier gesteund met het oog op een verlenging van de duur van de vergunning voor deze stof. (7) Dit toevoegingsmiddel is alleen bedoeld voor gebruik in besmette gebieden gedurende een beperkte periode. Onder normale omstandigheden is er geen noodzaak om dit toevoegingsmiddel te gebruiken, maar het moet wel beschikbaar zijn voor het geval zich in de toekomst soorgelijke ongevallen in de Gemeenschap voordoen. (8) Aangezien noch bij het gebruik op nationale basis in de lidstaten noch na de verlening van een voorlopige vergunning op communautair niveau in 1996 nadelige gevolgen zijn gebleken, is aan alle voorwaarden van artikel 3.A van Richtlijn 70/524/EEG voldaan. Daarom dient voor het tot de groep \"Stoffen die complexen vormen met radionucliden\" behorende toevoegingsmiddel dat in bijlage II bij deze verordening wordt vermeld, een permanente vergunning voor gebruik als toevoegingsmiddel in de diervoeding te worden verleend. (9) De in deze verordening vervatte maatregelen zijn in overeenstemming met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 Voor het tot de groep \"Enzymen\" behorende preparaat dat in bijlage I wordt vermeld, kan onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding worden verleend. Artikel 2 Voor het tot de groep \"Stoffen die complexen vormen met radionucliden\" behorende toevoegingsmiddel dat in bijlage II wordt vermeld, kan onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding worden verleend. Artikel 3 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Zij is van toepassing vanaf 14 oktober 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 oktober 2001. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 234 van 1.9.2001, blz. 55. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL>",
  "source": "EUR LEX"
}