{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0340:NL:HTML\">",
  "content": "EUR-Lex - 32000D0340 - NL Avis juridique important | 32000D0340 2000/340/EG: Besluit van de Raad van 8 mei 2000 houdende goedkeuring namens de Gemeenschap van de nieuwe bijlage V inzake de bescherming en het behoud van de ecosystemen en de biologische diversiteit van het zeegebied bij het Verdrag inzake de bescherming van het mariene milieu in het noordoostelijke deel van de Atlantische Oceaan, en van het desbetreffende aanhangsel 3 Publicatieblad Nr. L 118 van 08/05/2000 blz. 0044 - 0047 Besluit van de Raad van 8 mei 2000 houdende goedkeuring namens de Gemeenschap van de nieuwe bijlage V inzake de bescherming en het behoud van de ecosystemen en de biologische diversiteit van het zeegebied bij het Verdrag inzake de bescherming van het mariene milieu in het noordoostelijke deel van de Atlantische Oceaan, en van het desbetreffende aanhangsel 3 (2000/340/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 175, lid 1, juncto artikel 300, lid 2, eerste zin, en lid 3, eerste alinea, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) De Gemeenschap is krachtens Besluit 98/249/EG van de Raad(3) verdragsluitende partij bij het Verdrag inzake de bescherming van het mariene milieu in het noordoostelijke deel van de Atlantische Oceaan (Ospar-verdrag). (2) Dat verdrag heeft ten doel verontreiniging te voorkomen en te beëindigen en het zeegebied te beschermen tegen de nadelige gevolgen van menselijke activiteiten. Het is op 25 maart 1998 in werking getreden. (3) De uitvoerende instantie van het Ospar-verdrag (de Ospar-commissie) kan wijzigingen van het verdrag aannemen, met inbegrip van nieuwe bijlagen en aanhangsels. Zij heeft een nieuwe bijlage V inzake de bescherming en het behoud van de ecosystemen en de biologische diversiteit van het zeegebied alsmede een daarmee samenhangend aanhangsel 3 en een overeenkomst inzake de betekenis van bepaalde in bijlage V gehanteerde begrippen aangenomen. (4) Het behoud, de bescherming en de verbetering van de kwaliteit van het milieu, met inbegrip van het behoud van de natuurlijke habitats en de wilde fauna en flora en de bescherming van de biologische diversiteit, vormen een essentiële doelstelling van algemeen belang die door de Gemeenschap overeenkomstig het bepaalde in artikel 174 van het Verdrag wordt nagestreefd, en de nieuwe bijlage V van het Ospar-verdrag kan tot de verwezenlijking van die doelstelling bijdragen. (5) De Gemeenschap heeft maatregelen op het onder bijlage V vallende gebied genomen en het behoort tot haar bevoegdheid, internationale verplichtingen terzake aan te gaan. (6) De doelstellingen van bijlage V vormen een aanvulling op de doelstellingen van Richtlijn 79/409/EEG van de Raad van 2 april 1979 inzake het behoud van de vogelstand(4) en die van Richtlijn 92/43/EEG van de Raad van 21 mei 1992 inzake de instandhouding van de natuurlijke habitats en de wilde flora en fauna(5). Genoemde richtlijnen voorzien reeds in een communautair kader voor de bescherming van de habitats en soorten in het geografische gebied waar zij van toepassing zijn. De aanneming van bijlage V door de Gemeenschap laat de uitvoering van die richtlijnen onverlet. (7) De Commissie heeft aan de onderhandelingen over bijlage V deelgenomen overeenkomstig de conclusies van de Raad betreffende onderhandelingsrichtsnoeren met betrekking tot het Ospar-verdrag. (8) De Gemeenschap dient bijlage V van het Ospar-verdrag (met inbegrip van het desbetreffende aanhangsel 3) goed te keuren, BESLUIT: Enig artikel 1. Bijlage V van het Verdrag inzake de bescherming van het mariene milieu in het noordoostelijke deel van de Atlantische Oceaan (met inbegrip van het desbetreffende aanhangsel 3) wordt namens de Gemeenschap goedgekeurd. De tekst van bijlage V is aan dit besluit gehecht. 2. De Commissie wordt gemachtigd deze goedkeuring ter kennis van de Ospar-commissie te brengen. Gedaan te Brussel, 8 mei 2000. Voor de Raad De voorzitter E. Ferro Rodrigues (1) PB C 158 van 4.6.1999, blz. 1. (2) Advies van 27 oktober 1999 (nog niet verschenen in het Publicatieblad). (3) PB L 104 van 3.4.1998, blz. 1. (4) PB L 103 van 25.4.1979, blz. 1. Richtlijn laatstelijk gewijzigd bij Richtlijn 97/49/EG (PB L 223 van 13.8.1997, blz. 9). (5) PB L 206 van 22.7.1992, blz. 7. Richtlijn laatstelijk gewijzigd bij Richtlijn 97/62/EG (PB L 305 van 8.11.1997, blz. 42).",
  "source": "EUR LEX"
}