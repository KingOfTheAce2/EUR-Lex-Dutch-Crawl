{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997Y0719(01):NL:HTML\">",
  "content": "EUR-Lex - 31997Y0719(01) - NL Avis juridique important | 31997Y0719(01) Resolutie van het Raadgevend Comité EGKS over de toekomst van het samenwerkingsonderzoek in de kolen- en staalsector (unaniem goedgekeurd tijdens de 336e zitting van 20 juni 1997) Publicatieblad Nr. C 220 van 19/07/1997 blz. 0012 - 0014 RESOLUTIE VAN HET RAADGEVEND COMITÉ EGKS OVER DE TOEKOMST VAN HET SAMENWERKINGSONDERZOEK IN DE KOLEN- EN STAALSECTOR (unaniem goedgekeurd tijdens de 336e zitting van 20 juni 1997) (97/C 220/05) (Voor de EER relevante tekst) 1. Basiselementen HET RAADGEVEND COMITÉ EGKS 1.1. heeft nota genomen van de conclusies van de Raad van de Europese Unie over de geleidelijke integratie van sommige elementen van het EGKS-Verdrag in het algemeen Verdrag (phasing-in) (1); 1.2. heeft kennis genomen van de volgende referentiedocumenten: 1.2.1. Jaarverslag van de Rekenkamer met betrekking tot de EGKS (begrotingsjaar 1995 (2); 1.2.2. Verslag van het Europees Parlement over het ontwerp van de operationele begroting van de EGKS voor 1997 (rapporteur: J.-A. Giansily (3); 1.2.3. Verslag van het Europees Parlement over de mededeling van de Commissie aan de Raad en het Europees Parlement \"Een nieuwe impuls voor de herstructurering van de ijzer- en staalindustrie in de Gemeenschap\" (rapporteur: G. Caudron (4); 1.2.4. Verslag van het Europees Parlement over de opneming van de EGKS in de begroting van de Europese Gemeenschappen (rapporteur: J. Colóm i Naval (5); 1.2.5. Voorstel voor een besluit van het Europees Parlement en de Raad betreffende het vijfde kaderprogramma van de Europese Gemeenschap voor activiteiten op het gebied van onderzoek, technologische ontwikkeling en demonstratie (1998-2002) (6); 1.3. herinnert aan zijn eerder ingenomen standpunten met betrekking tot het aflopen van het EGKS-Verdrag, met name het Memorandum betreffende de aspecten die verband houden met het aflopen van he EGKS-Verdrag in 2002 (7) en de Resolutie betreffende het sociaal onderzoek van de EGKS (8), aangenomen op 28 juni 1995, en het Memorandum betreffende de sociale aspecten (9) dat op 10 oktober 1996 werd aangenomen. 2. Overwegingen HET RAADGEVEND COMITÉ IS VAN MENING DAT: 2.1. De resultaten van het technisch en sociaal EGKS-samenwerkingsonderzoek uitstekend waren en nog steeds zijn. 2.1.1. Het EGKS-onderzoek, het eerste voorbeeld van onderzoek op Europees niveau, heeft bijgedragen tot de technologische en sociale vooruitgang in de kolen- en staalsectoren, tot de oprichting van een uitgebreid netwerk van Europese deskundigen en tot een gunstig klimaat voor samenwerking en uitwisseling van informatie en ervaringen. 2.1.2. De studies die door onafhankelijke organisaties werden uitgevoerd tonen aan dat het technisch onderzoek van de EGKS belangrijke en meetbare resultaten opleverde terwijl de totale kostprijs beperkt bleef, en dat het sociaal onderzoek duidelijk heeft bijgedragen tot de verbetering van de arbeidsomstandigheden, wat ook blijkt uit de studies en statistieken over arbeidsongevallen en beroepsziekten in de desbetreffende industrieën (10) (11) (12). 2.1.3. Het EGKS-samenwerkingsonderzoek is het enige voorbeeld van toegepast interdisciplinair onderzoek dat ook gericht is op een verbetering op het gebied van gezondheid en veiligheid op het werk en op de verenigbaarheid van productieactiviteiten en milieubescherming. De kennis en resultaten die dit onderzoek heeft opgeleverd, hebben de Europese sociale cultuur sterk beïnvloed. 2.1.4. Het EGKS-Verdrag bevat bepalingen op grond waarvan steun kan worden verleend aan de basistechnologieën die voor een concurrerende economie noodzakelijk zijn. Vooral bij de kolen- en staalindustrie is het duidelijk dat de Europese industrieën, die een hoog ontwikkelingsniveau hebben bereikt, hun concurrentievermogen maar kunnen bewaren zolang zij vernieuwend en toekomstgericht onderzoek doen. 2.2. De volgende traditionele kenmerken van dit onderzoek wijzen erop dat het EGKS-samenwerkingsonderzoek volledig in overeenstemming met de principes van het vijfde kaderprogramma wordt uitgevoerd: - een beproefd en functioneel Europees samenwerkingsnetwerk van deskundigen; - een aanzienlijke Europese toegevoegde waarde door het transnationale karakter van het onderzoek; - een belangrijke bijdrage aan het concurrentievermogen van de EGKS-sectoren en de verwerkende industrieën; - projecten die aansluiten bij de markt en bij de behoeften van de industrie en haar werknemers; - voldoende flexibiliteit zodat een snelle aanpassing aan de veranderingen in omgeving en aan de nieuwe behoeften mogelijk wordt; - een optimale en snelle verspreiding van de resultaten. 2.3. De noodzaak om, zowel op technisch als sociaal gebied, veel samenwerkingsonderzoek uit te voeren, vloeit voort uit de volgende ovewegingen: 2.3.1. Aangezien de EGKS-industrieën worden geconfronteerd met nieuwe uitdagingen op het gebied van concurrentievermogen, kostenverlaging, kwaliteit van de producten, milieubescherming en het veroveren van nieuwe markten, is de steun van efficiënt toegepast technisch onderzoek, ook voor de verwerkende sectoren, nog steeds van cruciaal belang. Naast de ontwikkeling van nieuwe producten moeten de kolen- en staalindustrieën hun klanten ook systemen en oplossingen bieden die aan hun behoeften beantwoorden. 2.3.2. De behoeften van de EGKS-industrieën inzake sociaal onderzoek zullen zich vooral voordoen op het gebied van gezondheid, veiligheid, ergonomie en arbeidsomstandigheden. Deze gebieden werden en worden immers beïnvloed door de introductie van nieuwe productietechnologieën, de invoering van nieuwe vormen van arbeidsorganisatie, de behoefte om het productievermogen te verbeteren en het hoofd te bieden aan de opeenvolgende herstructureringen en aan ingrijpende veranderingen in de leeftijdspiramide. 3. Standpunten HET RAADGEVEND COMITÉ EGKS 3.1. wenst derhalve dat de Europese Commissie een allesomvattend antwoord geeft op de vragen over het technisch en sociaal samenwerkingsonderzoek die in de memoranda van juni 1995 en oktober 1996 werden gesteld; 3.2. stelt met voldoening vast dat in het voorstel voor een besluit betreffende het vijfde kaderprogramma de activiteiten voor onderzoek en ontwikkeling van algemeen inzetbare technologieën die op adequate wijze moeten worden ondersteund, ook de ontwikkeling van nieuwe materialen en productietechnologieën op het gebied van kolen en staal, alsmede technologieën voor schone productie en gebruik van fossiele energiebronnen zijn opgenomen; 3.3. vraagt in het kader van de vierde activiteit (het stimuleren van de opleiding en de mobiliteit van onderzoekers), zoals bepaald in het vijfde kaderprogramma, rekening te houden met de sociale aspecten die voor de kolen- en staalindustrieën van belang zijn; 3.4. dringt, met het oog op het handhaven van het huidige niveau van samenwerkingsonderzoek ten behoeve van de kolen- en staalindustrieën en hun werknemers, aan op het toekennen van voldoende middelen die voortvloeien uit: - een betere toegang tot de algemene kaderprogramma's en - een passende financiering uit de EGKS-begroting tot 2002, en na 2002 uit de EGKS-reserves in de vorm van een onderzoekfonds. Het Raadgevend Comité is steeds van mening geweest dat deze reserves prioritair moeten worden gebruikt voor de ondernemingen en hun werknemers die sinds 1952 het grootste deel van de middelen voor deze reserves hebben bijeengebracht; 3.5. spreekt in verband met dit laatste punt haar voldoening uit over de Resolutie over groei en werkgelegenheid die de Europese Raad op 16 juni 1997 in Amsterdam heeft aanvaard. In deze resolutie wordt de Commissie verzocht \"passende voorstellen in te dienen om te waarborgen dat de inkomsten van nog bestaande reserves bij het verstrijken van het EGKS-Verdrag in 2002 worden gebruikt voor een onderzoekfonds voor sectoren die verband houden met de kolen- en staalindustrie\". Het Raadgevend Comité EGKS benadrukt zijn standpunkt dat dit fonds de toekomst van het EGKS-onderzoek, dat zijn nut heeft bewezen, in financieel opzicht zal waarborgen; 3.6. benadrukt het belang van een centraal beheer voor het samenwerkingsonderzoek in de kolen- en staalsectoren, al dan niet binnen een kaderprogramma, om zo overlapping te vermijden en synenergie te bevorderen; 3.7. beveelt aan, zelfs na het aflopen van het EGKS-Verdrag, gebruik te maken van de in het kader van de EGKS bestaande netwerken en organisaties (Serdec, CKO en de uitvoerende technische comités) voor dit centraal beheer, met een interdisciplinaire aanpak en een adequate vertegenwoordiging van de kolen- en staalindustrieën, hun werknemers en de verwerkende sectoren; 3.8. benadrukt dat het onderzoekfonds, waartoe werd besloten door de Europese Raad in Amsterdam, zal werken onder de gezamenlijke controle van de Europese autoriteiten en de vertegenwoordigers van de EGKS-sectoren; 3.9. vraagt te zorgen voor een goede samenwerking met de bestaande organisaties, met name met het Permanent Orgaan voor de veiligheid en de gezondheidsvoorwaarden in de steenkoolmijnen en andere winningsindustrieën, en de Gemengde Commissies voor de harmonisatie van de arbeidsvoorwaarden in de ijzer- en staalindustrie; 3.10. vraagt voor samenwerkingsonderzoek, zowel binnen als buiten een kaderprogramma, te zorgen voor een systeem voor uitwisseling van informatie over de (technische en sociale) resultaten, waarbij ook de verwerkende sectoren betrokken zijn. (1) Conclusies van 20 april 1991 en 24 november 1992. (2) PB nr. C 377 van 13. 12. 1996, blz. 5. (3) PE 219.047. (4) PE 214.031. (5) PE A4-0302/96. (6) COM(97) 142 def. (7) PB nr. C 206 van 11. 8. 1995, blz. 7. (8) PB nr. C 206 van 11. 8. 1995, blz. 7. (9) PB nr. C 334 van 8. 11. 1996, blz. 3. (10) \"Assessment and evaluation of direct financial returns on ECSC research programmes\", juni 1994, verslag van de heer Tretini. (11) \"Evaluation of the ECSC research programme\", september 1996, verslag van Smith Vincent & Co. en Geoffrey Walton Practice. (12) \"ECSC social researchg\", 1996, verslag van Enrico Gibellieri et al.",
  "source": "EUR LEX"
}