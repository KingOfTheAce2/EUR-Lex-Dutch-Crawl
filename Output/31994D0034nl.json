{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0034:NL:HTML\">",
  "content": "EUR-Lex - 31994D0034 - NL Avis juridique important | 31994D0034 94/34/EG: Beschikking van de Commissie van 24 januari 1994 inzake de invoering van het computernetwerk Animo Publicatieblad Nr. L 021 van 26/01/1994 blz. 0022 - 0022 Bijzondere uitgave in het Fins: Hoofdstuk 3 Deel 55 blz. 0367 Bijzondere uitgave in het Zweeds: Hoofdstuk 3 Deel 55 blz. 0367 BESCHIKKING VAN DE COMMISSIE van 24 januari 1994 inzake de invoering van het computernetwerk Animo (94/34/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zooetechnische controles in het intracommunautaire handelsverkeer in bepaalde levende dieren en produkten in het vooruitzicht van de totstandbrenging van de interne markt  (1), laatstelijk gewijzigd bij Richtlijn 92/118/EEG (2), en met name op artikel 20, lid 3, Overwegende dat de Commissie verscheidene beschikkingen heeft vastgesteld betreffende het computernetwerk Animo, en met name Beschikking 91/398/EEG van 19 juli 1991 betreffende een computernetwerk voor gegevensuitwisseling tussen veterinaire  autoriteiten (Animo) (3), Beschikking 92/486/EEG van 25 september 1992 tot vaststelling van de bepalingen inzake de samenwerking tussen het server-station Animo en de Lid-Staten (4) en Beschikking 93/227/EEG van 5 april 1993 inzake de voorlopige  invoering van het computernetwerk Animo in Italië (5); Overwegende dat het computernetwerk Animo in een groot deel van de Gemeenschap kan functioneren; Overwegende dat het netwerk uiteindelijk op het gehele grondgebied van de Gemeenschap moet kunnen functioneren; dat daartoe moet worden voorzien in termijnen voor de volledige invoering van het netwerk; Overwegende dat evenwel moet worden voorzien in voorschriften die van toepassing zijn wanneer een Lid-Staat niet in staat zou zijn om volledig aan het netwerk deel te nemen; Overwegende dat deze beschikking vroegere bepalingen betreffende het netwerk Animo onverlet laat, en met name de bepalingen die zijn vervat in de Beschikkingen 92/486/EEG en 93/227/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De Lid-Staten zien erop toe dat hun centrale eenheden uiterlijk op 1 februari 1994 op het netwerk Animo zijn aangesloten (verzending en ontvangst van alle berichten in het kader van Animo). Artikel 2 De Lid-Staten zien erop toe dat alle lokale eenheden en inspectieposten aan de grens uiterlijk op 1 juni 1994 op het netwerk Animo zijn aangesloten. Artikel 3 Ingeval een Lid-Staat niet in staat is om, overeenkomstig artikel 1, met ingang van 1 februari 1994 gebruik te maken van het computernetwerk Animo, zendt de centrale autoriteit van deze Lid-Staat alle berichten in het kader van Animo per  telefax naar de centrale autoriteit van het land van bestemming. Artikel 4 Ingeval in een Lid-Staat een lokale eenheid niet in staat is om met ingang van 1 juni 1994 gebruik te maken van het computernetwerk Animo, ziet de centrale autoriteit van deze Lid-Staat erop toe dat alle communicatie met deze eenheid in het  kader van Animo via de centrale eenheid kan lopen. Artikel 5 Deze beschikking doet niets af aan vroegere bepalingen betreffende Animo, met name de bepalingen die zijn vervat in de Beschikkingen 92/486/EEG en 93/227/EEG. Artikel 6 De situatie met betrekking tot de invoering van Animo zal in maart 1994 opnieuw worden bezien. Artikel 7 Deze beschikking is gericht tot de Lid-Staten. Gedaan te Brussel, 24 januari 1994. Voor de Commissie René STEICHEN Lid van de Commissie (1) PB nr. L 224 van 18. 8. 1990, blz. 29. (2) PB nr. L 62 van 15. 3. 1993, blz. 49. (3) PB nr. L 221 van 9. 8. 1991, blz. 30. (4) PB nr. L 291 van 7. 10. 1992, blz. 20. (5) PB nr. L 97 van 23. 4. 1993, blz. 31.",
  "source": "EUR LEX"
}