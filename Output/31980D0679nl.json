{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0679:NL:HTML\">",
  "content": "EUR-Lex - 31980D0679 - NL Avis juridique important | 31980D0679 80/679/EEG: Beschikking van de Commissie van 25 juni 1980 met betrekking tot de uitvoering van de hervorming van de landbouwstructuur in Italië (Gewest Val d'Aosta) overeenkomstig Richtlijn 75/268/EEG van de Raad (Slechts de tekst in de Italiaanse taal is authentiek) Publicatieblad Nr. L 188 van 22/07/1980 blz. 0003 - 0004 BESCHIKKING VAN DE COMMISSIE  van 25 juni 1980  met betrekking tot de uitvoering van de hervorming van de landbouwstructuur in Italië (Gewest Val d'Aosta) overeenkomstig Richtlijn 75/268/EEG van de Raad  (Slechts de tekst in de Italiaanse taal is authentiek)  (80/679/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (2), met name op artikel 13, Overwegende dat de Italiaanse Regering op 24 maart 1980 mededeling heeft gedaan van de wet van het gewest Val d'Aosta van 28 juli 1978 ter uitvoering van Richtlijn 75/268/EEG van 28 april 1975 van de Raad van de Europese Gemeenschappen betreffende de landbouw in bergstreken en in sommige probleemgebieden; Overwegende dat de Commissie krachtens artikel 18, lid 3, van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of, met inachtneming van de vorengenoemde wet, de in Italië bestaande regelingen ter uitvoering van Richtlijn 72/159/EEG, en de titels III en IV van Richtlijn 75/268/EEG, nog steeds voldoen aan de voorwaarden voor financiële deelneming van de Gemeenschap, en tevens of genoemde wet voldoet aan de voorwaarden voor financiële deelneming van de Gemeenschap in de uitvoering van de in titel II van Richtlijn 75/268/EEG omschreven maatregelen; Overwegende dat de artikelen 4 tot en met 8 van de genoemde wet beantwoorden aan de bepalingen en doelstellingen van titel III en IV van Richtlijn 75/268/EEG; Overwegende dat de artikelen 2,3 en 8 daarvan beantwoorden aan de bepalingen van titel II van Richtlijn 75/268/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Italië bestaande regelingen ter uitvoering van Richtlijn 72/159/EEG en de titels III en IV van Richtlijn 75/268/EEG voldoen, met inachtneming van de wet van 28 juli 1978 van het gewest Val d'Aosta, nog steeds aan de voorwaarden voor financiële deelneming van de Gemeenschap in de uitvoering van de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties.  (1)PB nr. L 96 van 23.4.1972, blz. 1. (2)PB nr. L 128 van 19.5.1975, blz. 1. Artikel 2 De artikelen 2, 3 en 8 van de wet van het gewest Val d'Aosta van 28 juli 1978 voldoen aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG genoemde gemeenschappelijke actie. Artikel 3 Deze beschikking is gericht tot de Italiaanse Republiek. Gedaan te Brussel, 25 juni 1980. Voor de Commissie Finn GUNDELACH Vice-Voorzitter",
  "source": "EUR LEX"
}