{
  "url": "http://www.w3.org/1999/xhtml\">",
  "content": "L_2017290NL.01001901.xml 9.11.2017 NL Publicatieblad van de Europese Unie L 290/19 BESLUIT (EU) 2017/2007 VAN DE RAAD van 8 november 2017 tot vaststelling van de financiële bijdragen van de lidstaten aan het Europees Ontwikkelingsfonds, met inbegrip van de derde tranche voor 2017 DE RAAD VAN DE EUROPESE UNIE, Gezien het Verdrag betreffende de Europese Unie en het Verdrag betreffende de werking van de Europese Unie, Gezien de Partnerschapsovereenkomst tussen de leden van de groep van staten in Afrika, het Caribisch gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 ( 1 ) , zoals laatstelijk gewijzigd („de ACS-EU-partnerschapsovereenkomst”), Gezien het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor 2014-2020, overeenkomstig de ACS-EU-partnerschapsovereenkomst en de toewijzing van financiële bijstand ten behoeve van de landen en gebieden overzee waarop de bepalingen van deel vier van het Verdrag betreffende de werking van de Europese Unie van toepassing zijn ( 2 ) , en met name artikel 7, lid 2, Gezien Verordening (EU) 2015/323 van de Raad van 2 maart 2015 inzake het Financieel Reglement van toepassing op het 11e Europees Ontwikkelingsfonds („het Financieel Reglement van het 11e EOF”) ( 3 ) , en met name artikel 21, lid 5, Gezien het voorstel van de Europese Commissie, Overwegende hetgeen volgt: (1) Overeenkomstig de procedure van artikel 21, lid 5, van het Financieel Reglement van het 11e EOF dient de Commissie uiterlijk 10 oktober 2017 een voorstel in voor: a) het bedrag van de derde tranche van de bijdrage voor 2017, en b) een herzien jaarlijks bedrag van de bijdrage voor 2017, indien dat bedrag afwijkt van de werkelijke behoeften. (2) Overeenkomstig artikel 52 van het Financieel Reglement van het 11e EOF heeft de Europese Investeringsbank (EIB) de Commissie haar bijgewerkte vastleggings- en betalingsramingen betreffende de door haar beheerde instrumenten toegezonden. (3) In artikel 22, lid 1, van het Financieel Reglement van het 11e EOF is bepaald dat bij de verzoeken om bijdragen eerst in chronologische volgorde de bedragen voor vorige Europese Ontwikkelingsfondsen (EOF's) worden opgebruikt. Daarom moet een verzoek om bijdragen aan de Europese Commissie in het kader van het 11e EOF worden gedaan. (4) Bij Besluit (EU) 2016/2026 ( 4 ) heeft de Raad op 15 november 2016 op voorstel van de Commissie besloten de jaarlijkse EOF-bijdragen van de lidstaten voor 2017 vast te stellen op 3 850 000 000 EUR voor de Commissie en 150 000 000 EUR voor de EIB. (5) Bij Besluit (EU) 2017/1206 ( 5 ) heeft de Raad op 4 juli 2017 zijn goedkeuring gehecht aan een vermindering van de bijdrage met 200 000 000 EUR voor geannuleerde bedragen van het 8e en 9e EOF. HEEFT HET VOLGENDE BESLUIT VASTGESTELD: Artikel 1 De individuele bijdragen aan het EOF die de lidstaten voor de derde tranche van 2017 aan de Commissie en de EIB moeten betalen, zijn in de tabel in de bijlage bij dit besluit weergegeven. Betalingen van deze bijdragen kunnen worden gecombineerd met aanpassingen in het kader van de vermindering van de bijdragen met een bedrag van 200 000 000 EUR voor geannuleerde bedragen van het 8e en 9e EOF, volgens een aanpassingsplan dat door elke lidstaat werd medegedeeld. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 8 november 2017. Voor de Raad De voorzitter M. MAASIKAS ( 1 ) PB L 317 van 15.12.2000, blz. 3 . ( 2 ) PB L 210 van 6.8.2013, blz. 1 . ( 3 ) PB L 58 van 3.3.2015, blz. 17 . ( 4 ) Besluit (EU) 2016/2026 van de Raad van 15 november 2016 tot vaststelling van de financiële bijdragen van de lidstaten aan het Europees Ontwikkelingsfonds, inclusief het maximum voor 2018, het jaarlijkse bedrag voor 2017, de eerste tranche voor 2017 en een indicatieve en niet-bindende prognose voor de verwachte jaarlijkse bedragen voor de jaren 2019 en 2020 ( PB L 313 van 19.11.2016, blz. 25 ). ( 5 ) Besluit (EU) 2017/1206 van de Raad van 4 juli 2017 tot vaststelling van de financiële bijdragen van de lidstaten aan het Europees Ontwikkelingsfonds en van de tweede tranche voor 2017 ( PB L 173 van 6.7.2017, blz. 15 ). BIJLAGE LIDSTATEN Verdeelsleutel 10e EOF % Verdeelsleutel 11e EOF % derde tranche 2017 (in EUR) Totaal Commissie EIB 11e EOF 10e EOF BELGIË 3,53 3,24927 27 618 795,00 0,00 27 618 795,00 BULGARIJE 0,14 0,21853 1 857 505,00 0,00 1 857 505,00 TSJECHIË 0,51 0,79745 6 778 325,00 0,00 6 778 325,00 DENEMARKEN 2,00 1,98045 16 833 825,00 0,00 16 833 825,00 DUITSLAND 20,50 20,57980 174 928 300,00 0,00 174 928 300,00 ESTLAND 0,05 0,08635 733 975,00 0,00 733 975,00 IERLAND 0,91 0,94006 7 990 510,00 0,00 7 990 510,00 GRIEKENLAND 1,47 1,50735 12 812 475,00 0,00 12 812 475,00 SPANJE 7,85 7,93248 67 426 080,00 0,00 67 426 080,00 FRANKRIJK 19,55 17,81269 151 407 865,00 0,00 151 407 865,00 KROATIË 0,00 0,22518 1 914 030,00 0,00 1 914 030,00 ITALIË 12,86 12,53009 106 505 765,00 0,00 106 505 765,00 CΥΡRUS 0,09 0,11162 948 770,00 0,00 948 770,00 LETLAND 0,07 0,11612 987 020,00 0,00 987 020,00 LITOUWEN 0,12 0,18077 1 536 545,00 0,00 1 536 545,00 LUXEMBURG 0,27 0,25509 2 168 265,00 0,00 2 168 265,00 HONGARIJE 0,55 0,61456 5 223 760,00 0,00 5 223 760,00 MALTA 0,03 0,03801 323 085,00 0,00 323 085,00 NEDERLAND 4,85 4,77678 40 602 630,00 0,00 40 602 630,00 OOSTENRIJK 2,41 2,39757 20 379 345,00 0,00 20 379 345,00 POLEN 1,30 2,00734 17 062 390,00 0,00 17 062 390,00 PORTUGAL 1,15 1,19679 10 172 715,00 0,00 10 172 715,00 ROEMENIË 0,37 0,71815 6 104 275,00 0,00 6 104 275,00 SLOVENIË 0,18 0,22452 1 908 420,00 0,00 1 908 420,00 SLOWAKIJE 0,21 0,37616 3 197 360,00 0,00 3 197 360,00 FINLAND 1,47 1,50909 12 827 265,00 0,00 12 827 265,00 ZWEDEN 2,74 2,93911 24 982 435,00 0,00 24 982 435,00 VERENIGD KONINKRIJK 14,82 14,67862 124 768 270,00 0,00 124 768 270,00 TOTAAL EU-28 100,00 100,00 850 000 000,00 0,00 850 000 000,00",
  "source": "EUR LEX"
}