{
  "url": "http://www.w3.org/1999/xhtml\">",
  "content": "L_2006079NL.01000101.xml 16.3.2006 NL Publicatieblad van de Europese Unie L 79/1 VERORDENING (EG) N r. 426/2006 VAN DE RAAD van 9 maart 2006 tot wijziging van bijlage I bij Verordening (EEG) nr. 2658/87 met betrekking tot de tarief- en statistieknomenclatuur en het gemeenschappelijk douanetarief DE RAAD VAN DE EUROPESE UNIE, Gelet op het Verdrag tot oprichting van de Europese Unie, en met name op artikel 26, Gezien het voorstel van de Commissie, Overwegende hetgeen volgt: (1) In de gecombineerde nomenclatuur die is opgenomen in bijlage I bij Verordening (EEG) nr. 2658/87 van de Raad ( 1 ) , wordt de heffing van het douanerecht op autonome basis en voor onbepaalde tijd voor bepaalde goederen van hoofdstuk 27 geschorst, indien deze bestemd zijn om een aangewezen behandeling te ondergaan, mits wordt voldaan aan bepaalde voorwaarden die zijn vastgesteld bij Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( 2 ) . (2) Bepaalde soorten afvalolie die bestemd zijn om te worden gerecycleerd en worden ingedeeld onder GN-code 2710 99 00 komen thans niet voor deze vrijstelling in aanmerking. (3) Dezelfde tariefbehandeling moet, met name om milieutechnische redenen die met de opwerking van afgewerkte olie verband houden, eveneens worden toegekend aan afvalolie en onder dezelfde groep vallende olie, mits aan alle technische en juridische voorwaarden wordt voldaan. Het is derhalve in het belang van de Gemeenschap de schorsing van de douanerechten op autonome basis en voor onbepaalde tijd tot deze producten uit te breiden. (4) Verordening (EEG) nr. 2658/87 moet derhalve dienovereenkomstig worden gewijzigd. (5) Daar de bij deze verordening ingevoerde wijziging vanaf dezelfde datum moet gelden als de gecombineerde nomenclatuur voor 2006, die is opgenomen in Verordening (EG) nr. 1719/2005 van de Commissie ( 3 ) , moet zij onmiddellijk in werking treden en moet zij worden toegepast met ingang van 1 januari 2006, HEEFT DE VOLGENDE VERORDENING VASTGESTELD: Artikel 1 In bijlage I, tweede deel — Tabel der douanerechten, afdeling V, hoofdstuk 27, bij Verordening (EEG) nr. 2658/87 wordt de tekst in kolom 3, voor GN-code 2710 99 00, vervangen door: „3,5 ( 4 ) Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 januari 2006. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 maart 2006. Voor de Raad De voorzitter J. PRÖLL ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 267/2006 ( PB L 47 van 17.2.2006, blz. 1 ). ( 2 ) PB L 253 van 11.10.1993, blz. 1 . Verordening laatstelijk gewijzigd bij Verordening (EG) nr. 215/2006 ( PB L 38 van 9.2.2006, blz. 11 ). ( 3 ) PB L 286 van 28.10.2005, blz. 1 . ( 4 ) Dit douanerecht is, op autonome basis, geschorst voor onbepaalde tijd voor de producten die bestemd zijn om een aangewezen behandeling te ondergaan (Taric-code 2710990010). Het in aanmerking komen voor deze schorsing is onderworpen aan de voorwaarden en bepalingen die zijn vastgesteld bij de op dit gebied geldende communautaire bepalingen (zie de artikelen 291 tot en met 300 van Verordening (EEG) nr. 2454/93 van de Commissie ( PB L 253 van 11.10.1993, blz.1 ), en latere wijzigingen).”.",
  "source": "EUR LEX"
}