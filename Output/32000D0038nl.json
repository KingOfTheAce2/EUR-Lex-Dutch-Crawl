{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0038:NL:HTML\">",
  "content": "EUR-Lex - 32000D0038 - NL Avis juridique important | 32000D0038 2000/38/EG: Beschikking van de Commissie van 16 december 1999 tot vaststelling van een financiële bijdrage van de Gemeenschap in de door Frankrijk gedane uitgaven ter bestrijding van voor planten en voor plantaardige producten schadelijke organismen (kennisgeving geschied onder nummer C(1999) 4520) (Slechts de tekst in de Franse taal is authentiek) Publicatieblad Nr. L 012 van 18/01/2000 blz. 0034 - 0035 BESCHIKKING VAN DE COMMISSIE van 16 december 1999 tot vaststelling van een financiële bijdrage van de Gemeenschap in de door Frankrijk gedane uitgaven ter bestrijding van voor planten en voor plantaardige producten schadelijke organismen (kennisgeving geschied onder nummer C(1999) 4520) (Slechts de tekst in de Franse taal is authentiek) (2000/38/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 77/93/EEG van de Raad van 21 december 1976 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen(1), laatstelijk gewijzigd bij Richtlijn 1999/53/EG van de Commissie(2), en met name op artikel 19 quater, Overwegende hetgeen volgt: (1) Overeenkomstig Richtlijn 77/93/EEG kunnen lidstaten in aanmerking komen voor een financiële bijdrage van de Gemeenschap in de uitgaven die rechtstreeks voortvloeien uit de noodzakelijke maatregelen die zijn getroffen of worden overwogen met het oog op de bestrijding van schadelijke organismen die uit een derde land of uit een ander gebied van de Gemeenschap zijn binnengebracht, om deze organismen uit te roeien of, als dat niet mogelijk is, de verspreiding ervan tegen te gaan. (2) Frankrijk heeft verzocht om toekenning van een dergelijke financiële bijdrage van de Gemeenschap en heeft programma's ingediend van maatregelen voor de uitroeiing van Clavibacter michiganensis ssp. sepedonicus (Smith) Davis et al., het organisme dat aardappelringrot veroorzaakt en dat in 1997 in Frankrijk is binnengebracht, Globodera pallida (Wollenweber) Behrens en Globodera rostochiensis (Stone) Behrens, dat in 1997 in Frankrijk is binnengebracht, en Xanthomonas axonopodis pv. dieffenbachiae (Mc Culloch &  Pirone) Vauterin et al., dat eveneens in 1997 in Frankrijk in binnengebracht. In deze programma's zijn de te verwezenlijken doelstellingen, de uit te voeren maatregelen, alsmede de duur en de kosten van de maatregelen vastgelegd zodat de Gemeenschap kan bijdragen in de financiering ervan. (3) De financiële bijdrage van de Gemeenschap kan ten hoogste 50 % van de voor steun in aanmerking komende uitgaven dekken. (4) De uitgaven die Frankrijk in de jaren 1997, 1998 en 1999 heeft gedaan, vloeien rechtstreeks voort uit de destructie van besmette planten en plantaardige producten, de desinfectie van machines en bedrijven, fytosanitaire inspecties, de bemonstering en analyse van planten en financiële verliezen. (5) Dankzij de door Frankrijk verstrekte technische informatie heeft het Permanent Plantenziektekundig Comité de situatie nauwkeurig en volledig kunnen onderzoeken. (6) De overzeese departementen krijgen een specifieke financiële bijdrage van de Gemeenschap voor de uitvoering van een programma voor de uitroeiing en bestrijding van voor planten en voor plantaardige producten schadelijke organismen, met uitzondering van Xanthomonas axonopodis. (7) De in artikel 2 bedoelde bijdrage laat een mogelijke bijdrage voor andere uitgaven vermeld in de Franse aanvraag, maar niet in aanmerking genomen in deze beschikking, of voor andere bestaande of toekomstige maatregelen die noodzakelijk zijn voor het uitroeien of bestrijden van de betrokken schadelijke organismen, onverlet; een bijdrage zal afhangen van een volgende beschikking. (8) Deze beschikking laat de resultaten van de door de Commissie krachtens artikel 19 quinquies van Richtlijn 77/93/EEG uit te voeren controles, waarbij wordt nagegaan of het binnenbrengen van de betrokken schadelijke organismen toe te schrijven is aan gebrekkige onderzoeken of inspecties, en de consequenties van deze controles onverlet. (9) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De toekenning van een financiële bijdrage van de Gemeenschap in de door Frankrijk gedane uitgaven die rechtstreeks voortvloeien uit noodzakelijke maatregelen als bedoeld in artikel 19 quater, lid 2, van Richtlijn 77/93/EEG, ter bestrijding van Clavibacter michiganensis, Globodera pallida, Globodera rostochiensis en Xanthomonas axonopodis, wordt goedgekeurd. Artikel 2 De financiële bijdrage van de Gemeenschap bedraagt ten hoogste 89972 EUR. Deze bijdrage wordt als volgt verdeeld: - 5437 EUR voor maatregelen ter bestrijding van Clavibacter michiganensis, - 3821 EUR voor maatregelen ter bestrijding van Globodera pallida en Globodera rostochiensis, - 80714 EUR voor maatregelen ter bestrijding van Xanthomonas axonopodis. Artikel 3 1. Afhankelijk van de controles door de Commissie overeenkomstig artikel 19 quinquies, lid 1, van Richtlijn 77/93/EEG, wordt de financiële bijdrage van de Gemeenschap pas betaald als aan de Commissie bewijsstukken zijn voorgelegd over het vóórkomen en de uitroeiing van de in artikel 1 genoemde schadelijke organismen. 2. De in lid 1 bedoelde bewijsstukken moeten het volgende omvatten: a) een verslag over de uitroeiing voor ieder bedrijf waar planten en plantaardige producten zijn gedestrueerd. Het verslag moet informatie bevatten over: - de plaats en het adres van het bedrijf, - de datum waarop de aanwezigheid van de schadelijke organismen werd vermoed en de datum waarop de aanwezigheid ervan werd bevestigd, - de hoeveelheid gedestrueerde planten en plantaardige producten, - de destructie- en desinfectiemethodes, - de hoeveelheid monsters die is genomen voor onderzoeken en tests om de aanwezigheid van de schadelijke organismen op te sporen, - de testmethode, - de resultaten van onderzoeken en/of tests, - de vermoedelijke oorsprong van de besmetting in Frankrijk; b) een verslag over de controle op de aanwezigheid van de in artikel 1 genoemde schadelijke organismen en over de omvang van de besmetting met deze organismen, met gedetailleerde gegevens over in dat verband uitgevoerde inspecties en tests; c) een financieel verslag met een lijst van begunstigden en hun adres en de verrichte betalingen (exclusief BTW en heffingen). Artikel 4 Deze beschikking is gericht tot de Franse Republiek. Gedaan te Brussel, 16 december 1999. Voor de Commissie David BYRNE Lid van de Commissie (1) PB L 26 van 31.1.1977, blz. 20. (2) PB L 142 van 5.6.1999, blz. 29.",
  "source": "EUR LEX"
}