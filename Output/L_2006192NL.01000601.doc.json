{
  "url": "http://www.w3.org/1999/xhtml\">",
  "content": "L_2006192NL.01000601.xml 13.7.2006 NL Publicatieblad van de Europese Unie L 192/6 VERORDENING (EG) N r. 1056/2006 VAN DE COMMISSIE van 12 juli 2006 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3 van voornoemde tabel. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek. HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juli 2006. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 996/2006 van de Commissie ( PB L 179 van 1.7.2006, blz. 26 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 648/2005 van het Europees Parlement en de Raad ( PB L 117 van 4.5.2005, blz. 13 ). BIJLAGE Omschrijving Indeling (GN-code) Motivering (1) (2) (3) 1. Een draagbaar, op batterijen werkend toestel voor het opnemen en weergeven van digitaal geluid en video bestaande in een enkele behuizing: — een harde schijf met een geheugencapaciteit van 30 GB; — een kleurenscherm met een diagonaal van 6,35 cm (2,5 inch); — een microfoon en — een ontvangsttoestel voor radio-omroep. Het apparaat ondersteunt de volgende bestandsformaten: MPEG1, MPEG2, MPEG4, DivX, XviD, WMV, MJPEG, MP3 en WMA. Het kan via een USB-poort worden aangesloten op een automatische gegevensverwerkende machine teneinde de mediabestanden te downloaden of te uploaden. Het kan ook op diverse apparaten worden aangesloten door middel van een audio/video (A/V)-interface. Het kan tot 15 000 liederen of 120 uur digitale video opnemen, of maximaal 25 000 foto's opslaan. Het kan ook spraak opnemen 8521 90 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 3 op afdeling XVI en de tekst van GN-codes 8521 en 8521 90 00. Aangezien het apparaat een specifieke functie heeft, is indeling als geheugeneenheid onder post 8471 uitgesloten (aantekeningen 5B) en 5E) op hoofdstuk 84). Gezien de mogelijkheden van het apparaat, is de hoofdfunctie ervan het opnemen of weergeven van video, zoals omschreven in post 8521. Daarom is indeling onder de posten 8520 en 8527 uitgesloten. Het product is noch een ontvangsttoestel voor televisie noch een videomonitor en daarom is indeling onder post 8528 uitgesloten. Aangezien het apparaat een functie heeft die elders in hoofdstuk 85 (post 8521) wordt gespecificeerd, is indeling onder post 8543 uitgesloten 2. Een artikel bestaande uit: — een balpen met verwisselbaar inktpatroon en — een flash-geheugen met een capaciteit van 128 MB en een USB-connector die in de USB-poort van een automatische gegevensverwerkende machine kan worden aangesloten. De samenstellende delen kunnen onafhankelijk van elkaar worden gebruikt 8523 90 90 De indeling is vastgesteld op basis van de algemene regels 1, 3b) en 6 voor de interpretatie van de gecombineerde nomenclatuur en de tekst van de GN-codes 8523, 8523 90 en 8523 90 90. Het product is een samengesteld artikel bestaande uit een pen en een USB-flash-geheugen. Gezien de waarde van de samenstellende delen, dient het artikel in de eerste plaats voor de opslag van gegevens (post 8523). De functie van het USB-flash-geheugen is dezelfde als die van een flash-geheugenkaart, namelijk de tijdelijke opslag van digitale gegevens (waaronder MP3-bestanden). De aanwezigheid van een USB-connector verandert die functie niet. Bijgevolg is een USB-flash-geheugen geen automatische gegevensverwerkende machine of een eenheid daarvan. Daarom is indeling onder post 8471 uitgesloten (aantekening 5 E) op hoofdstuk 84) 3. Een artikel bestaande uit: — een horloge met uitsluitend een mechanische wijzerplaat en — een flash-geheugen met een capaciteit van 128 MB en een USB-connector die in de USB-poort van een automatische gegevensverwerkende machine kan worden aangesloten. De samenstellende delen kunnen onafhankelijk van elkaar worden gebruikt 8523 90 90 De indeling is vastgesteld op basis van de algemene regels 1, 3b) en 6 voor de interpretatie van de gecombineerde nomenclatuur en de tekst van de GN-codes 8523, 8523 90 en 8523 90 90. Het product is een samengesteld artikel bestaande uit een horloge en een USB-flash-geheugen. Gezien de waarde van de samenstellende delen, dient het artikel in de eerste plaats voor de opslag van gegevens (post 8523). De functie van het USB-flash-geheugen is dezelfde als die van een flash-geheugenkaart, namelijk de tijdelijke opslag van digitale gegevens (waaronder MP3-bestanden). De aanwezigheid van een USB-connector verandert die functie niet. Bijgevolg is een USB-flash-geheugen geen automatische gegevensverwerkende machine of een eenheid daarvan. Daarom is indeling onder post 8471 uitgesloten (aantekening 5 E) op hoofdstuk 84) 4. Acht kleine kunststof kubussen met 48 vlakken, aan twee ribben bij elkaar gehouden. De positie van de kubussen kan worden veranderd zodat er geometrische vormen met correcte illustraties ontstaan 9503 60 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 9503, 9503 60 en 9503 60 90. Aangezien de kubussen gemanipuleerd moet worden om de correcte illustraties te verkrijgen, wordt het product beschouwd als een puzzel",
  "source": "EUR LEX"
}