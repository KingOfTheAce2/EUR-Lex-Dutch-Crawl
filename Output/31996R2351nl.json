{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2351:NL:HTML\">",
  "content": "EUR-Lex - 31996R2351 - NL Avis juridique important | 31996R2351 Verordening (EG) nr. 2351/96 van de Commissie van 10 december 1996 tot vaststelling van de volumes bij overschrijding waarvan voor tomaten aanvullende invoerrechten worden toegepast Publicatieblad Nr. L 320 van 11/12/1996 blz. 0013 - 0014 VERORDENING (EG) Nr. 2351/96 VAN DE COMMISSIE van 10 december 1996 tot vaststelling van de volumes bij overschrijding waarvan voor tomaten aanvullende invoerrechten worden toegepast DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (1), laatstelijk gewijzigd bij Verordening (EG) nr. 1363/95 (2), en met name op artikel 24, lid 4, Overwegende dat in artikel 2 van Verordening (EG) nr. 1555/96 van de Commissie van 30 juli 1996 houdende uitvoeringsbepalingen van de regeling met betrekking tot de aanvullende invoerrechten in de sector groenten en fruit (3), de reactieniveaus (volume) en de toepassingsperiodes van de aanvullende invoerrechten zijn vastgesteld; Overwegende dat in artikel 5, lid 4, van de Overeenkomst inzake de landbouw (4) de criteria zijn vastgelegd voor de vaststelling, door de Commissie, van de volumes bij overschrijding waarvan voor bepaalde soorten groenten en fruit aanvullende invoerrechten worden toegepast (reactieniveau); dat krachtens artikel 5, lid 6, van voornoemde Overeenkomst de periodes waarin aanvullende invoerrechten worden toegepast, kunnen worden vastgesteld naar gelang van de kenmerken van de bederfelijke produkten en seizoenprodukten; Overwegende dat, op grond van bovenbedoelde criteria, voor tomaten de volumes bij overschrijding waarvan aanvullende invoerrechten worden toegepast, moeten worden vastgesteld op de niveaus die in de bijlage bij deze verordening voor de overeenkomstige periodes zijn vastgesteld; Overwegende dat het ComitÃ© van beheer voor groenten en fruit geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 De volumes bij overschrijding waarvan de in artikel 2 van Verordening (EG) nr. 1555/96 bedoelde aanvullende invoerrechten voor tomaten worden toegepast, worden voor het verkoopseizoen 1997/1998 vastgesteld op de in de bijlage aangegeven niveaus. Artikel 2 Deze verordening treedt in werking op 1 januari 1997. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 10 december 1996. Voor de Commissie Franz FISCHLER Lid van de Commissie (1) PB nr. L 118 van 20. 5. 1972, blz. 1. (2) PB nr. L 132 van 16. 6. 1995, blz. 8. (3) PB nr. L 193 van 3. 8. 1996, blz. 1. (4) PB nr. L 336 van 23. 12. 1994, blz. 22. BIJLAGE >RUIMTE VOOR DE TABEL>",
  "source": "EUR LEX"
}