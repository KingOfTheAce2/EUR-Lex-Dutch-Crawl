{
  "url": "http://www.w3.org/1999/xhtml\">",
  "content": "L_2007115NL.01002001.xml 3.5.2007 NL Publicatieblad van de Europese Unie L 115/20 BESCHIKKING VAN DE COMMISSIE van 23 april 2007 betreffende een financiële bijdrage van de Gemeenschap in de kosten van urgente maatregelen ter bestrijding van aviaire influenza in Nederland in 2006 (Kennisgeving geschied onder nummer C(2007) 1746) (Slechts de tekst in de Nederlandse taal is authentiek) (2007/270/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 3, lid 3, en artikel 3 bis, lid 1, Overwegende hetgeen volgt: (1) Beschikking 90/424/EEG stelt de procedures vast voor de financiële bijdrage van de Gemeenschap in de kosten van gerichte veterinaire maatregelen, waaronder urgente maatregelen. Beschikking 90/424/EEG, gewijzigd bij Beschikking 2006/53/EG ( 2 ) , voorziet in de toekenning aan de lidstaten van een financiële bijdrage van de Gemeenschap in bepaalde kosten van maatregelen voor de uitroeiing van aviaire influenza. (2) In Nederland hebben zich in 2006 uitbraken van aviaire influenza voorgedaan. Het uitbreken van die ziekte vormt een ernstig risico voor de veestapel in de Gemeenschap. Nederland heeft op grond van artikel 3 bis, lid 2, van Beschikking 90/424/EEG maatregelen ter bestrijding van die uitbraken genomen. (3) De financiële bijdrage van de Gemeenschap wordt verleend op voorwaarde dat de geplande maatregelen daadwerkelijk zijn uitgevoerd en de bevoegde autoriteiten de Commissie binnen bepaalde termijnen alle nodige informatie verstrekken. (4) Verordening (EG) nr. 349/2005 van de Commissie van 28 februari 2005 tot vaststelling van voorschriften inzake de communautaire financiering van de in Beschikking 90/424/EEG van de Raad bedoelde urgente maatregelen en maatregelen ter bestrijding van bepaalde dierziekten ( 3 ) heeft, na de wijziging van Beschikking 90/424/EEG bij Beschikking 2006/53/EG, niet langer betrekking op aviaire influenza. Daarom moet in deze beschikking uitdrukkelijk worden bepaald dat de toekenning van een financiële bijdrage aan Nederland afhankelijk is van de naleving van bepaalde voorschriften van Verordening (EG) nr. 349/2005. (5) Artikel 3 bis, lid 3, van Beschikking 90/424/EEG bepaalt dat de financiële bijdrage van de Gemeenschap 50 % van de door de lidstaat gemaakte subsidiabele kosten bedraagt. (6) Nederland heeft volledig voldaan aan zijn technische en administratieve verplichtingen als bedoeld in artikel 3, lid 3, en artikel 3 bis, lid 2, van Beschikking 90/424/EEG. Nederland heeft de Commissie op 30 augustus 2006 informatie doen toekomen over de kosten die het in het kader van deze uitbraak heeft gemaakt en heeft daarna verder alle nodige informatie verstrekt over de vergoedingskosten en de operationele uitgaven. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Financiële bijdrage van de Gemeenschap 1.   De Gemeenschap kan Nederland een financiële bijdrage verlenen in de kosten die deze lidstaat heeft gemaakt voor de in artikel 3 bis, lid 2, van Beschikking 90/424/EEG bedoelde maatregelen ter bestrijding van aviaire influenza in 2006. De financiële bijdrage bedraagt 50 % van de gemaakte kosten die voor financiering door de Gemeenschap in aanmerking komen. 2.   Voor de toepassing van deze beschikking zijn de artikelen 2 tot en met 5, de artikelen 7 en 8, artikel 9, leden 2, 3 en 4, en artikel 10, van Verordening (EG) nr. 349/2005 van overeenkomstige toepassing. Artikel 2 Adressaat Deze beschikking is gericht tot het Koninkrijk der Nederlanden. Gedaan te Brussel, 23 april 2007. Voor de Commissie Markos KYPRIANOU Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 29 van 2.2.2006, blz. 37 . ( 3 ) PB L 55 van 1.3.2005, blz. 12 .",
  "source": "EUR LEX"
}