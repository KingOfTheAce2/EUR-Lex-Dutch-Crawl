{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0624:NL:HTML\">",
  "content": "EUR-Lex - 31985D0624 - NL Avis juridique important | 31985D0624 85/624/EEG: Beschikking van de Commissie van 16 december 1985 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken (Slechts de tekst in de Duitse taal is authentiek) Publicatieblad Nr. L 379 van 31/12/1985 blz. 0020 - 0021 BESCHIKKING VAN DE COMMISSIE  van 16 december 1985 tot machtiging van de Bondsrepubliek Duitsland om de handel in zaaizaad van  bepaalde rassen van landbouwgewassen te beperken (Slechts de tekst in de Duitse taal is authentiek)  (85/624/EEG) DE COMMISSIE VAN DE EUROPESEGEMEENSCHAPPEN, Gelet op het Verdrag tot  oprichting van de Europese Economische Gemeenschap, Gelet op Richtlijn 70/457/EEG van de Raad van  29 september 1970 betreffende de gemeenschappelijke rassenlijst voor landbouwgewassen  (1),  laatstelijk gewijzigd bij Richtlijn 80/1141/EEG  (2), en met name op artikel 15, lid 2, Gezien het  door de Bondsrepubliek Duitsland gedane verzoek, Overwegende dat krachtens artikel 15, lid 1, van  voornoemde richtlijn zaaizaad of pootgoed van rassen die in 1983 in ten minste één van de  Lid-Staten officieel zijn toegelaten en die overigens voldoen aan de bepalingen van de richtlijn,  na 31 december 1985 in de Gemeenschap aan geen enkele handelsbeperking ten aanzien van het ras meer  zijn onderworpen; Overwegende dat evenwel in artikel 15, lid 2, van voornoemde richtlijn is bepaald  dat de Lid-Staat die daarom verzoekt, kan worden gemachtigd de handel in zaaizaad en pootgoed van  bepaalde rassen te verbieden; Overwegende dat de Bondsrepubliek Duitsland voor een aantal rassen  van verschillende gewassen om een dergelijke machtiging heeft verzocht; Overwegende dat de  betrokken maïsrassen, voor wat de cultuur- of gebruikswaarde betreft, in de Bondsrepubliek  Duitsland niet aan een officieel onderzoek te velde zijn onderworpen met het oog op het Duitse  verzoek; Overwegende dat de betrokken haverrassen van een wintervorm zijn; dat de betrokken  maïsrassen een FAO-rijpheidsklasse-index van meer dan 350 hebben; dat het algemeen bekend is dat de  wintervormen van haver en de maïsrassen met een FAO-rijpheidsklasse-index van meer dan 350 nog niet  geschikt zijn om in de Bondsrepubliek Duitsland te worden verbouwd voor alle gebruiksvormen  (artikel 15, lid 3, sub c), tweede geval, van voornoemde richtlijn); Overwegende dat derhalve in  alle opzichten moet worden voldaan aan het verzoek van de Bondsrepubliek Duitsland betreffende deze  rassen; Overwegende dat de in deze beschikking vervatte maatregelen in overeenstemming zijn met het  advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE  BESCHIKKING GEGEVEN: Artikel 1 De Bondsrepubliek Duitsland wordt gemachtigd om op  haar hele grondgebied de handel te verbieden in zaaizaad van de volgende in de gemeenschappelijke  rassenlijst voor landbouwgewassen van 1986 vermelde rassen: Granen: 1.  Avena sativa L.  Mutine,Tanagra; 2.Zea mays L.  Agri,Aiace,Alaska,Amanda,Bill,Codone,Cristina,Dream,Duc,Fandango,Gain,Iperon,Lance,Larry,Malaga,Meteor,Nebraska,Nitor,Ozark,Plenus,Polaris,Procida,Rick,Rio  Bravo,Saba G 4518,Sabrina,Samba,Senechal,Sideral G 4668,Siviglia,Sonar,Tandem,      Tigri,Toledo,Tomeo,Torre,Tulipano,Voyager. Artikel 2 De in artikel 1 bedoelde machtiging zal  worden ingetrokken zodra wordt geconstateerd dat de voorwaarden voor de verlening ervan niet meer  zijn vervuld. Artikel 3 De Bondsrepubliek Duitsland deelt de Commissie mede vanaf welke datum en  op welke wijze zij van de in artikel 1 bedoelde machtiging gebruik maakt. De Commissie stelt de  andere Lid-Staten daarvan in kennis. Artikel 4 Deze beschikking is gericht tot de Bondsrepubliek  Duitsland. Gedaan te Brussel, 16 december 1985. Voor de Commissie Frans  ANDRIESSEN Vice-Voorzitter (1)  PB  nr. L 225 van 12. 10. 1970, blz. 1. (2)  PB nr. L 341 van 16. 12. 1980, blz. 27.",
  "source": "EUR LEX"
}