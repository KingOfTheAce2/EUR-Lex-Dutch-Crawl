{
  "url": "http://www.w3.org/1999/xhtml\">",
  "content": "L_2023163NL.01000701.xml 29.6.2023 NL Publicatieblad van de Europese Unie L 163/7 UITVOERINGSBESLUIT (EU) 2023/1318 VAN DE COMMISSIE van 28 juni 2023 tot rectificatie van Uitvoeringsbesluit (EU) 2022/1953 betreffende de onder Beschikking nr. 406/2009/EG van het Europees Parlement en de Raad vallende broeikasgasemissies voor elke lidstaat voor het jaar 2020 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 525/2013 van het Europees Parlement en de Raad van 21 mei 2013 betreffende een bewakings- en rapportagesysteem voor de uitstoot van broeikasgassen en een rapportagemechanisme voor overige informatie op nationaal niveau en op het niveau van de Unie met betrekking tot klimaatverandering, en tot intrekking van Beschikking nr. 280/2004/EG ( 1 ) , en met name artikel 19, lid 6, Overwegende hetgeen volgt: (1) Na de vaststelling van Uitvoeringsbesluit (EU) 2022/1953 van de Commissie ( 2 ) heeft de Commissie een fout vastgesteld in de bijlage bij dat besluit, namelijk dat een verkeerde hoeveelheid onder Besluit nr. 406/2009/EG van het Europees Parlement en de Raad ( 3 ) vallende broeikasgasemissies voor het Verenigd Koninkrijk is vastgesteld. (2) Met het oog op de rechtszekerheid moet Uitvoeringsbesluit (EU) 2022/1953 worden gecorrigeerd. (3) Dit besluit moet in werking treden op de dag van de bekendmaking ervan, zodat de in de artikelen 73 ter en 73 octies van Gedelegeerde Verordening (EU) nr. 389/2013 van de Commissie ( 4 ) bedoelde procedurele stappen kunnen worden uitgevoerd vóór 9 september 2023, de datum waarop de nalevingsperiode van de tweede verbintenisperiode van het Protocol van Kyoto afloopt, HEEFT HET VOLGENDE BESLUIT VASTGESTELD: Artikel 1 In de tabel in de bijlage bij Besluit (EU) 2022/1953 wordt in de rij voor het Verenigd Koninkrijk, in de tweede kolom, het getal “298 936 220” vervangen door het getal “296 123 996”. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 28 juni 2023. Voor de Commissie De voorzitter Ursula VON DER LEYEN ( 1 ) PB L 165 van 18.6.2013, blz. 13 . ( 2 ) Uitvoeringsbesluit (EU) 2022/1953 van de Commissie van 7 oktober 2022 betreffende de onder Beschikking nr. 406/2009/EG van het Europees Parlement en de Raad vallende broeikasgasemissies voor elke lidstaat voor het jaar 2020 ( PB L 269 van 17.10.2022, blz. 17 ). ( 3 ) Beschikking nr. 406/2009/EG van het Europees Parlement en de Raad van 23 april 2009 inzake de inspanningen van de lidstaten om hun broeikasgasemissies te verminderen om aan de verbintenissen van de Gemeenschap op het gebied van het verminderen van broeikasgassen tot 2020 te voldoen ( PB L 140 van 5.6.2009, blz. 136 ). ( 4 ) Verordening (EU) nr. 389/2013 van de Commissie van 2 mei 2013 tot instelling van een EU-register overeenkomstig Richtlijn 2003/87/EG van het Europees Parlement en de Raad, Beschikkingen nrs. 280/2004/EG en 406/2009/EG van het Europees Parlement en de Raad en tot intrekking van de Verordeningen (EU) nr. 920/2010 en 1193/2011 van de Commissie ( PB L 122 van 3.5.2013, blz. 1 ).",
  "source": "EUR LEX"
}