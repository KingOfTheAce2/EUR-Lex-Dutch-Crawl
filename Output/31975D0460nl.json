{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0460:NL:HTML\">",
  "content": "EUR-Lex - 31975D0460 - NL Avis juridique important | 31975D0460 75/460/EEG: Besluit van de Raad van 22 juli 1975 houdende vaststelling van programma's voor gemeenschappelijk onderzoek en van programma's voor de coördinatie van het onderzoek op het gebied van leukoses bij dieren, mest en gier, de rundvleesproduktie en de produktie van plantaardige eiwitten Publicatieblad Nr. L 199 van 30/07/1975 blz. 0037 - 0042 Bijzondere uitgave in het Fins: Hoofdstuk 3 Deel 6 blz. 0133 Bijzondere uitgave in het Grieks: Hoofdstuk 03 Deel 33 blz. 0064 Bijzondere uitgave in het Zweeds: Hoofdstuk 3 Deel 6 blz. 0133 ++++ BESLUIT VAN DE RAAD van 22 juli 1975 houdende vaststelling van programma's voor gemeenschappelijk onderzoek en van programma's voor de coordinatie van het onderzoek op het gebied van leukoses bij dieren , mest en gier , de rundvleesproduktie en de produktie van plantaardige eiwitten ( 75/460/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 43 , Gezien het voorstel van de Commissie , Gezien het advies van het Europese Parlement ( 1 ) , Overwegende dat bij Verordening ( EEG ) nr . 1728/74 van de Raad van 27 juni 1974 betreffende de coordinatie van het onderzoek in de landbouw ( 2 ) , is bepaald dat de nationale acties op het gebied van het onderzoek in de landbouw op communautair niveau gecoordineerd worden , ten einde een bijdrage te leveren tot de verwezenlijking van de doelstellingen van het gemeenschappelijk landbouwbeleid ; Overwegende dat in artikel 5 van genoemde verordening is bepaald dat de Raad besluit tot specifieke maatregelen voor de coordinatie van onderzoekactiviteiten , om een rationele organisatie van de aangewende middelen , een doelmatig gebruik van de resultaten en een gedragslijn die in overeenstemming is met de doelstellingen van het gemeenschappelijk landbouwbeleid , mogelijk te maken , alsmede tot uitvoering van gemeenschappelijke projecten die ten doel hebben de in de Lid-Staten ondernomen activiteiten op gebieden die van bijzonder communautair belang zijn , te versterken of aan te vullen ; Overwegende dat de vooruitgang op het gebied van het onderzoek inzake besmettelijke veeziekten rechtstreeks bijdraagt tot verhoging van de produktiviteit van de landbouwbedrijven en grote belemmeringen voor de harmonisatie van de wetgevingen en voor het handelsverkeer in dieren en dierlijke produkten , zowel binnen de Gemeenschap als met derde landen , uit de weg ruimt ; dat het ontbreken van een differentiële diagnose tussen pluimveeleukose en de ziekte van Marek en het gebrek aan kennis inzake de weerstandsmechanismen tegen deze ziektes ernstige gevaren voor de pluimveeteelt oplevert ; dat het ontbreken van een betrouwbare methode voor de diagnose van runderleukose een belemmering vormt voor het vrije verkeer van levende runderen ; Overwegende dat door de trend tot specialisatie en intensivering van de veefokkerij grote bedrijven voor intensieve fokkerij , vaak zonder weidegrond , zijn ontstaan ; dat het lozen van dierlijk afval uit deze bedrijven ernstige problemen op het gebied van de milieuverontreiniging met zich brengt , in het bijzonder wanneer deze bedrijven , zoals vaak het geval is , zich in de nabijheid van bewoonde centra bevinden ; dat bovendien deze mest en gier waardevol kan zijn voor het vruchtbaar maken van de bouwgronden ; dat hiervoor gewoonlijk kunstmest wordt gebruikt , waarvan de prijs hoog is en de voorziening op lange termijn niet verzekerd is ; dat intensief gebruik van kunstmest ook gevaar voor milieuverontreiniging oplevert ; Overwegende dat het inkomen van een groot deel van de landbouwbedrijven in de Gemeenschap afhankelijk is van de resultaten van de rundvleesproduktie ; dat , nog afgezien van structurele moeilijkheden , het rendement van de intensieve rundveehouderij niet bevredigend is ; dat de noodzakelijke produktiviteitsstijging niet door verhoging van de prijzen kan worden bereikt ; dat zowel de fokmethoden als de kwaliteit van het vlees en de vleesopbrengst per dier moeten worden verbeterd ; dat de vooruitgang bij het onderzoek op het gebied van de rundvleesproduktie gewoonlijk minder snel is en minder rechtstreeks en minder gemakkelijk in toepassing kan worden gebracht ; Overwegende dat de Gemeenschap te kampen heeft met een ernstig tekort bij de voorziening met voor veevoeding bestemde eiwitten ; dat tevens de kosten van eiwithoudend voeder steeds meer gaan doorwegen in de kostprijs voor dierlijke produkten ; dat derhalve de eiwitproduktie in de Gemeenschap moet worden opgevoerd ; dat hiertoe een belangrijke bijdrage kan worden geleverd door het eiwitrendement van de thans in de Gemeenschap verbouwde gewassen te verhogen ; dat tegelijkertijd de invoering van nieuwe eiwitrijke plantensoorten en -rassen moet worden onderzocht ; dat tevens het gebruik van eiwitten in veevoeder wetenschappelijk moet worden onderzocht ; Overwegende dat voor de financiële deelname van de Gemeenschap een besluit van de Raad vereist is , BESLUIT : Artikel 1 1 . De programma's voor gemeenschappelijk onderzoek en de programma's voor de coordinatie van het onderzoek op het gebied van leukoses bij dieren en mest en gier , alsmede de programma's voor gemeenschappelijk onderzoek op het gebied van de rundvleesproduktie en de produktie van plantaardige eiwitten , die zijn omschreven in de bijlage , worden hierbij vastgesteld . 2 . De programma's gaan in 1975 van start . Artikel 2 De uitvoeringsbepalingen van dit besluit , betreffende met name de bij het wetenschappelijk onderzoek in het kader van een gemeenschappelijk programma in acht te nemen prioriteiten , de criteria voor het uitkiezen van de onderzoekcentra en de instituten die zullen worden verzocht om deel te nemen aan de specifieke acties , en de bijsturing van een programma gedurende de uitvoering ervan , zullen worden vastgesteld volgens de procedure van artikel 8 van Verordening  ( EEG ) nr . 1728/74 . Artikel 3 De Commissie draagt zorg voor de uitvoering van de programma's voor de coordinatie van het onderzoek op het gebied van leukoses bij dieren en mest en gier , in het bijzonder door het organiseren van studiebijeenkomsten , studiereizen , uitwisseling van onderzoekers , wetenschappelijke werkbijeenkomsten , alsmede door het verzamelen , de analyse en de bekendmaking van de resultaten . Artikel 4 Na de afsluiting van de programma's en uiterlijk op 31 juli 1977 brengt de Commissie verslag uit aan het Europese Parlement en aan de Raad over de resultaten van het onderzoek dat in het kader van de bij dit besluit vastgestelde programma's werd verricht en over de aanwending van de overeenkomstig artikel 5 van dit besluit aan deze acties toegewezen middelen . Artikel 5 De financiële deelneming van de Gemeenschap aan de uitvoering van de in artikel 1 bedoelde programma's bedraagt : Leukoses bij dieren : Coordinatieprogramma * 310 625 R.E . * Gemeenschappelijk programma * 1 350 750 R.E . * Mest en gier : Coordinatieprogramma * 153 750 R.E . * Gemeenschappelijk programma * 2 140 000 R.E . * Rundvleesproduktie : Gemeenschappelijk programma * 3 772 000 R.E . * Produktie van plantaardige eiwitten : Gemeenschappelijk programma * 2 572 875 R.E . * Gedaan te Brussel , 22 juli 1975 . Voor de Raad De Voorzitter G . MARCORA ( 1 ) PB nr . C 157 van 14 . 7 . 1975 , blz . 10 . ( 2 ) PB nr . L 182 van 5 . 7 . 1974 , blz . 1 . BIJLAGE WETENSCHAPPELIJKE INHOUD VAN DE PROGRAMMA'S I . LEUKOSES BIJ DIEREN Pluimveeleukose en ziekte van Marek a ) Programma voor de coordinatie van het onderzoek betreffende de differentiële diagnose tussen de ziekte van Marek en pluimveeleukose - Opstelling van gemeenschappelijke criteria voor de differentiële diagnose tussen de beide ziektes door middel van regelmatige contacten tussen de onderzoekers in de Lid-Staten onder leiding van de Commissie . b ) Programma voor gemeenschappelijk onderzoek betreffende de weerstandsmechanismen tegen de ziekte van Marek ten einde de doeltreffendheid van de vaccinatie te vergroten en nieuwe methoden te ontwikkelen voor de bestrijding van deze ziekte - Weerstandstype door vaccinatie verkregen weerstand : onderzoek inzake mislukkingen bij inentingen , genetisch weerstandsvermogen : onderzoek inzake de erfelijkheid van het weerstandsvermogen , vaccinatie voor de bestudering van het genetische weerstandsvermogen en de vatbaarheid voor de ziekte van Marek . - Bevordering van het weerstandsvermogen Onderzoek inzake de structuurantigenen van het virus en de antigenen verbonden met het virus van de ziekte van Marek en de met herpes verwante virussen . - Weerstandsmechanismen - antistoffen - de rol van antistoffen bij de genetische weestand , - de rol van humorale antistoffen bij door inenting verkregen immuniteit , - antistoffen en door de cel overgedragen immuniteit , - door de cel overgedragen immuniteit en rol van de macrofagen : de rol van deze macrofagen als specifieke overbrengers van door inenting verkregen en genetische weestand , - interferon , - weerstand van \" target cells \" tegen \" mutatie \" : invloed van kwaadaardige veranderingen van lymfcellen op eigenschappen van geinuteerde cellen , - natuurlijke hormonen : gevolgen van stress . Runderleukose a ) Programma voor de coordinatie van het onderzoek betreffende de verbetering van de diagnose van runderleukose om een betere controle over deze ziekte mogelijk te maken door het vinden van een eenvoudige , betrouwbare en genormaliseerde test voor diagnose in een vroeg stadium en door het onderzoek inzake besmettelijke veeziekten te bevorderen . - Ontwikkeling van specifieke methoden voor het in een vroeg stadium diagnostiseren van runderleukose , met inbegrip van studies over de toepassing van immunodiffusie , immunofluorescentie en proeftechnieken betreffende stralingsimmuniteit . - Differentiatie tussen plaatselijke en andere vormen van runderleukose met inbegrip van histologische studies over gezwellen . - Studies over celektroforese om cellen afkomstig van chronische en acute runderleukose van elkaar te kunnen onderscheiden . Deze studies zullen leiden tot : - normalisatie van de kleuringsmethoden bij het weefselonderzock ; - correlatie van de serologische gegevens met de verschillende histopathologische vormen van de ziekte . b ) Programma voor gemeenschappelijk onderzoek betreffende de virologische en actrologische aspecten , om de verwekker van runderleukose te identificeren en te onderzoeken - Methoden voor laboratoriumonderzoek - Ontwikkeling van methoden voor de produktie op grote schaal en de kwantificering van virusdeeltjes van het C-type . - Werkzaamheden in verband met cellijnen en culturen ; overbrenging in vitro ; technieken voor de titratie van het virus . - Bestudering van de biochemische , biofysische en antigenische eigenschappen van het virusdeeltje van het C-type en de rol hiervan bij de verwekking van leukose , in het bijzonder : verscheidene zuiveringsprocedés ; studies betreffende omgekeerde transcriptase , 60-70S RNA en eiwitten in het virusdeeltje van het C-type ; hybridisatie ; pogingen tot inductie van de ziekte met gezuiverde virusdeeltjes van het C-type . - Genetica en pathogenese van runderleukose , alsmede overbrenging ervan - Studies over \" gemaskeerde \" overbrenging Onderzoek om te ontdekken of er een latente fase bestaat ( geen symptomen , hoewel het virus aanwezig is ) en hoe deze fase ontstaat en in een andere overgaat ; studies over de ontwikkeling van leukose , onder andere over de rol van virusdeeltjes van het C-type ; overbrenging door ova en sperma . - Proefnemingen om de virulentie van de ziekteverwekker te verhogen : door overbrenging van celvrij en celbevattend , met leukose besmet materiaal op pasgeboren kalveren om de incubatietijd te verkorten , het virus in het gastdier te concentreren en de rol van de verwekker te bestuderen ; proeven om de overgang van de hematologische naar de tumorfase te vergemakkelijken ; overbrenging gepaard met een behandeling in de vorm van bestraling en immunos * ppressieve geneesmiddelen . - Besmetting van andere diersoorten met runderleukose . II . MEST EN GIER a ) Programma voor de coordinatie van het onderzoek betreffende de vaststelling van in de gehele Gemeenschap toepasselijke methoden voor de analyse van mest en gier en voor het vinden van aan de plaatselijke omstandigheden aangepaste oplossingen - Vergelijking van de analysemethoden ; - Bestrijding van stank en ziektekiemen door chemische behandeling in de mestopslagplaatsen ; - Bestrijding van in de veestallen geproduceerde stank ; - Gebruik van mest en gier , anders dan in de landbouw . b ) Programma voor gemeenschappelijk onderzoek ter intensievering en aanvulling van het onderzoek naar het gebruik van mest op het land - Produktie en opslag van drijmest , o.a . het doden van ziektekiemen , de verlaging van het stikstofgehalte en de biologische zuurstofbehoefte , bestudering van de chemische eigenschappen van stank en beluchting van mestopslagruimten , zulks om stankhinder te overwinnen . - Studie van de invloed van de fysische , chemische en microbiologische eigenschappen van drijfmest , en meer in het bijzonder zijn gehalte aan meststof , organische stof en verontreinigende stoffen , op de opbrengst en de kwaliteit van het gewas , de bodemgesteldheid , de bodemflora en -fauna de kwaliteit van het water naar gelang van de grondsoort , de hoeveelheid drijfmest , de behandeling van de drijfmest , de bemestingsperiode , het klimaat , de gewassen , de wijze van mest strooien . - Gehalte aan verontreinigende stoffen Gevolgen van verontreinigende stoffen , in het bijzonder van ziektekiemen en parasieten , zware metalen ( met name koper ) , antibiotica , antiseptische stoffen en detergentia . - Opstelling van een mathematisch model : de input zal de hoofdfactoren omvatten , zoals de eigenschappen van de mest , de grondsoort , het klimaat en de gewassen , om gegevens te verschaffen over de ecologische en economische gevolgen van verschillende op plaatselijk niveau genomen besluiten . III . RUNDVLEESPRODUKTIE Programma voor gemeenschappelijk onderzoek met het oog op een meer efficiënte rundvleesproduktie en ter verbetering van de opbrengst en van de kwaliteit van het vlees 1 . Het verkrijgen van een groter aantal levensvatbare kalveren door : - verbetering van de fok door middel van : - kortere tussenkalftijden ; - bronstsynchronisatie ; - geslachtsbepaling ; - superovulatie en ei-overplanting ; waarbij moet worden gelet op de praktische toepassingsmogelijkheden van deze methoden voor de verbetering van de veestapel en de toename van de rundvleesprodukte ; - vermindering van de kalversterfte ten gevolge van darmaandoeningen tijdens de eerste opfok en stofwisselingsziekten en aandoeningen van de ademhalingswegen bij en na de geboorte ; - vroege dekking en het gebruik van voor de eerste maal drachtige vaarzen die bestemd zijn voor de vleesproduktie , door bevordering van de drachtigheid op jongere leeftijd en geforceerd afkalven zonder daarbij de levensvatbaarheid van de kalveren en de kwaliteit van het geslachte dier en het vlees te verminderen , alsmede door aandacht te besteden aan de vraagstukken in verband met de controle , door middel van de voeding en van hormonen , op de groei , de bronst , het geboorteproces en de lactatie , met het oog op een efficiënt onderzoek op dit gebied . 2 . Verbetering van de kwaliteit van het vlees en verhoging van het gewicht van het geslachte dier door een beter inzicht in de genetische , fysiologische en voedingsfactoren die de ontwikkeling van het dier beïnvloeden door : - het gebruik van stieren om het slachtgewicht te verhogen ; - het bestuderen van het bedrag van de runderen ; - een doelmatiger voedergebruik bij de rundvleesproduktie ; - de bestudering van voedings - en fysiologische factoren die de groei en de ontwikkeling van rundvee beïnvloeden , gericht op de praktische toepassing van de resultaten van het onderzoek ; - de normalisatie van de criteria voor de bepaling van de slachtwaarde bij het levende en het geslachte dier en verbetering van de studie betreffende de kwaliteit van het geslachte dier en het vlees in het kader van het verslag van de proefnemingen op het gebied van de voeding en de erfelijkheid ; - verbetering van het gebruik van het geslachte dier door technologische middelen , te weten door onderzoek inzake de invloed van villen , verpakken en uitsnijden op de kwaliteit van het vlees . 3 . Het verkrijgen van een beter inzicht , eventueel met behulp van coordinatieprogramma's en vergelijkende studies over selectiecriteria , in de geschiktheid van de voornaamste Europese rassen voor het fokken van raszuivere dieren of voor kruising met Fries rundvee op het gebied van vruchtbaarheid , vroege geslachtsrijpheid , gemakkelijk afkalven , het genetisch weerstandsvermogen tegen aandoeningen bij de geboorte en de eerste opfok , het vermogen om jongen groot te brengen , de groei , de voederopname , de kwaliteitskenmerken van het geslachte dier en het vlees , door middel van een studie van de bloedgroepen en genetische merkers , met het oog op de selectie voor de produktie van vlees van goede kwaliteit . Bij dit onderzoek moet rekening gehouden worden met de economische aspecten van de rundvleesproduktie door een geïntegreerde biologische en economische benadering van het probleem om tot een evenwichtiger verhouding tussen de melk - en de rundvleesproduktie in de Gemeenschap te komen . IV . PLANTAARDIGE EIWITTEN Programma voor gemeenschappelijk onderzoek voor de kwalitatieve en kwantitatieve verbetering van plantaardige eiwitten - Methoden en technieken voor analyse en beoordeling van eiwitten - automatisering van de analyses ; - uitwerking van polyfenolen op de energiebalans en de verteerbaarheid van stikstof ; - verband tussen de verteerbaarheid in vivo van eiwitten enerzijds en de fysische oplosbaarheid en het oplosbaar maken ervan door verscheidene enzymen anderzijds . - Verbetering van gewassen met een hoog eiwitgehalte Onderzoek op het gebied van de erfelijkheid en de selectie : - voedergrassen en -peulgewassen - rol van stikstoffixerende bacteriën - methoden ter verbetering van rode klaver en luzerne - bemestingsresultaten - mogelijkheid tot selectie van voedergrassen op basis van hun eiwitgehalte - produktie van voedergrassen met een hoog eiwitgehalte . - peulvruchten - rol van stikstoffixerende bacteriën - studie van verschillende soorten eiwitten - verbetering van de erwtenteelt - methodologie van de oogstselectie naar eiwitgehalte - aanpassing van nieuwe gewassen aan Europese omstandigheden . - studie over het gebruik van bestaande Europese plantesoorten met een hoog eiwitgehalte . - Verbetering van de graanbouw - eiwitsynthese in granen , methoden en controle ; mogelijke genetische verschillen en gevolgen daarvan ; - mogelijkheden en methoden voor rasveredeling bij zelfbestuivende granen ( zachte tarwe , gerst ) : - selectie in grote verzamelingen ; - kruisingen ; - gebruik van mutaties ; - bestudering van selectiemaatstaven ; - erfelijkheidsonderzoek bij maïs , meer in het bijzonder : - de methoden voor het gebruik van Floury 2 and Opaque 2 genen ; - onderzoek naar modificerende agentia ; - bestudering van het verband tussen een hoog eiwitgehalte , de kwaliteit van de betrokken eiwitten en de zaadopbrengst .",
  "source": "EUR LEX"
}