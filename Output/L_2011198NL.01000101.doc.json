{
  "url": "http://www.w3.org/1999/xhtml\">",
  "content": "L_2011198NL.01000101.xml 30.7.2011 NL Publicatieblad van de Europese Unie L 198/1 UITVOERINGSVERORDENING (EU) Nr. 748/2011 VAN DE COMMISSIE van 28 juli 2011 tot 153e wijziging van Verordening (EG) nr. 881/2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa'ida-netwerk en de Taliban DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa'ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 19 juli 2011 besloten twee natuurlijke personen toe te voegen aan de lijst van personen, groepen en entiteiten waarvan de tegoeden en economische middelen dienen te worden bevroren. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt. (4) Teneinde de effectiviteit van de maatregelen waarin deze verordening voorziet te waarborgen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2011. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 worden de volgende vermeldingen toegevoegd aan de lijst „Natuurlijke personen”: a) „Abdul Rahim Ba’aysir (ook bekend als a) Abdul Rahim Bashir, b) 'Abd Al-Rahim Ba'asyir, c) 'Abd Al-Rahim Bashir, d) Abdurrahim Ba'asyir, e) Abdurrahim Bashir, (f) Abdul Rachim Ba'asyir, g) Abdul Rachim Bashir, h) Abdul Rochim Ba'asyir, i) Abdul Rochim Bashir, j) Abdurochim Ba'asyir, k) Abdurochim Bashir, l) Abdurrochim Ba'asyir, m) Abdurrochim Bashir, n) Abdurrahman Ba'asyir, o) Abdurrahman Bashir). Adres: Indonesië. Geboortedatum: a) 16.11.1977, b) 16.11.1974. Geboorteplaats: a) Solo, Indonesië; b) Sukoharjo, Centraal-Java, Indonesië. Nationaliteit: Indonesisch. Overige informatie: a) belangrijk leider van de Jemaah Islamiyah; b) vaders naam is Abu Bakar Ba'asyir. Datum van aanwijzing bedoeld in artikel 2 bis, lid 4, onder b): 19.7.2011.”; b) „Umar Patek (ook bekend als a) Omar Patek, b) Pa'tek, c) Pak Taek, d) Umar Kecil, e) Al Abu Syekh Al Zacky, f) Umangis Mike. Adres: a) Indonesië, b) Filipijnen. Geboortedatum: 1970. Geboorteplaats: Centraal-Java, Indonesië. Nationaliteit: Indonesisch. Overige informatie: belangrijk lid van Jemaah Islamiyah. Datum van aanwijzing bedoeld in artikel 2 bis, lid 4, onder b): 19.7.2011.”.",
  "source": "EUR LEX"
}