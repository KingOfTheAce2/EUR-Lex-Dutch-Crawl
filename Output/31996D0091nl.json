{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0091:NL:HTML\">",
  "content": "EUR-Lex - 31996D0091 - NL Avis juridique important | 31996D0091 96/91/EG: Besluit van de Raad van 22 januari 1996 betreffende de goedkeuring van de wijziging van artikel VII van het Verdrag inzake de visserij en de instandhouding van de levende rijkdommen van de zee in de Oostzee en de Belten Publicatieblad Nr. L 021 van 27/01/1996 blz. 0069 - 0070 BESLUIT VAN DE RAAD van 22 januari 1996 betreffende de goedkeuring van de wijziging van artikel VII van het Verdrag inzake de visserij en de instandhouding van de levende rijkdommen van de zee in de Oostzee en de Belten (96/91/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 43 juncto artikel 228, lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Overwegende dat het Verdrag inzake de visserij en de instandhouding van de levende rijkdommen van de zee in de Oostzee en de Belten, dat op 13 september 1973 te Gdansk werd ondertekend, is gewijzigd bij het op 11 november 1982 te Warschau ondertekende Protocol van de Conferentie van de vertegenwoordigers van de Verdragsluitende Staten; Overwegende dat de Gemeenschap op 18 maart 1984 is toegetreden tot het Verdrag inzake de visserij en de instandhouding van de levende rijkdommen van de zee in de Oostzee (3); Overwegende dat in de 20e vergadering van de Internationale Visserijcommissie voor de Oostzee is onderhandeld over een wijziging van artikel VII van het voornoemde Verdrag, die ertoe strekt de financiÃ«le bijdrage van de Verdragsluitende Staten nauwer te doen aansluiten bij de aandelen in de visrijkdommen die op grond van het Verdrag aan elk van deze Staten zijn toegewezen; Overwegende dat de voorgestelde wijziging van kracht zal worden negentig dagen na de datum waarop de Depotregering van alle Verdragsluitende Staten kennisgevingen van aanvaarding van die wijziging heeft ontvangen; Overwegende dat het, gezien de omvang van de in het kader van het Verdrag aan haar toekomende vangstmogelijkheden, in het belang van de Gemeenschap is de voorgestelde wijziging goed te keuren, BESLUIT: Artikel 1 De wijziging van artikel VII van het Verdrag inzake de visserij en de instandhouding van de levende rijkdommen van de zee in de Oostzee en de Belten wordt hierbij door de Gemeenschap goedgekeurd. De tekst van de wijziging is als bijlage bij dit besluit gevoegd. Artikel 2 De Voorzitter van de Raad is gemachtigd de persoon aan te wijzen die bevoegd is om de Depotregering overeenkomstig artikel XVI van het Verdrag kennis te geven van de goedkeuring door de Gemeenschap. Gedaan te Brussel, 22 januari 1996. Voor de Raad De Voorzitter W. LUCCHETTI (1) PB nr. C 252 van 28. 9. 1995, blz. 8. (2) Advies van 15 december 1995 (nog niet in het Publikatieblad verschenen). (3) PB nr. L 237 van 26. 8. 1983, blz. 4.",
  "source": "EUR LEX"
}