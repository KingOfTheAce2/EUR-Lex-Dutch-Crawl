{
  "url": "http://www.w3.org/1999/xhtml\">",
  "content": "L_2007258NL.01003901.xml 4.10.2007 NL Publicatieblad van de Europese Unie L 258/39 BESCHIKKING VAN DE COMMISSIE van 2 oktober 2007 tot vaststelling van een gemeenschappelijk formaat voor het indienen van gegevens en informatie overeenkomstig Verordening (EG) nr. 850/2004 van het Europees Parlement en de Raad betreffende persistente organische verontreinigende stoffen (Kennisgeving geschied onder nummer C(2007) 4409) (2007/639/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 850/2004 van het Europees Parlement en de Raad van 29 april 2004 betreffende persistente organische verontreinigende stoffen en tot wijziging van Richtlijn 79/117/EEG ( 1 ) , en met name op artikel 12, lid 4, Overwegende hetgeen volgt: (1) Overeenkomstig artikel 12 van Verordening (EG) nr. 850/2004 moeten de lidstaten regelmatig diverse gegevens en informatie bij de Commissie indienen. (2) Er dient een gemeenschappelijk formaat voor het indienen van die gegevens en informatie te worden vastgesteld. (3) De maatregelen waarin deze beschikking voorziet zijn in overeenstemming met het advies van het bij artikel 29 van Richtlijn 67/548/EEG van de Raad opgerichte comité ( 2 ) , HEEFT DE VOLGENDE BESCHIKKING GEGEVEN: Artikel 1 De lidstaten verstrekken de in artikel 12, leden 1, 2 en 3, van Verordening (EG) nr. 850/2004 vermelde gegevens en informatie aan de Commissie in het formaat dat in de bijlage bij deze beschikking is uiteengezet. Artikel 2 Deze beschikking is gericht tot de lidstaten. Gedaan te Brussel, 2 oktober 2007. Voor de Commissie Stavros DIMAS Lid van de Commissie ( 1 ) PB L 158 van 30.4.2004, blz. 7 . Gerectificeerde versie in PB L 229 van 29.6.2004, blz. 5 . ( 2 ) PB 196 van 16.8.1967, blz. 1 . Richtlijn laatstelijk gewijzigd bij Richtlijn 2006/121/EG van het Europees Parlement en de Raad ( PB L 396 van 30.12.2006, blz. 850 ). BIJLAGE Formaat voor het indienen van gegevens en informatie overeenkomstig artikel 12 van Verordening (EG) nr. 850/2004 inzake persistente organische verontreinigende stoffen A-   Jaarverslag over controle van de productie, het op de markt brengen en het gebruik (artikel 12, lid 2) Sectie I:   Algemene Informatie 1.   Lidstaat: 2.   Naam en titel van de contactpersoon: 3.   Volledige naam van de instelling: 4.   Postadres: 5.   Telefoonnummer: 6.   Faxnummer: 7.   E-mailadres: 8.   Datum van het verslag (dd/mm/jj): Sectie IĪ:   Controle op de productie en het op de markt brengen 1.   Productie van in bijlage I of II bij Verordening (EG) nr. 850/2004 vermelde stoffen (hierna „bijlage I of II” genoemd) 1.1.   Jaar van het verslag: 1.2.   Zijn bepaalde van de in bijlage I of II opgenomen chemische stoffen in uw lidstaat geproduceerd in de periode waarop dit verslag betrekking heeft? (Ja/Neen) 1.2.1.   Als het antwoord op vraag 1.2 „ja” is, vermeld dan de naam van de stof(fen) en de geproduceerde hoeveelheid (in kg). 2.   Op de markt brengen van in bijlage I of II vermelde stoffen 2.1.   Jaar van het verslag: 2.2.   Zijn bepaalde van de in bijlage I of II opgenomen chemische stoffen in uw lidstaat op de markt gebracht of vanuit uw lidstaat uitgevoerd in de periode waarop dit verslag betrekking heeft? (Ja/Neen) 2.2.1.   Als het antwoord op vraag 2.2 „ja” is, vermeld dan de naam van de stof(fen) en de uitgevoerde en/of op de markt gebrachte hoeveelheid (in kg). In het geval van uitvoer of invoer, vermeld de landen van uitvoer of invoer. B-   Driejaarlijks verslag over de toepassing van verordening (EG) nr. 850/2004 (artikel 12, leden 1 en 3). Sectie I:   Algemene informatie 1.   Lidstaat: 2.   Naam en titel van de contactpersoon: 3.   Volledige naam van de instelling: 4.   Postadres: 5.   Telefoonnummer: 6.   Faxnummer: 7.   E-mailadres: 8.   Datum van het verslag (dd/mm/jj): Sectie II:   Voorraden 1.   Bevinden zich in uw lidstaat aangemelde voorraden van de in bijlage I of II opgenomen stoffen waarvoor toestemming voor gebruik is verleend? (Ja/Neen) 1.1.   Als het antwoord op vraag 1 „ja” is, vermeld dan de naam van de stof(fen). Vermeld voor elke voorraad van elke stof in kwestie het jaar van identificatie, de aard, het gehalte (% of mg/kg), de hoeveelheid (kg), de plaats en de maatregelen die zijn genomen voor het beheer ervan. 2.   Bevinden zich in uw lidstaat aangemelde voorraden van de in bijlage I of II opgenomen stoffen waarvoor geen toestemming voor gebruik is verleend? (Ja/Neen) 2.1.   Als het antwoord op vraag 2 „ja” is, vermeld dan de naam van de stof(fen). Vermeld voor elke voorraad van elke stof in kwestie het jaar van identificatie, de aard, het gehalte (% of mg/kg), de hoeveelheid (kg), de plaats en de maatregelen die zijn genomen voor het beheer ervan. Sectie III:   Beperking van de vrijkoming, minimalisering en eliminatie 1.   Heeft uw lidstaat een actieplan opgesteld voor de in bijlage III bij Verordening (EG) nr. 850/2004 (hierna „bijlage III” genoemd) opgenomen stoffen? (Ja/Neen) 1.1.   Als het antwoord op vraag 1 „neen” is, vermeld dan waarom niet. 1.2.   Als het antwoord op vraag 1 „ja” is, vermeld dan de naam van de stof(fen) waarvoor u over vrijkomingsgegevens beschikt. Specificeer voor elke stof voor welk compartiment (lucht, water, land) u over vrijkomingsgegevens beschikt. Vermeld voor elk compartiment de vrijkoming in g TEQ/jaar (WHO-TEF ( 1 ) 2005) of in kg/jaar. 2.   Heeft uw lidstaat maatregelen genomen om bronnen van de in bijlage III opgenomen stoffen te identificeren? (Ja/Neen) 2.1.   Als het antwoord op vraag 2 „ja” is, geef dan een beschrijving van de genomen maatregelen. 3.   Heeft uw lidstaat maatregelen genomen om de kenmerken van de bronnen van de in bijlage III opgenomen stoffen vast te stellen? (Ja/Neen) 3.1.   Als het antwoord op vraag 3 „ja” is, geef dan een beschrijving van de genomen maatregelen. 4.   Heeft uw lidstaat maatregelen genomen om de bronnen van de in bijlage III opgenomen stoffen tot een minimum te beperken? (Ja/Neen) 4.1.   Als het antwoord op vraag 4 „ja” is, geef dan een beschrijving van de genomen maatregelen. Sectie IV:   Implementatieplannen 1.   Heeft uw lidstaat een nationaal implementatieplan (NIP) opgesteld overeenkomstig artikel 7 van het Verdrag van Stockholm inzake persistente organische verontreinigende stoffen? (Ja/Neen) 1.1.   Als het antwoord op vraag 1 „neen” is, leg dan uit waarom. 1.2.   Als het antwoord op vraag 1 „ja” is, vermeld dan de datum waarop het plan is meegedeeld aan het secretariaat van het Verdrag van Stockholm, aan de Commissie en aan de andere lidstaten. 1.2.1.   Heeft u het publiek in een vroeg stadium daadwerkelijk de gelegenheid gegeven om deel te nemen aan de opstelling van uw NIP? (Ja/Neen) 1.2.1.1.   Als het antwoord op vraag 1.2.1 „neen” is, leg dan uit waarom. 1.2.1.2.   Als het antwoord op vraag 1.2.1 „ja” is, beschrijf dan kort hoe. Sectie V:   Controle 1.   Heeft u lidstaat een programma voor controle op de aanwezigheid van dioxines, furanen en PCB's in het milieu opgesteld? (Ja/Neen) 1.1.   Als het antwoord op vraag 1 „neen” is, leg dan uit waarom. 1.2.   Als het antwoord op vraag 1 „ja” is, vermeld dan de naam van de stof(fen) waarvoor u over controlegegevens beschikt. Specificeer voor elke stof en controleprogramma de periode en de doelstellingen van het controleprogramma, het type van de punten waar steekproeven worden genomen (bv. hotspots, ongevallen, achtergrondsituatie), de geografische locatie, de toegepaste analysemethode, de compartimenten waarin steekproeven van de stof zijn genomen, de aangetroffen waarden (gemiddelde waarde, middelste waarde, maximum- en minimumwaarde, aantal steekproeven) en de manier waarop toegang tot deze gegevens kan worden verkregen. Sectie VI:   Uitwisseling van informatie 1.   Heeft uw lidstaat een mechanisme voor informatie-uitwisseling vastgesteld? (Ja/Neen) 1.1.   Als het antwoord op vraag 1 „neen” is, leg dan uit waarom. 1.2.   Als het antwoord op vraagt 1 „ja” is en het mechanisme voor informatie-uitwisseling maakt geen deel uit van uw NIP, geef dan een beschrijving van het mechanisme. 2.   Heeft uw lidstaat maatregelen genomen om het bewustmakingsprogramma inzake persistente organische verontreinigende stoffen te bevorderen en te vergemakkelijken? (Ja/Neen) 2.1.   Als het antwoord op vraag 2 „neen” is, leg dan uit waarom. 2.2.   Als het antwoord op vraag 2 „ja” is, geef dan een beschrijving van de genomen maatregelen. 3.   Heeft uw lidstaat maatregelen genomen om het verstrekken van informatie aan het publiek over persistente organische verontreinigende stoffen te bevorderen en te vergemakkelijken? (Ja/Neen) 3.1.   Als het antwoord op vraag 3 „neen” is, leg dan uit waarom. 3.2.   Als het antwoord op vraag 3 „ja” is, geef dan een beschrijving van de genomen maatregelen. 4.   Heeft uw lidstaat maatregelen genomen om de opleiding van werknemers, wetenschappers, onderwijzers en technisch en managementpersoneel met betrekking tot persistente organische verontreinigende stoffen te bevorderen en te vergemakkelijken? (Ja/Neen) 4.1.   Als het antwoord op vraag 4 „neen” is, leg dan uit waarom. 4.2.   Als het antwoord op vraag 4 „ja” is, geef dan een beschrijving van de genomen maatregelen. Sectie VII:   Technische bijstand 1.   Heeft uw lidstaat aan andere landen technische en financiële bijstand verleend teneinde hun capaciteit om hun verplichtingen uit hoofde van het Verdrag van Stockholm inzake persistente organische verontreinigende stoffen na te komen, volledig te ontwikkelen en te versterken? (Ja/Neen) 1.1.   Als het antwoord op vraag 1 „neen” is, leg dan uit waarom. 1.2.   Als het antwoord op vraag 1 „ja” is, vermeld dan het land/de landen en het soort bijstand. Sectie VIII:   Sancties 1.   Sancties 1.1.   Hoe stelt uw lidstaat de regels vast inzake sancties die van toepassing zijn op inbreuken op de bepalingen van Verordening (EG) nr. 850/2004? 1.2.   Welke maatregelen zijn genomen om de tenuitvoerlegging van de sanctievoorschriften te garanderen? 2.   Inbreukprocedure 2.1.   Heeft uw lidstaat een inbreukprocedure ingeleid naar aanleiding van een inbreuk op Verordening (EG) nr. 850/2004? (Ja/Neen) 2.2.   Als het antwoord op vraag 2.1 „ja” is, vermeld dan tegen welk artikel van Verordening (EG) nr. 850/2004 de inbreuk is begaan, geef een korte beschrijving van de inbreuk en geef aan welke sanctie aan de overtreder is opgelegd. ( 1 ) Toxische Equivalentiefactoren voor polychloordibenzo- p -dioxinen en dibenzofuranen en coplanaire polychloorbifenylen van de Wereldgezondheidsorganisatie.",
  "source": "EUR LEX"
}