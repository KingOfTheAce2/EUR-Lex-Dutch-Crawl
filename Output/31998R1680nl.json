{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1680:NL:HTML\">",
  "content": "EUR-Lex - 31998R1680 - NL Avis juridique important | 31998R1680 Verordening (EG) nr. 1680/98 van de Commissie van 29 juli 1998 tot wijziging van Verordening (EG) nr. 936/97 betreffende de opening en de wijze van beheer van tarifcontingenten voor vers, gekoeld of bevroren rundvlees van hoge kwaliteit en voor bevroren buffelvlees, en van Verordening (EEG) nr. 139/81 houdende vaststelling van de voorwaarden voor de indeling van bepaalde soorten bevroren rundvlees onder onderverdeling 0202 30 50 van de gecombineerde nomenclatuur Publicatieblad Nr. L 212 van 30/07/1998 blz. 0036 - 0036 VERORDENING (EG) Nr. 1680/98 VAN DE COMMISSIE van 29 juli 1998 tot wijziging van Verordening (EG) nr. 936/97 betreffende de opening en de wijze van beheer van tariefcontingenten voor vers, gekoeld of bevroren rundvlees van hoge kwaliteit en voor bevroren buffelvlees, en van Verordening (EEG) nr. 139/81 houdende vaststelling van de voorwaarden voor de indeling van bepaalde soorten bevroren rundvlees onder onderverdeling 0202 30 50 van de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 936/97 van de Commissie van 27 mei 1997 betreffende de opening en de wijze van beheer van tariefcontingenten voor vers, gekoeld of bevroren rundvlees van hoge kwaliteit en voor bevroren buffelvlees (1), laatstelijk gewijzigd bij Verordening (EG) nr. 1299/98 (2), en met name op artikel 7, lid 2, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (3), laatstelijk gewijzigd bij Verordening (EG) nr. 2634/97 (4), en met name op artikel 9, lid 2, Overwegende dat Nieuw-Zeeland een nieuwe instantie van afgifte van echtheidscertificaten heeft aangewezen; dat bijlage II bij Verordening (EG) nr. 936/97 derhalve moet worden gewijzigd; Overwegende dat de invoer van bepaalde soorten rundvlees met een verlaagd douanerecht in het kader van Verordening (EEG) nr. 139/81 van de Commissie (5), laatstelijk gewijzigd bij Verordening (EG) nr. 1299/98, afhankelijk is gesteld van de overlegging van een door de betrokken derde landen afgegeven echtheidscertificaat; dat de voor Nieuw-Zeeland vermelde instantie van afgifte moet worden vervangen; Overwegende dat in de betrokken voorschriften de procedure voor een eventuele herziening van de lijst van instanties die echtheidscertificaten mogen afgeven, geharmoniseerd moet worden; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor rundvlees, HEEFT DE VOLGENDE VERORDENING VASTGESTELD: Artikel 1 In bijlage II bij Verordening (EG) nr. 936/97 wordt de als instantie van afgifte vermelde \"New Zealand Meat Producers Board\" vervangen door \"New Zealand Meat Board\". Artikel 2 Verordening (EEG) nr. 139/81 wordt als volgt gewijzigd: 1. Artikel 5, lid 2, wordt vervangen door: \"2. De Commissie kan de lijst herzien, wanneer een instantie van afgifte niet langer erkend is, wanneer zij een van haar verplichtingen niet nakomt of wanneer een nieuwe instantie van afgifte wordt aangewezen.\".2. In bijlage II wordt \"New Zealand Meat Producers Board\" vervangen door \"New Zealand Meat Board\". Artikel 3 Deze verordening treedt in werking op 1 september 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 1998. Voor de Commissie Franz FISCHLER Lid van de Commissie (1) PB L 137 van 28. 5. 1997, blz. 10. (2) PB L 180 van 24. 6. 1998, blz. 6. (3) PB L 148 van 28. 6. 1968, blz. 24. (4) PB L 356 van 31. 12. 1997, blz. 13. (5) PB L 15 van 17. 1. 1981, blz. 4.",
  "source": "EUR LEX"
}