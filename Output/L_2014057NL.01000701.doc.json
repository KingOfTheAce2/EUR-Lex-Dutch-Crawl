{
  "url": "http://www.w3.org/1999/xhtml\"><!--",
  "content": "L_2014057NL.01000701.xml 27.2.2014 NL Publicatieblad van de Europese Unie L 57/7 UITVOERINGSVERORDENING (EU) Nr. 184/2014 VAN DE COMMISSIE van 25 februari 2014 tot vaststelling krachtens Verordening (EU) nr. 1303/2013 van het Europees Parlement en de Raad houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, van de voorwaarden voor het systeem voor elektronische gegevensuitwisseling tussen de lidstaten en de Commissie en tot vaststelling krachtens Verordening (EU) nr. 1299/2013 van het Europees Parlement en de Raad betreffende specifieke bepalingen voor steun uit het Europees Fonds voor regionale ontwikkeling ter verwezenlijking van de doelstelling „Europese territoriale samenwerking”, van de nomenclatuur van de categorieën steunverlening van het Europees Fonds voor regionale ontwikkeling in het kader van de doelstelling „Europese territoriale samenwerking” DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij, en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 74, lid 4, Verordening (EU) nr. 1299/2013 van het Europees Parlement en de Raad van 17 december 2013 betreffende specifieke bepalingen voor steun uit het Europees Fonds voor regionale ontwikkeling ter verwezenlijking van de doelstelling „Europese territoriale samenwerking” ( 2 ) , en met name artikel 8, lid 2, tweede alinea, Overwegende hetgeen volgt: (1) De bepalingen in deze verordening zijn nauw met elkaar verbonden, aangezien zij allemaal betrekking hebben op aspecten die nodig zijn voor de voorbereiding van operationele programma’s in het kader van de doelstelling „investeren in groei en werkgelegenheid” en in het kader van de doelstelling „Europese territoriale samenwerking”. Teneinde te zorgen voor samenhang tussen deze bepalingen, die tegelijkertijd in werking moeten treden, en een brede visie en compacte toegang daartoe te faciliteren voor alle ingezetenen van de Unie, is het wenselijk in deze uitvoeringshandeling bepalingen op te nemen betreffende de categorieën steunverlening voor de doelstelling „Europese territoriale samenwerking”, aangezien de procedure met betrekking tot de raadpleging van het Coördinatiecomité voor de Europese structuur- en investeringsfondsen dat is opgericht bij artikel 150, lid 1, van Verordening (EU) nr. 1303/2013 hetzelfde is als voor de andere bepalingen waarop deze uitvoeringshandeling van toepassing is, terwijl de categorieën steunverlening voor de doelstelling „investeren in groei en werkgelegenheid” onder een andere procedure vallen. (2) Krachtens artikel 74, lid 4, van Verordening (EU) nr. 1303/2013 wordt voor alle officiële uitwisseling van informatie tussen de lidstaat en de Commissie een systeem voor elektronische gegevensuitwisseling gebruikt. Daarom is het nodig de voorwaarden vast te stellen waaraan dat systeem voor elektronische gegevensuitwisseling moet voldoen. (3) De voorzieningen voor de uitwisseling van informatie tussen de lidstaat en de Commissie moeten worden beschouwd als verschillend van de voorzieningen die zijn vastgesteld voor de uitwisseling van informatie tussen de begunstigden en de desbetreffende autoriteiten op grond van artikel 122, lid 3, van Verordening (EU) nr. 1303/2013 en die onder een andere uitvoeringshandeling vallen. Teneinde te zorgen voor een betere kwaliteit van de informatie over de uitvoering van de operationele programma’s, een betere bruikbaarheid van het systeem en vereenvoudiging, is het nodig basisvoorwaarden te specificeren voor de vorm en het toepassingsgebied van de uit te wisselen informatie. (4) Het is noodzakelijk de beginselen te specificeren, alsmede de toepasselijke regels voor de werking van het systeem met betrekking tot de identificatie van de partij die verantwoordelijk is voor het uploaden van de documenten en de eventuele aanvullingen daarop. (5) Teneinde te zorgen voor een vermindering van de administratieve last voor de lidstaten en de Commissie, en tegelijkertijd de efficiënte en effectieve elektronische uitwisseling van informatie te waarborgen, is het nodig de technische kenmerken van het systeem vast te leggen. (6) De lidstaten en de Commissie moeten ook de mogelijkheid hebben gegevens op twee verschillende, nader te specificeren manieren te coderen en te verzenden. Ook is het noodzakelijk regels vast te stellen om ervoor te zorgen dat zowel de lidstaten als de Commissie over alternatieve manieren beschikken om informatie uit te wisselen als het systeem voor elektronische gegevensuitwisseling door overmacht niet gebruikt kan worden. (7) De lidstaten en de Commissie moeten ervoor zorgen dat de overdracht van de gegevens via het systeem voor elektronische gegevensuitwisseling plaatsvindt op een beveiligde wijze die zorgt voor de beschikbaarheid, integriteit, authenticiteit, vertrouwelijkheid en onweerlegbaarheid van informatie. Daarom moeten er veiligheidsvoorschriften worden vastgesteld. (8) Deze verordening moet de grondrechten eerbiedigen en de beginselen in acht nemen die zijn erkend in het Handvest van de grondrechten van de Europese Unie, en met name het recht op bescherming van persoonsgegevens. Deze verordening moet daarom worden toegepast in overeenstemming met deze rechten en beginselen. Op door de lidstaten verwerkte persoonsgegevens is Richtlijn 95/46/EG van het Europees Parlement en de Raad ( 3 ) van toepassing. Op de verwerking van persoonsgegevens door de instellingen en organen van de Unie en het vrije verkeer van die gegevens is Verordening (EG) nr. 45/2001 van het Europees Parlement en de Raad ( 4 ) van toepassing. (9) Overeenkomstig artikel 8, lid 2, tweede alinea, van Verordening (EU) nr. 1299/2013 is het noodzakelijk gemeenschappelijke categorieën te specificeren voor de steunverlening in programma’s in het kader van de doelstelling „Europese territoriale samenwerking”, teneinde de lidstaten in staat te stellen de Commissie consistente informatie over het geprogrammeerde gebruik van het Europees Fonds voor Regionale Ontwikkeling (EFRO) te verstrekken, alsmede informatie over de cumulatieve toewijzing en de uitgaven van het EFRO per categorie en het aantal acties gedurende de looptijd van een programma. Dit is om de Commissie in staat te stellen de andere EU-instellingen en de burgers van de Unie op passende wijze te informeren over het gebruik van het EFRO. (10) Om ervoor te zorgen dat de in deze verordening opgenomen maatregelen meteen kunnen worden toegepast, dient deze verordening in werking te treden op de dag na die van de bekendmaking ervan in het Publicatieblad van de Europese Unie . (11) De in deze verordening vervatte maatregelen zijn in overeenstemming met artikel 150, lid 3, eerste alinea, van Verordening (EU) nr. 1303/2013, aangezien het bij artikel 150, lid 1, van de verordening ingestelde Coördinatiecomité voor de Europese structuur- en investeringsfondsen een advies heeft uitgebracht, HEEFT DE VOLGENDE VERORDENING VASTGESTELD: HOOFDSTUK I Uitvoeringsbepalingen van Verordening (EU) nr. 1303/2013 met betrekking tot de ESI-fondsen SYSTEEM VOOR ELEKTRONISCHE GEGEVENSUITWISSELING (Bevoegdheid overeenkomstig artikel 74, lid 4, van Verordening (EU) nr. 1303/2013) Artikel 1 Instelling van een systeem voor elektronische gegevensuitwisseling De Commissie stelt een systeem voor elektronische gegevensuitwisseling in voor alle officiële uitwisseling van informatie tussen de lidstaat en de Commissie. Artikel 2 Inhoud van het systeem voor elektronische gegevensuitwisseling 1.   Het systeem voor elektronische gegevensuitwisseling (hierna „het SFC2014”) bevat ten minste de informatie die is omschreven in de modellen, formats en templates die zijn vastgesteld in overeenstemming met Verordening (EU) nr. 1303/2013, Verordening (EU) nr. 1299/2013, Verordening (EU) nr. 1305/2013 van het Europees Parlement en de Raad ( 5 ) en de toekomstige rechtshandeling van de Unie tot vaststelling van de voorwaarden voor financiële steun voor het maritieme en visserijbeleid voor de programmeringsperiode 2014-2020 („de EFMZV-verordening”). 2.   De gegevens die worden verstrekt via de in het SFC2014 ingebedde elektronische formulieren (hierna „gestructureerde gegevens” genoemd) mogen niet door niet-gestructureerde gegevens worden vervangen, met inbegrip van het gebruik van hyperlinks of andere niet-gestructureerde gegevens zoals bijvoeging van documenten of afbeeldingen. Wanneer een lidstaat dezelfde informatie in de vorm van gestructureerde gegevens en niet-gestructureerde gegevens verzendt, worden de gestructureerde gegevens gebruikt in het geval van inconsistenties. Artikel 3 Werking van het SFC2014 1.   De Commissie, de door de lidstaat krachtens artikel 59, lid 3, van Verordening (EU, Euratom) nr. 966/2012 van het Europees Parlement en de Raad ( 6 ) , artikel 123 van Verordening (EU) nr. 1303/2013 en artikel 65, lid 2, van Verordening (EU) nr. 1305/2013 aangewezen autoriteiten, alsmede de instanties waaraan taken van die autoriteiten zijn gedelegeerd, voeren in het SFC2014 de informatie in waarvoor zij de verantwoordelijkheid voor verzending hebben, alsmede eventuele aanvullingen daarop. 2.   Elke informatieoverdracht aan de Commissie wordt geverifieerd en ingediend door een andere persoon dan degene die de gegevens voor die verzending heeft ingevoerd. Deze scheiding van taken wordt ondersteund door het SFC2014 of door de informatiesystemen voor beheer en controle van de lidstaat die automatisch verbinding maken met het SFC2014. 3.   De lidstaten wijzen op nationaal of regionaal niveau of op zowel nationaal als regionaal niveau, een persoon of personen aan die verantwoordelijk zijn voor het beheer van de toegang tot het SFC2014 en die: a) de gebruikers identificeren die om toegang vragen, waarbij moet worden gecontroleerd of zij inderdaad in dienst zijn van de organisatie; b) de gebruikers inlichten over hun verplichtingen om de veiligheid van het systeem te waarborgen; c) verifiëren of de gebruikers aanspraak kunnen maken op het vereiste privilegeniveau in verband met hun taken en hun hiërarchische positie; d) verzoeken om intrekking van de toegangsrechten, indien die toegangsrechten niet langer benodigd of gerechtvaardigd zijn; e) verdachte gebeurtenissen die de veiligheid van het systeem in gevaar kunnen brengen, snel melden; f) zorgen voor de voortdurende juistheid van de identificatiegegevens van de gebruikers door het melden van alle wijzigingen; g) de nodige voorzorgsmaatregelen nemen met betrekking tot bescherming van gegevens en bedrijfsvertrouwelijkheid in overeenstemming met de nationale en EU-voorschriften; h) de Commissie in kennis stellen van alle wijzigingen die invloed hebben op de capaciteit van de autoriteiten van de lidstaten of gebruikers van het SFC2014 om de in lid 1 bedoelde verplichtingen of hun persoonlijke capaciteit om de in de punten (a) tot en met (g) bedoelde verantwoordelijkheden uit te voeren. 4.   De uitwisselingen van gegevens en verrichtingen dragen een verplichte elektronische handtekening in de zin van Richtlijn 1999/93/EG van het Europees Parlement en de Raad ( 7 ) . De lidstaten en de Commissie erkennen de rechtsgeldigheid en toelaatbaarheid van de in het SFC2014 gebruikte elektronische handtekening als bewijs in gerechtelijke procedures. Voor de via het SFC2014 verwerkte informatie wordt de bescherming van de persoonlijke levenssfeer en de persoonsgegevens voor personen en van bedrijfsvertrouwelijkheid voor rechtspersonen gewaarborgd in overeenstemming met Richtlijn 2002/58/EG van het Europees Parlement en van de Raad ( 8 ) , Richtlijn 2009/136/EG van het Europees Parlement en van de Raad ( 9 ) , Richtlijn 1995/46/EG van het Europees Parlement en de Raad ( 10 ) en Verordening (EG) nr. 45/2001. Artikel 4 Kenmerken van het SFC2014 Teneinde de efficiënte en effectieve elektronische uitwisseling van informatie te waarborgen heeft het SFC2014 de volgende kenmerken: a) interactieve formulieren of formulieren die reeds door het systeem zijn ingevuld op basis van eerder in het systeem geregistreerde gegevens; b) automatische berekeningen, wanneer deze de invoerinspanningen van gebruikers beperken. c) automatische ingebedde controles om de interne samenhang van de verstrekte gegevens en de consistentie van deze gegevens met de toepasselijke voorschriften te verifiëren; d) door het systeem gegenereerde signalen om de gebruikers van het SFC2014 te waarschuwen dat bepaalde acties al dan niet kunnen worden uitgevoerd; e) online tracering van de status van de behandeling van de in het systeem ingevoerde informatie; f) beschikbaarheid van historische gegevens betreffende alle ingevoerde gegevens voor een operationeel programma. Artikel 5 Verzending van gegevens via het SFC2014 1.   Het SFC2014 is voor de lidstaten en de Commissie rechtstreeks toegankelijk via een interactieve gebruikersinterface (d.w.z. een webtoepassing) of via een technische interface met vooraf vastgestelde protocollen (d.w.z. webdiensten) die een automatische synchronisatie en uitwisseling van gegevens tussen informatiesystemen van de lidstaten en het SFC2014 mogelijk maakt. 2.   De datum van elektronische toezending van de informatie door de lidstaat aan de Commissie en vice versa wordt beschouwd als de datum van indiening van het desbetreffende document. 3.   In geval van overmacht, een storing in het SFC2014 of het ontbreken van een verbinding met het SFC2014 die langer duurt dan één werkdag, in de laatste week vóór een voorgeschreven termijn voor de indiening van informatie of in de periode van 23 tot en met 31 december, of vijf werkdagen in andere omstandigheden, kan de uitwisseling van informatie tussen de lidstaat en de Commissie in papieren vorm plaatsvinden, met gebruikmaking van de modellen, formats en templates als bedoeld in artikel 2, lid 1, van deze verordening. Wanneer de storing in het elektronisch uitwisselingssysteem is verholpen, de verbinding met dat systeem is hersteld of er een einde komt aan de oorzaak van overmacht, voert de betrokken partij onverwijld de informatie die reeds in papieren vorm is verzonden, tevens in het SFC2014 in. 4.   In de in lid 3 bedoelde gevallen wordt de datum van het poststempel beschouwd als de datum van indiening van het desbetreffende document. Artikel 6 Veiligheid van via het SFC2014 verzonden gegevens 1.   De Commissie stelt een veiligheidsbeleid voor informatietechnologie (hierna „het SFC-IT-veiligheidsbeleid” genoemd) op voor het SFC2014, dat van toepassing is op personeel dat het SFC2014 gebruikt in overeenstemming met de desbetreffende voorschriften van de Unie, met name Besluit C(2006) 3602 van de Commissie ( 11 ) en de uitvoeringsbepalingen daarvan. De Commissie wijst een persoon of personen aan die verantwoordelijk is/zijn voor het vaststellen, het handhaven en het waarborgen van de correcte toepassing van het veiligheidsbeleid voor het SFC2014. 2.   De lidstaten en Europese instellingen anders dan de Commissie die toegangsrechten tot het SFC2014 hebben gekregen, moeten voldoen aan de voorwaarden voor IT-veiligheid die zijn bekendgemaakt op het SFC2014-portaal en aan de maatregelen die de Commissie in het SFC2014 heeft genomen met het oog op de beveiliging van de verzending van gegevens, met name in verband met het gebruik van de technische interface als bedoeld in artikel 5, lid 1, van deze verordening. 3.   De lidstaten en de Commissie voeren ter bescherming van de gegevens die zij hebben opgeslagen en via het SFC2014 hebben verzonden de vastgestelde veiligheidsmaatregelen uit en waarborgen de doeltreffendheid ervan,. 4.   De lidstaten stellen een nationaal, regionaal of lokaal informatieveiligheidsbeleid vast dat de toegang tot het SFC2014 en de automatische invoer van gegevens daarin bestrijkt, waarmee een minimale reeks veiligheidseisen wordt gewaarborgd. Dit nationale, regionale of lokale IT-veiligheidsbeleid kan verwijzen naar andere veiligheidsdocumenten. Elke lidstaat zorgt ervoor dat dit IT-veiligheidsbeleid geldt voor alle instanties die van het SFC2014 gebruikmaken. 5.   Dit nationale, regionale of lokale IT-veiligheidsbeleid omvat: a) de IT-veiligheidsaspecten van de werkzaamheden van de persoon of personen die verantwoordelijk is/zijn voor het beheer van de toegangsrechten als bedoeld in artikel 3, lid 3, van deze verordening, in geval van toepassing van rechtstreeks gebruik; b) de beveiligingsmaatregelen waarmee deze systemen kunnen worden afgestemd op beveiligingsvoorschriften van het SFC2014, als nationale, regionale of lokale computersystemen met het SFC2014 worden verbonden door middel van een technische interface als bedoeld in artikel 5, lid 1, van deze verordening. Voor de toepassing van de eerste alinea, punt b), worden de volgende aspecten bestreken, indien van toepassing: a) fysieke beveiliging; b) controle van toegang en gegevensdragers; c) controle van opslag; d) toegangs- en wachtwoordcontrole; e) monitoring; f) koppeling met het SFC2014; g) communicatie-infrastructuur; h) personeelsbeheer vóór de aanvang van het dienstverband en tijdens en na het dienstverband; i) incidentbeheersing. 6.   Dit nationale, regionale of lokale IT-veiligheidsbeleid is gebaseerd op een risicobeoordeling en de beschreven maatregelen zijn evenredig met de vastgestelde risico’s. 7.   De documenten waarin het nationale, regionale of lokale IT-veiligheidsbeleid is uiteengezet worden desgevraagd aan de Commissie ter beschikking gesteld. 8.   De lidstaten wijzen op nationaal of regionaal niveau een persoon of personen aan die verantwoordelijk is/zijn voor de handhaving en waarborging van de toepassing van het nationale, regionale of lokale IT-veiligheidsbeleid. Deze persoon of deze personen treedt/treden op als contactpunt voor de persoon of de personen die door de Commissie is/zijn aangewezen en waarnaar in artikel 6, lid 1, van deze verordening wordt verwezen. 9.   Zowel het IT-veiligheidsbeleid van het SFC als het desbetreffende nationale, regionale en lokale IT-veiligheidsbeleid wordt bijgesteld in geval van technologische veranderingen, de vaststelling van nieuwe bedreigingen of andere relevante ontwikkelingen. Het wordt in ieder geval jaarlijks herzien om ervoor te zorgen dat het een passende reactie kan blijven bieden. HOOFDSTUK II Uitvoeringsbepalingen van Verordening (EU) nr. 1299/2013 NOMENCLATUUR VAN DE CATEGORIEËN STEUNVERLENING (Bevoegdheid overeenkomstig artikel 8, lid 2, tweede alinea, van Verordening (EU) nr. 1299/2013) Artikel 7 Categorieën steunverlening voor de doelstelling „Europese territoriale samenwerking” De nomenclatuur van de categorieën steunverlening waarnaar in artikel 8, lid 2, tweede alinea, van Verordening (EU) nr. 1299/2013 wordt verwezen, is vastgelegd in de bijlage bij deze verordening. HOOFDSTUK III SLOTBEPALING Artikel 8 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 februari 2014. Voor de Commissie De voorzitter José Manuel BARROSO ( 1 ) PB L 347 van 20.12.2013, blz. 320 . ( 2 ) PB L 347 van 20.12.2013, blz. 259 . ( 3 ) Richtlijn 95/46/EG van het Europees Parlement en de Raad van 24 oktober 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens ( PB L 281 van 23.11.1995, blz. 31 ). ( 4 ) Verordening (EG) nr. 45/2001 van het Europees Parlement en de Raad van 18 december 2000 betreffende de bescherming van natuurlijke personen in verband met de bescherming van persoonsgegevens door de communautaire instellingen en organen en betreffende het vrije verkeer van die gegevens ( PB L 8 van 12.1.2001, blz. 1 ). ( 5 ) Verordening (EU) nr. 1305/2013 van het Europees Parlement en de Raad van 17 december 2013 inzake steun voor plattelandsontwikkeling uit het Europees Landbouwfonds voor plattelandsontwikkeling (ELFPO) en tot intrekking van Verordening (EG) nr. 1698/2005 van de Raad ( PB L 347 van 20.12.2013, blz. 487–548 ). ( 6 ) Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( PB L 298 van 26.10.2012, blz. 1 ). ( 7 ) Richtlijn 1999/93/EG van het Europees Parlement en de Raad van 13 december 1999 betreffende een gemeenschappelijk kader voor elektronische handtekeningen ( PB L 13 van 19.1.2000, blz. 12 ). ( 8 ) Richtlijn 2002/58/EG van het Europees Parlement en de Raad van 12 juli 2002 betreffende de verwerking van persoonsgegevens en de bescherming van de persoonlijke levenssfeer in de sector elektronische communicatie (richtlijn betreffende privacy en elektronische communicatie) ( PB L 201 van 31.07.2002, blz. 37 ). ( 9 ) Richtlijn 2009/136/EG van het Europees Parlement en de Raad van 25 november 2009 tot wijziging van Richtlijn 2002/22/EG inzake de universele dienst en gebruikersrechten met betrekking tot elektronische communicatienetwerken en -diensten, Richtlĳn 2002/58/EG betreffende de verwerking van persoonsgegevens en de bescherming van de persoonlĳke levenssfeer in de sector elektronische communicatie en Verordening (EG) nr. 2006/2004 betreffende samenwerking tussen de nationale instanties die verantwoordelijk zijn voor handhaving van de wetgeving inzake consumentenbescherming ( PB L 337 van 18.12.2009, blz. 11 ). ( 10 ) Richtlijn 95/46/EG van het Europees Parlement en de Raad van 24 oktober 1995 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens ( PB L 281 van 23.11.1995, blz. 31 ). ( 11 ) Besluit C(2006) 3602 van de Commissie van 16 augustus 2006 betreffende de beveiliging van door de Europese Commissie gebruikte informatiesystemen. BIJLAGE Nomenclatuur voor de categorieën steunverlening van het Europees Fonds voor regionale ontwikkeling in het kader van de doelstelling Europese territoriale samenwerking TABEL 1:   CODES VOOR DE DIMENSIE STEUNVERLENINGSGEBIED 1. STEUNVERLENINGSGEBIED I. Productieve investeringen: 001 Algemene productieve investeringen in kleine en middelgrote ondernemingen („kmo's”) 002 Onderzoeks- en innovatieprocessen in grote bedrijven 003 Productieve investeringen in grote bedrijven die verband houden met de koolstofarme economie 004 Productieve investeringen die verband houden met de samenwerking tussen grote bedrijven en kmo's voor de ontwikkeling van producten en diensten op het gebied van informatie- en communicatietechnologie („ICT”), e-handel en de bevordering van de vraag naar ICT II. Infrastructuur voor de levering van basisdiensten en de daarmee verband houdende investeringen: Energie-infrastructuur 005 Elektriciteit (opslag en transmissie) 006 Elektriciteit (TEN-E, opslag en transmissie) 007 Aardgas 008 Aardgas (TEN-E) 009 Hernieuwbare energie: wind 010 Hernieuwbare energie: zonne-energie 011 Hernieuwbare energie: biomassa 012 Andere vormen van hernieuwbare energie (met inbegrip van waterkracht en geothermische en mariene energie) en integratie van hernieuwbare energie (met inbegrip van opslag, gascentrales en de infrastructuur voor hernieuwbaar waterstof) 013 Renovatie ten behoeve van energie-efficiëntie van openbare infrastructuur, demonstratieprojecten en ondersteunende maatregelen 014 Renovatie ten behoeve van energie-efficiëntie van bestaande woningen, demonstratieprojecten en ondersteunende maatregelen 015 Intelligente energiedistributiesystemen op een laag en gemiddeld spanningsniveau (met inbegrip van intelligente netwerken en ICT-systemen) 016 Hoogefficiënte warmtekrachtkoppeling en stadsverwarming Milieu-infrastructuur 017 Beheer van huishoudelijk afval (met inbegrip van minimalisering, sortering en recyclingmaatregelen) 018 Beheer van huishoudelijk afval (met inbegrip van biomechanische behandeling, thermische behandeling, verbranding en vuilstortmaatregelen) 019 Beheer van commercieel, industrieel of gevaarlijk afval 020 Drinkwatervoorziening (winning, behandeling, opslag en distributie-infrastructuur) 021 Waterbeheer en drinkwaterbehoud (met inbegrip van stroomgebiedbeheer, watervoorziening, specifieke maatregelen voor de aanpassing aan klimaatverandering, districts- en consumentenmeters, heffingssystemen en lekkagevermindering) 022 Behandeling van afvalwater 023 Milieumaatregelen die zijn gericht op het verminderen en/of het vermijden van de uitstoot van broeikasgassen (met inbegrip van de behandeling en de opslag van methaangas en compostering) Vervoersinfrastructuur 024 Spoorwegen (TEN-T-kernnetwerk) 025 Spoorwegen (TEN-T, het uitgebreide netwerk) 026 Overige spoorwegen 027 Rollend spoorwegmaterieel 028 Autosnelwegen en wegen (TEN-T) — kernnetwerk (nieuwbouw) 029 Autosnelwegen en wegen (TEN-T) — uitgebreid netwerk (nieuwbouw) 030 Secundaire wegverbindingen naar het TEN-T-wegennet en knooppunten (nieuwbouw) 031 Overige nationale en regionale wegen (nieuwbouw) 032 Lokale toegangswegen (nieuwbouw) 033 Opnieuw aangelegde of verbeterde wegen (TEN-T) 034 Overige opnieuw aangelegde of verbeterde wegen (autowegen, nationaal, regionaal of lokaal) 035 Multimodaal vervoer (TEN-T) 036 Multimodaal vervoer 037 Luchthavens (TEN-T) ( 1 ) 038 Overige luchthavens ( 1 ) 039 Zeehavens (TEN-T) 040 Overige zeehavens 041 Binnenlandse waterwegen en havens (TEN-T) 042 Binnenlandse waterwegen en havens (regionaal en lokaal) Duurzaam vervoer 043 Infrastructuur voor en bevordering van schoon stadsvervoer (met inbegrip van apparatuur en rollend materieel) 044 Intelligente vervoerssystemen (met inbegrip van de invoering van vraagbeheer, tolregelingen, IT-toezicht, -controle en -informatiesystemen) Infrastructuur voor informatie- en communicatietechnologie (ICT) 045 ICT: backbone-/backhaul-netwerk 046 ICT: snel breedbandnet (toegang/aansluitnet; >/= 30 Mbps) 047 ICT: zeer snel breedbandnet (toegang/aansluitnet; >/= 100 Mbps) 048 ICT: andere soorten ICT-infrastructuur/grootschalige computervoorzieningen/apparatuur (met inbegrip van e-infrastructuur, datacentra en sensoren; ook wanneer geïntegreerd in andere infrastructuur zoals onderzoeksinstituten, milieu- en sociale infrastructuur) III. Sociale, gezondheids- en onderwijsinfrastructuur en de daarmee verband houdende investeringen: 049 Onderwijsinfrastructuur voor tertiair onderwijs 050 Onderwijsinfrastructuur voor beroepsonderwijs, opleidingen en volwassenenonderwijs 051 Onderwijsinfrastructuur voor beroepsonderwijs (lager en algemeen middelbaar onderwijs) 052 Infrastructuur voor onderwijs en opvang van jonge kinderen 053 Gezondheidsinfrastructuur 054 Huisvestingsinfrastructuur 055 Overige sociale infrastructuur die bijdraagt aan regionale en lokale ontwikkeling IV. Ontwikkeling van het eigen potentieel: Onderzoek, ontwikkeling en innovatie 056 Investeringen in infrastructuur, capaciteit en uitrusting voor kmo's die rechtstreeks verband houden met onderzoek en innovatie 057 Investeringen in infrastructuur, capaciteit en uitrusting voor grote bedrijven die rechtstreeks verband houden met onderzoek en innovatie 058 Infrastructuur voor onderzoek en innovatie (met overheidssteun) 059 Infrastructuur voor onderzoek en innovatie (particulier, met inbegrip van wetenschapsparken) 060 Onderzoek en innovatie in openbare onderzoekscentra en kenniscentra, met inbegrip van netwerkvorming 061 Onderzoek en innovatie in particuliere onderzoekscentra, met inbegrip van netwerkvorming 062 Technologieoverdracht en samenwerking tussen universiteiten en bedrijven die voornamelijk ten goede komen aan kmo's 063 Clusterondersteuning en bedrijvennetwerken die voornamelijk ten goede komen aan kmo's 064 Onderzoeks- en innovatieprocessen in kmo's (met inbegrip van voucherprogramma's, processen, design, diensten en sociale innovatie) 065 Infrastructuur voor onderzoek en innovatie, overdracht van technologie en samenwerking in ondernemingen die zich toeleggen op de koolstofarme economie en op weerbaarheid tegen de klimaatverandering Ontwikkeling van het bedrijfsleven 066 Geavanceerde ondersteunende diensten voor kmo’s en groepen van kmo’s (met inbegrip van beheer, marketing en design) 067 Zakelijke ontwikkeling van kmo's, ondersteuning van ondernemerschap en incubatie (met inbegrip van ondersteuning van voor spin-offs en spin-outs) 068 Energie-efficiëntie en demonstratieprojecten in kmo's en ondersteunende maatregelen 069 Ondersteuning van milieuvriendelijke productieprocessen en een efficiënt gebruik van hulpbronnen in kmo's 070 Bevordering van energie-efficiëntie in grote bedrijven 071 Ontwikkeling en bevordering van ondernemingen die gespecialiseerd zijn in het aanbieden van diensten die bijdragen aan de koolstofarme economie en aan de weerbaarheid tegen de klimaatverandering (met inbegrip van steun aan dergelijke diensten) 072 Bedrijfsinfrastructuur voor kmo’s (met inbegrip van industriegebieden en locaties) 073 Ondersteuning van sociale ondernemingen (kmo’s) 074 Ontwikkeling en bevordering van toeristische voorzieningen in kmo's 075 Ontwikkeling en bevordering van toeristische diensten in of voor kmo's 076 Ontwikkeling en bevordering van cultureel en creatief vermogen in kmo's 077 Ontwikkeling en bevordering van culturele en creatieve diensten in of voor kmo's Infrastructuur voor informatie- en communicatietechnologie (ICT) — stimulering van de vraag, toepassingen en diensten 078 Online-overheidsdiensten en -toepassingen (met inbegrip van e-aanbestedingen, ICT-maatregelen ter ondersteuning van de hervorming van het openbaar bestuur, cyberveiligheid, maatregelen op het gebied van vertrouwen en privacy, e-justitie en e-democratie), 079 Toegang tot overheidsinformatie (met inbegrip van openbare beschikbare e-cultuur, digitale bibliotheken, e-inhoud en e-toerisme) 080 E-inclusie, e-toegankelijkheid, diensten en toepassingen voor e-leren en e-onderwijs, digitale geletterdheid 081 ICT-oplossingen om de uitdaging in verband met actief en gezond ouder worden aan te pakken en diensten en toepassingen op het gebied van e-gezondheidszorg (met inbegrip van e-zorg en „ambient assisted living”) 082 ICT-diensten en -toepassingen voor kmo's (met inbegrip van e-handel, elektronisch zakendoen en genetwerkte bedrijfsprocessen), levende laboratoria, internetondernemers en startende ondernemingen op het gebied van ICT) Milieu 083 Maatregelen op het gebied van luchtkwaliteit 084 Geïntegreerde preventie en bestrijding van verontreiniging (IPPC) 085 Bescherming en verbetering van de biodiversiteit, natuurbescherming en groene infrastructuur 086 Bescherming, herstel en duurzaam gebruik van Natura 2000-gebieden 087 Maatregelen voor aanpassing aan klimaatverandering en preventie en beheer van aan het klimaat gerelateerde natuurlijke risico’s, bv. erosie, branden, overstromingen, stormen en droogte, met inbegrip van bewustmaking, burgerbescherming en rampenbestrijdingssystemen en -infrastructuren 088 Risicopreventie en -beheer van niet aan het klimaat gerelateerde natuurlijke risico’s (d.w.z. aardbevingen) en de risico’s in verband met menselijke activiteiten (bv. technologische ongevallen), met inbegrip van bewustmaking, burgerbescherming en rampenbestrijdingssystemen en -infrastructuren 089 Sanering van bedrijfsterreinen en verontreinigde grond 090 Fiets- en voetpaden 091 Ontwikkeling en bevordering van het toeristisch potentieel in natuurgebieden 092 Bescherming, ontwikkeling en bevordering van openbare toeristische voorzieningen 093 Ontwikkeling en bevordering van openbare toeristische diensten 094 Bescherming, ontwikkeling en bevordering van het openbare culturele en historische erfgoed 095 Ontwikkeling en bevordering van diensten op het gebied van cultuur en erfgoed Overige 096 De institutionele capaciteit van de overheidsinstanties en de openbare diensten die betrokken zijn bij de uitvoering van het EFRO of maatregelen ter ondersteuning van initiatieven ten behoeve van de institutionele capaciteit van het ESF 097 Vanuit de gemeenschap geleide initiatieven voor lokale ontwikkeling in stedelijke en rurale gebieden 098 Ultraperifere gebieden: vergoeding van extra kosten als gevolg van ontsluitingsproblemen en territoriale versnippering 099 Ultraperifere gebieden: specifieke actie ter vergoeding van extra kosten als gevolg van marktfactoren die te maken hebben met de omvang van de gebieden 100 Ultraperifere gebieden: steun ter vergoeding van extra kosten als gevolg van klimaat en reliëf 101 Kruisfinanciering in het kader van het EFRO (ondersteuning van activiteiten van het type ESF die noodzakelijk zijn voor een goede tenuitvoerlegging van het EFRO-deel van de activiteit en er rechtstreeks verband mee houden) V. Bevordering van duurzame en kwalitatief hoogstaande werkgelegenheid en ondersteuning van arbeidsmobiliteit: 102 Toegang tot werkgelegenheid voor werkzoekenden en niet-actieven, met inbegrip van langdurig werklozen en personen die ver van de arbeidsmarkt af staan, mede door middel van plaatselijke werkgelegenheidsinitiatieven en ondersteuning van de arbeidsmobiliteit 103 Duurzame integratie op de arbeidsmarkt van jongeren, met name jongeren die geen werk hebben en geen onderwijs of opleiding volgen, met inbegrip van jongeren die gevaar lopen sociaal buitengesloten te raken en jongeren uit gemarginaliseerde gemeenschappen, inclusief door de tenuitvoerlegging van de jongerengarantie 104 Werk als zelfstandige, ondernemerschap en oprichting van een eigen bedrijf, met inbegrip van innovatieve micro-, kleine en middelgrote ondernemingen 105 Gelijkheid van vrouwen en mannen op alle gebieden, waaronder toegang tot arbeid, carrièrekansen, het combineren van werk en privéleven en het bevorderen van gelijke beloning voor gelijk werk 106 Aanpassing van werknemers, ondernemingen en ondernemers aan veranderingen 107 Actief en gezond ouder worden 108 Modernisering van de arbeidsmarktinstellingen zoals openbare en particuliere diensten voor arbeidsvoorziening en het beter inspelen op de behoeften van de arbeidsmarkt, waaronder door acties ter vergroting van de transnationale arbeidsmobiliteit alsmede door mobiliteitsregelingen en betere samenwerking tussen instellingen en relevante belanghebbenden VI. Bevordering van sociale inclusie en bestrijding van armoede en discriminatie: 109 Actieve inclusie, mede met het oog op bevordering van gelijke kansen en actieve participatie, en het verbeteren van de inzetbaarheid 110 Sociaaleconomische integratie van gemarginaliseerde gemeenschappen zoals de Roma 111 Bestrijding van alle vormen van discriminatie en bevordering van gelijke kansen 112 Verbetering van de toegang tot betaalbare, duurzame en hoogwaardige diensten, waaronder gezondheidszorg en sociale diensten van algemeen belang 113 Bevordering van sociaal ondernemerschap en beroepsintegratie in sociale ondernemingen en de sociale en solidaire economie teneinde de toegang tot arbeid te vergemakkelijken 114 Vanuit de gemeenschap geleide strategieën voor lokale ontwikkeling VII. Investering in onderwijs, opleiding en beroepsopleiding voor vaardigheden en een leven lang leren: 115 Vermindering en voorkoming van de schooluitval en bevordering van de gelijke toegang tot hoogwaardige vroeg- en voorschools, lager en middelbaar onderwijs waaronder formele, niet-formele en informele leertrajecten om weer aansluiting te vinden bij onderwijs en opleiding 116 Verbetering van de kwaliteit, de doelmatigheid en de toegang tot het hoger en daarmee gelijkwaardig onderwijs met het oog op de verhoging van de participatieniveaus en de leerprestaties, met name voor achterstandsgroepen 117 Verbetering van gelijke toegang tot een leven lang leren voor alle leeftijdscategorieën in formele, niet-formele en informele settings, vergroting van de kennis, vaardigheden en competenties van de beroepsbevolking en bevordering van flexibele leertrajecten, onder meer door loopbaanbegeleiding en erkenning van verworven competenties 118 Verbetering van de arbeidsmarktrelevantie van de onderwijs- en opleidingsstelsels, vergemakkelijking van de aansluiting tussen onderwijs en werk en versterking van beroepsonderwijs- en beroepsopleidingssystemen en de kwaliteit ervan, onder meer door mechanismen voor het anticiperen op vaardigheden, aanpassing van leerplannen en invoering en ontwikkeling van stelsels van leren op de werkplek, waaronder stelsels voor duaal leren en regelingen voor leerlingschap VIII. Vergroting van de institutionele capaciteit van overheidsinstanties en belanghebbenden en een doelmatig openbaar bestuur: 119 Investering in institutionele capaciteit en in de efficiëntie van de overheidsadministratie en overheidsdiensten op nationaal, regionaal en lokaal niveau met het oog op hervormingen, betere regelgeving en goed bestuur 120 Capaciteitsopbouw voor alle belanghebbenden die het beleid op het gebied van onderwijs, een leven lang leren, opleiding en werkgelegenheid en het sociaal beleid, onder meer via sectorale en territoriale pacten ten uitvoer leggen met het oog op hervormingen op nationaal, regionaal en lokaal niveau IX. Technische ondersteuning: 121 Voorbereiding, uitvoering, toezicht en inspectie 122 Evaluatie en studies 123 Informatie en communicatie TABEL 2:   CODES VOOR DE DIMENSIE FINANCIERINGSVORM 2. FINANCIERINGSVORM 01 Niet-terugvorderbare subsidie 02 Terugvorderbare subsidie 03 Ondersteuning op grond van de financiële instrumenten: risico- en aandelenkapitaal of vergelijkbaar 04 Ondersteuning op grond van de financiële instrumenten: krediet of vergelijkbaar 05 Ondersteuning op grond van de financiële instrumenten: onderpand of vergelijkbaar 06 Ondersteuning op grond van de financiële instrumenten: rentesubsidies, subsidies voor garantievergoedingen, technische ondersteuning of vergelijkbaar 07 Prijzengeld TABEL 3:   CODES VOOR DE TERRITORIALE DIMENSIE 3. SOORT GEBIED 01 Grote stedelijke gebieden (dichtbevolkt > 50 000  inwoners) 02 Kleine stedelijke gebieden (middelhoge bevolkingsdichtheid > 5 000  inwoners) 03 Plattelandsgebieden (dunbevolkt) 04 Macroregionaal samenwerkingsgebied 05 Samenwerking tussen nationale of regionale programmagebieden in een nationale context 06 Transnationale samenwerking in het kader van het ESF 07 Niet van toepassing TABEL 4:   CODES VOOR DE DIMENSIE TERRITORIALE VERSTREKKINGSMECHANISMEN 4. TERRITORIALE VERSTREKKINGSMECHANISMEN 01 Geïntegreerde territoriale investeringen — stedelijk 02 Overige geïntegreerde concepten voor een duurzame stedelijke ontwikkeling 03 Geïntegreerde territoriale investeringen — overige 04 Overige geïntegreerde concepten voor duurzame plattelandsontwikkeling 05 Overige geïntegreerde concepten voor een duurzame stads-/plattelandsontwikkeling 06 Vanuit de gemeenschap geleide initiatieven voor lokale ontwikkeling 07 Niet van toepassing TABEL 5:   CODES VOOR DE DIMENSIE THEMATISCHE DOELSTELLING 5. THEMATISCHE DOELSTELLING (EFRO en het Cohesiefonds) 01 Versterking van onderzoek, technologische ontwikkeling en innovatie 02 Verbetering van de toegang tot en het gebruik en de kwaliteit van informatie- en communicatietechnologie 03 Vergroting van de concurrentiekracht van kleine en middelgrote ondernemingen 04 Ondersteuning van de overgang naar een koolstofarme economie in alle bedrijfstakken 05 Bevordering van de aanpassing aan de klimaatverandering, risicopreventie en -beheer 06 Bescherming van het milieu en bevordering van een efficiënt gebruik van hulpbronnen 07 Bevordering van duurzaam vervoer en opheffing van knelpunten in centrale netwerkinfrastructuren 08 Bevordering van duurzame en kwalitatief hoogstaande werkgelegenheid en ondersteuning van arbeidsmobiliteit 09 Bevordering van sociale inclusie en bestrijding van armoede en discriminatie 10 Investering in onderwijs, opleiding en beroepsopleiding voor vaardigheden en een leven lang leren 11 Vergroting van de institutionele capaciteit van overheidsinstanties en belanghebbenden en een doelmatig openbaar bestuur 12 Niet van toepassing (alleen technische ondersteuning) TABEL 6:   CODES VOOR DE DIMENSIE ECONOMISCHE ACTIVITEIT 6. ECONOMISCHE ACTIVITEIT 01 Land- en bosbouw 02 Visserij en aquacultuur 03 Vervaardiging van voedingsmiddelen en dranken 04 Vervaardiging van textiel en textielproducten 05 Vervaardiging van transportmiddelen 06 Vervaardiging van informaticaproducten en van elektronische en optische producten 07 Overige niet nader genoemde be- en verwerkende industrie 08 Bouw 09 Winning van delfstoffen (met inbegrip van winning van energiehoudende delfstoffen) 10 Elektriciteit, gas, stoom, warm water en airconditioning 11 Distributie van water, afval- en afvalwaterbeheer en sanering 12 Vervoer en opslag 13 Informatie- en communicatieactiviteiten, met inbegrip van telecommunicatie, dienstverlenende activiteiten op het gebied van informatie, computerprogrammering, consultancy en aanverwante activiteiten 14 Groothandel en detailhandel 15 Toerisme, accommodatie en restauratie 16 Financiële activiteiten en verzekeringen 17 Exploitatie van en handel in onroerend goed, verhuur en zakelijke dienstverlening 18 Openbaar bestuur 19 Onderwijs 20 Menselijke gezondheidszorg 21 Maatschappelijke dienstverlening en sociaal-culturele en persoonlĳke diensten 22 Activiteiten in verband met het milieu en de klimaatverandering 23 Kunst, amusement, creatieve industrieën en recreatie 24 Overige niet nader genoemde diensten TABEL 7:   CODES VOOR DE DIMENSIE PLAATS VAN UITVOERING 7. PLAATS (2) Code Plaats Code van de regio of de zone waar de concrete actie is uitgevoerd, zoals vastgelegd in de nomenclatuur van territoriale eenheden voor de statistiek (NUTS) in de bijlage bij Verordening (EG) nr. 1059/2003 van het Europees Parlement en de Raad ( 2 ) ( 1 ) Beperkt tot investeringen gerelateerd aan milieubescherming of gepaard gaand met investeringen die nodig zijn om de negatieve gevolgen voor het milieu te matigen of te verminderen. ( 2 ) Verordening (EG) nr. 1059/2003 van het Europees Parlement en de Raad van 26 mei 2003 betreffende de opstelling van een gemeenschappelijke nomenclatuur van territoriale eenheden voor de statistiek (NUTS) ( PB L 154 van 21.6.2003, blz. 1 ).",
  "source": "EUR LEX"
}