{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0637:NL:HTML\">",
  "content": "EUR-Lex - 32000D0637 - NL Avis juridique important | 32000D0637 2000/637/EG: Beschikking van de Commissie van 22 september 2000 over de toepassing van artikel 3, lid 3, onder e), van Richtlijn 1999/5/EG van het Europees Parlement en de Raad op radioapparatuur die onder de regionale regeling betreffende de radiotelefoondienst op binnenwateren valt (kennisgeving geschied onder nummer C(2000) 2718) (Voor de EER relevante tekst) Publicatieblad Nr. L 269 van 21/10/2000 blz. 0050 - 0051 Beschikking van de Commissie van 22 september 2000 over de toepassing van artikel 3, lid 3, onder e), van Richtlijn 1999/5/EG van het Europees Parlement en de Raad op radioapparatuur die onder de regionale regeling betreffende de radiotelefoondienst op binnenwateren valt (kennisgeving geschied onder nummer C(2000) 2718) (Voor de EER relevante tekst) (2000/637/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 1999/5/EG van het Europees Parlement en de Raad van 9 maart 1999 betreffende radioapparatuur en telecommunicatie-eindapparatuur en de wederzijdse erkenning van hun conformiteit(1), en met name op artikel 3, lid 3, onder e), Overwegende hetgeen volgt: (1) Een aantal lidstaten is voornemens gemeenschappelijke veiligheidsbeginselen en -regels voor personen en goederen op binnenwateren toe te passen. (2) De harmonisatie van de radiotelefoondiensten draagt bij tot de veiligheid op binnenwateren, met name in slechte weersomstandigheden. (3) Na deelname aan een regionale conferentie in Bazel overeenkomstig artikel S6 van de ITU-radioreglementen, is een aantal lidstaten waar binnenscheepvaart plaatsvindt, voornemens om een regeling betreffende de radiotelefoondienst op binnenwateren (hierna \"de regeling\" genoemd) goed te keuren en toe te passen. (4) Het gaat alleen om apparatuur die bestemd is om op binnenschepen te worden geïnstalleerd, in lidstaten waar de regeling zal worden toegepast, en die gebruikmaakt van het in de regeling vastgestelde frequentiebereik. (5) Alle apparatuur die gebruikmaakt van dit frequentiebereik moet voldoen aan de doelstellingen van deze regeling, moet een Automatic Transmitter Identification System (ATIS) omvatten, zoals vastgesteld in bijlage B van ETS 300698, en mag voor de dienstencategorieën \"schip-naar-schip\", \"schip-naar-havenautoriteiten\" en \"communicatie aan boord\" niet in staat zijn om boven een bepaald maximumvermogen uit te zenden. (6) De in deze beschikking vervatte maatregelen zijn in overeenstemming met het advies van het Comité voor overeenstemmingsbeoordeling en markttoezicht inzake telecommunicatie (TCAM), HEEFT DE VOLGENDE BESCHIKKING GEGEVEN: Artikel 1 Deze beschikking is van toepassing op radioapparatuur die onder de op 6 april 2000 in Bazel gesloten regeling betreffende de radiotelefoondienst op binnenwateren valt, in lidstaten waar de regeling zal worden toegepast. Artikel 2 1. Radioapparatuur die gebruikmaakt van de in de regeling betreffende de radiotelefoondienst op binnenwateren vastgestelde frequentiebanden, moet een Automatic Transmitter Identification System (ATIS) omvatten. 2. Het uitzendvermogen van de in de regeling betreffende de radiotelefoondienst op binnenwateren vastgestelde radiocommunicatieapparatuur voor de dienstencategorieën \"schip-naar-schip\", \"schip-naar-havenautoriteiten\" en \"communicatie aan boord\" mag niet hoger zijn dan 1 watt. Artikel 3 De vereisten van artikel 2 zijn van toepassing vanaf de datum van bekendmaking van deze beschikking in het Publicatieblad van de Europese Gemeenschappen. Artikel 4 Deze beschikking is gericht tot de lidstaten. Gedaan te Brussel, 22 september 2000. Voor de Commissie Erkki Liikanen Lid van de Commissie (1) PB L 91 van 7.4.1999, blz. 10.",
  "source": "EUR LEX"
}