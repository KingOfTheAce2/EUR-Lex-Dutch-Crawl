{
  "url": "http://www.w3.org/1999/xhtml\">",
  "content": "L_2017329NL.01000101.xml 13.12.2017 NL Publicatieblad van de Europese Unie L 329/1 GEDELEGEERDE VERORDENING (EU) 2017/2293 VAN DE COMMISSIE van 3 augustus 2017 betreffende de voorwaarden voor de indeling in klassen zonder tests van kruiselings gelamelleerde houtproducten die vallen onder de geharmoniseerde norm EN 16351, en gelamelleerde fineerhoutproducten die vallen onder de geharmoniseerde norm EN 14374, met betrekking tot hun materiaalgedrag bij brand (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 27, lid 5, Overwegende hetgeen volgt: (1) Bij Gedelegeerde Verordening (EU) 2016/364 van de Commissie ( 2 ) is een systeem vastgesteld voor de indeling van bouwproducten in klassen van materiaalgedrag bij brand. Kruiselings gelamelleerde houtproducten en gelamelleerde fineerhoutproducten behoren tot de bouwproducten waarop die gedelegeerde verordening van toepassing is. (2) Uit tests is gebleken dat kruiselings gelamelleerde houtproducten die vallen onder de geharmoniseerde norm EN 16351, en gelamelleerde fineerhoutproducten die vallen onder de geharmoniseerde norm EN 14374, stabiele en voorspelbare prestaties vertonen wat hun materiaalgedrag bij brand betreft, op voorwaarde dat zij voldoen aan bepaalde voorwaarden met betrekking tot de vorm van het product alsook de installatie, gemiddelde dichtheid en dikte ervan. (3) Indien zij aan die voorwaarden voldoen, moeten kruiselings gelamelleerde houtproducten die vallen onder de geharmoniseerde norm EN 16351, en gelamelleerde fineerhoutproducten die vallen onder de geharmoniseerde norm EN 14374, derhalve worden geacht aan een bepaalde in Gedelegeerde Verordening (EU) 2016/364 vastgestelde prestatieklasse voor het materiaalgedrag bij brand te voldoen zonder dat daarvoor tests nodig zijn, HEEFT DE VOLGENDE VERORDENING VASTGESTELD: Artikel 1 Kruiselings gelamelleerde houtproducten die vallen onder de geharmoniseerde norm EN 16351, en gelamelleerde fineerhoutproducten die vallen onder de geharmoniseerde norm EN 14374, die voldoen aan de in de bijlage opgenomen voorwaarden, worden geacht aan de in de bijlage vermelde prestatieklassen te voldoen zonder dat hiervoor tests nodig zijn. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 augustus 2017. Voor de Commissie De voorzitter Jean-Claude JUNCKER ( 1 ) PB L 88 van 4.4.2011, blz. 5 . ( 2 ) Gedelegeerde Verordening (EU) 2016/364 van de Commissie van 1 juli 2015 betreffende de indeling van bouwproducten in klassen van materiaalgedrag bij brand overeenkomstig Verordening (EU) nr. 305/2011 van het Europees Parlement en de Raad ( PB L 68 van 15.3.2016, blz. 4 ). BIJLAGE Tabel 1 Prestatieklassen van materiaalgedrag bij brand voor kruiselings gelamelleerde houtproducten en gelamelleerde fineerhoutproducten voor muren en plafonds Product ( 1 ) Productbeschrijving Minimale gemiddelde dichtheid ( 2 ) (kg/m 3 ) Minimale totale dikte (mm) Klasse ( 3 ) Kruiselings gelamelleerde houtproducten die onder de geharmoniseerde norm EN 16351 vallen minimale dikte van de lagen van 18 mm 350 54 D-s2, d0 ( 4 ) Gelamelleerde fineerhoutproducten die onder de geharmoniseerde norm EN 14374 vallen minimale fineerdikte van 3 mm 400 18 D-s2, d0 ( 4 ) Tabel 2 Prestatieklassen van materiaalgedrag bij brand voor kruiselings gelamelleerde houtproducten en gelamelleerde fineerhoutproducten voor vloeren Product ( 5 ) Productbeschrijving Minimale gemiddelde dichtheid ( 6 ) (kg/m 3 ) Minimale totale dikte (mm) Klasse voor vloeren ( 7 ) Kruiselings gelamelleerde houtproducten die onder de geharmoniseerde norm EN 16351 vallen minimale dikte van de lagen van 18 mm en met een oppervlaktelaag van dennenhout 430 54 D FL -s1 ( 8 ) Kruiselings gelamelleerde houtproducten die onder de geharmoniseerde norm EN 16351 vallen minimale dikte van de lagen van 18 mm en met een oppervlaktelaag van sparhout 400 54 D FL -s1 ( 8 ) Gelamelleerde fineerhoutproducten die onder de geharmoniseerde norm EN 14374 vallen minimale fineerdikte van 3 mm en met een oppervlaktelaag van dennenhout 480 15 D FL -s1 ( 8 ) Gelamelleerde fineerhoutproducten die onder de geharmoniseerde norm EN 14374 vallen minimale fineerdikte van 3 mm en met een oppervlaktelaag van dennenhout 430 20 D FL -s1 ( 8 ) Gelamelleerde fineerhoutproducten die onder de geharmoniseerde norm EN 14374 vallen minimale fineerdikte van 3 mm en met een oppervlaktelaag van sparhout 400 15 D FL -s1 ( 8 ) ( 1 ) Geldt voor alle soorten en lijmen die onder de productnorm vallen. ( 2 ) Vastgesteld overeenkomstig de norm EN 13238. ( 3 ) De klasse is vastgesteld in tabel 1 van de bijlage bij Gedelegeerde Verordening (EU) 2016/364. ( 4 ) Klasse geldig voor elke ondergrond of spouw. ( 5 ) Geldt ook voor treden van trappen. ( 6 ) Vastgesteld overeenkomstig de norm EN 13238. ( 7 ) De klasse is vastgesteld in tabel 2 van de bijlage bij Gedelegeerde Verordening (EU) 2016/364. ( 8 ) Klasse geldig voor elke ondergrond of spouw.",
  "source": "EUR LEX"
}