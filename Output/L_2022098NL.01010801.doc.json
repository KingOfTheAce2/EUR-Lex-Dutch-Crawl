{
  "url": "http://www.w3.org/1999/xhtml\"><!--",
  "content": "L_2022098NL.01010801.xml 25.3.2022 NL Publicatieblad van de Europese Unie L 98/108 BESLUIT (EU) 2022/485 VAN DE EUROPESE CENTRALE BANK van 17 maart 2022 tot wijziging van Besluit 2010/624/EU betreffende het beheer van door de Unie opgenomen en verstrekte leningen in het kader van het Europees financieel stabilisatiemechanisme (ECB/2022/11) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 122, lid 2, en artikel 132, lid 1, Gezien de statuten van het Europees Stelsel van centrale banken en van de Europese Centrale Bank, en met name artikel 17, artikel 21 en artikel 34.1, Gelet op Verordening (EU) nr. 407/2010 van de Raad van 11 mei 2010 houdende instelling van een Europees financieel stabilisatiemechanisme ( 1 ) , en met name artikel 8, Overwegende hetgeen volgt: (1) Bij de Europese Centrale Bank (ECB) aangehouden deposito’s zoals geregeld in Besluit 2010/624/EU van de Europese Centrale Bank (ECB/2010/17) ( 2 ) moeten worden vergoed overeenkomstig de bepalingen van artikel 2, lid 1, van Besluit (EU) 2019/1743 van de Europese Centrale Bank (ECB/2019/31) ( 3 ) teneinde te zorgen voor samenhang in de rentevergoeding van deposito’s in het Eurosysteem. (2) Derhalve moet Besluit 2010/624/EU (ECB/2010/17) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijziging Artikel 4 van het Besluit 2010/624/EU (ECB/2010/17) wordt als volgt gewijzigd: “Artikel 4 De kasrekeningen als bedoeld in artikel 2 worden vergoed overeenkomstig het bepaalde in artikel 2, lid 1, van Besluit (EU) 2019/1743 van de Europese Centrale Bank (ECB/2019/31) ( *1 ) . Artikel 2 Inwerkingtreding Dit besluit treedt in werking op de vijfde dag volgende op die van de bekendmaking ervan in het Publicatieblad van de Europese Unie . Gedaan te Frankfurt am Main, 17 maart 2022. De president van de ECB Christine LAGARDE ( 1 ) PB L 118 van 12.5.2010, blz. 1 . ( 2 ) Besluit 2010/624/EU van de Europese Centrale Bank van 14 oktober 2010 betreffende het beheer van door de Unie opgenomen en verstrekte leningen in het kader van het Europees financieel stabilisatiemechanisme (ECB/2010/17) ( PB L 275 van 20.10.2010, blz. 10 ). ( 3 ) Besluit (EU) 2019/1743 van de Europese Centrale Bank van dinsdag 15 oktober 2019 betreffende de rentevergoeding op aangehouden extra reserves en bepaalde deposito’s (ECB/2019/31) ( PB L 267 van 21.10.2019, blz. 12 ).",
  "source": "EUR LEX"
}