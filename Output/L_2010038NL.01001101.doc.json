{
  "url": "http://www.w3.org/1999/xhtml\">",
  "content": "L_2010038NL.01001101.xml 11.2.2010 NL Publicatieblad van de Europese Unie L 38/11 BESLUIT VAN DE COMMISSIE van 9 februari 2010 tot vaststelling van klassen van materiaalgedrag bij brand voor bepaalde voor de bouw bestemde producten wat decoratieve wandbekleding in de vorm van rollen of panelen betreft (Kennisgeving geschied onder nummer C(2010) 397) (Voor de EER relevante tekst) (2010/82/EU) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name op artikel 20, lid 2, onder a), Overwegende hetgeen volgt: (1) Overeenkomstig Richtlijn 89/106/EEG kan het met het oog op de op nationaal, regionaal of plaatselijk niveau uiteenlopende beschermingsniveaus voor bouwwerken nodig zijn om in de basisdocumenten voor ieder fundamenteel voorschrift klassen vast te stellen voor het gedrag van producten. Deze documenten zijn in de vorm van een „mededeling van de Commissie betreffende de basisdocumenten van Richtlijn 89/106/EEG” ( 2 ) gepubliceerd. (2) Met betrekking tot het fundamentele voorschrift „brandveiligheid” noemt basisdocument nr. 2 een aantal onderling samenhangende maatregelen die tezamen de brandveiligheidsstrategie bepalen die in de lidstaten op verschillende wijze kan worden uitgewerkt. (3) Een van die maatregelen die in basisdocument nr. 2 worden genoemd, is het beperken van het ontstaan en de verspreiding van brand en rook op een bepaalde plaats door de kans dat voor de bouw bestemde producten bijdragen tot de volledige ontwikkeling van een brand te verkleinen. (4) Het niveau van die beperking kan slechts worden uitgedrukt als een bepaald materiaalgedrag bij brand van de producten in hun uiteindelijke toepassing. (5) Als geharmoniseerde oplossing is bij Beschikking 2000/147/EG van de Commissie van 8 februari 2000 ter uitvoering van Richtlijn 89/106/EEG van de Raad wat de indeling van voor de bouw bestemde producten in klassen van materiaalgedrag bij brand betreft ( 3 ) een systeem van klassen vastgesteld. (6) Voor decoratieve wandbekleding in de vorm van rollen of panelen dient de klassenindeling van Beschikking 2000/147/EG te worden toegepast. (7) Het materiaalgedrag bij brand van veel voor de bouw bestemde producten en/of materialen die zijn opgenomen in de klassenindeling van Beschikking 2000/147/EG, is duidelijk vastgesteld en is bij de voor brand bevoegde regelgevende instanties in de lidstaten voldoende bekend, zodat zij op dit specifieke gedragskenmerk niet hoeven te worden getest. (8) De in dit besluit vervatte maatregelen zijn in overeenstemming met het advies van het Permanent Comité voor de bouw, HEEFT HET VOLGENDE BESLUIT VASTGESTELD: Artikel 1 De voor de bouw bestemde producten en/of materialen die aan alle eisen van het gedragskenmerk „materiaalgedrag bij brand” voldoen zonder verdere tests te moeten ondergaan, zijn vermeld in de bijlage. Artikel 2 De specifieke klassen die overeenkomstig de bij Beschikking 2000/147/EG vastgestelde indeling naar materiaalgedrag bij brand voor de verschillende voor de bouw bestemde producten en/of materialen gelden, zijn in de bijlage bij dit besluit opgenomen. Artikel 3 De producten worden, waar nodig, beoordeeld ten aanzien van de uiteindelijke toepassing ervan. Artikel 4 Dit besluit is gericht tot de lidstaten. Gedaan te Brussel, 9 februari 2010. Voor de Commissie Günter VERHEUGEN Vicevoorzitter ( 1 ) PB L 40 van 11.2.1989, blz. 12 . ( 2 ) PB C 62 van 28.2.1994, blz. 1 . ( 3 ) PB L 50 van 23.2.2000, blz. 14 . BIJLAGE In de tabel in deze bijlage zijn de voor de bouw bestemde producten en/of materialen opgenomen die aan alle voorschriften voor het gedragskenmerk „materiaalgedrag bij brand” voldoen en niet hoeven te worden getest. Tabel Klassen van materiaalgedrag bij brand voor decoratieve wandbekleding in de vorm van rollen of panelen Product ( 1 ) Maximummassa per oppervlakte-eenheid (g/m 2 ) Maximumdikte (mm) Klasse ( 2 ) Wandbekleding op basis van cellulosevezel 190 0,9 D-s3,d2 Wandbekleding op basis van cellulosevezel met polymeerbekleding of -druk 470 0,7 Wandbekleding op basis van een mengsel van cellulose- en polyestervezel 160 0,3 Wandbekleding op basis van een mengsel van cellulose- en polyestervezel en met polymeerbekleding of -druk 410 0,5 Wandbekleding op basis van een met polymeer bekleed weefsel 510 0,7 Wandbekleding van geweven textiel met een rug van cellulosevezel of cellulose- en polyestervezel 450 0,8 Wandbekleding van geschuimd pvc met een rug van cellulosevezel of cellulose- en polyestervezel 310 1,8 ( 1 ) Producten volgens EN 15102, aangebracht op een ondergrond van minimaal klasse A2-s1,d0 met een minimumdikte van 12 mm en een minimumdichtheid van 800 kg/m 3 met behulp van stijfsel-, stijfsel/PVA- of cellulose/PVA-lijm bij maximaal 200 g/m 2 . ( 2 ) De klasse is vastgesteld in tabel 1 van de bijlage bij Beschikking 2000/147/EG van de Commissie.",
  "source": "EUR LEX"
}