{
  "url": "http://www.w3.org/1999/xhtml\"><!--",
  "content": "LI2020234NL.01000101.xml 21.7.2020 NL Publicatieblad van de Europese Unie LI 234/1 BESLUIT (GBVB) 2020/1066 VAN DE RAAD van 20 juli 2020 tot wijziging van Besluit (GBVB) 2017/2370 ter ondersteuning van de Haagse Gedragscode en de non-proliferatie van ballistische raketten in het kader van de uitvoering van de EU‐strategie ter bestrijding van de verspreiding van massavernietigingswapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 december 2017 heeft de Raad Besluit (GBVB) 2017/2370 ( 1 ) vastgesteld. (2) De subsidieovereenkomst met de Fondation pour la recherche stratégique (FRS) is op 21 december 2017 ondertekend en verstrijkt op 20 december 2020. (3) Op 26 mei 2020 heeft de FRS verzocht om verlenging van de uitvoeringstermijn van Besluit (GBVB) 2017/2370 tot 20 december 2021. Het verzoek om verlenging houdt verband met de COVID-19-pandemie, en met name met het uitstel van een aantal van de in artikel 1 van dat besluit bedoelde activiteiten en de terughoudendheid van nationale overheden in programmalanden om de organisatie van dergelijke activiteiten te bespreken gezien de heersende onzekerheid door deze pandemie. (4) De in artikel 1 van Besluit (GBVB) 2017/2370 bedoelde activiteiten kunnen tot en met 20 december 2021 worden voortgezet zonder gevolgen voor de financiële middelen. (5) Besluit (GBVB) 2017/2370 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5, lid 2, van Besluit (GBVB) 2017/2370 wordt vervangen door: “2.   Dit besluit verstrijkt op 20 december 2021.”. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 20 juli 2020. Voor de Raad De voorzitster J. KLOECKNER ( 1 ) Besluit (GBVB) 2017/2370 van de Raad van 18 december 2017 ter ondersteuning van de Haagse Gedragscode en de non-proliferatie van ballistische raketten in het kader van de uitvoering van de EU-strategie ter bestrijding van de verspreiding van massavernietigingswapens ( PB L 337 van 19.12.2017, blz. 28 ).",
  "source": "EUR LEX"
}