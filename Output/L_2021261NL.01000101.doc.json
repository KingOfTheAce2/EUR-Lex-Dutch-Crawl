{
  "url": "http://www.w3.org/1999/xhtml\"><!--",
  "content": "L_2021261NL.01000101.xml 22.7.2021 NL Publicatieblad van de Europese Unie L 261/1 VERORDENING (EU) 2021/1203 VAN DE RAAD van 19 juli 2021 tot wijziging van Verordening (EU) 2020/1706 wat betreft de opname van autonome tariefcontingenten van de Unie voor bepaalde visserijproducten (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 31, Gezien het voorstel van de Europese Commissie, Overwegende hetgeen volgt: (1) Verordening (EU) 2020/1706 van de Raad ( 1 ) voorziet in de opening en het beheer van autonome tariefcontingenten van de Unie voor bepaalde visserijproducten voor de periode 2021-2023. Voor elk tariefcontingent is een passende omvang vastgesteld zodat de industrie in de Unie zich voor die periode voldoende kan bevoorraden. (2) Bevoorrading met bepaalde visserijproducten in de Unie is momenteel afhankelijk van de invoer uit derde landen. De afgelopen decennia is de Unie afhankelijker geworden van invoer om in haar behoefte aan visserijproducten te voorzien. Om de productie van visserijproducten in de Unie niet in gevaar te brengen en om de verwerkende industrie in de Unie in staat te stellen zich op toereikende wijze te bevoorraden, moeten de invoerrechten voor Patagonische pijlinktvis, gepekelde haring, bevroren haring, bevroren haringfilets en haringlappen, filets van roodbaarzen en verschillende soorten bevroren vis worden geschorst binnen tariefcontingenten van passende omvang. (3) De handels- en samenwerkingsovereenkomst ( 2 ) tussen de Unie en het Verenigd Koninkrijk (de handels- en samenwerkingsovereenkomst) is sinds 1 januari 2021 voorlopig van toepassing. De handels- en samenwerkingsovereenkomst voorziet in rechtenvrije en contingentvrije toegang voor visserijproducten van oorsprong. De Britse landen en gebieden overzee (LGO) zijn echter niet meer geassocieerd met de Unie en genieten niet langer tariefverlagingen voor de uitvoer van visserijproducten naar de Unie. (4) Bovendien zijn de aanvullende protocollen met IJsland ( 3 ) en Noorwegen ( 4 ) , die voorzien in contingenten voor bepaalde soorten vis en visserijproducten, op 30 april 2021 verstreken. Aangezien de onderhandelingen over nieuwe contingenten niet zijn afgerond vóór het verstrijken van de aanvullende protocollen, zou dit kunnen leiden tot een tekort aan rechtenvrije visserijproducten voor verwerking in de Unie. (5) Bijgevolg moet Verordening (EU) 2020/1706 dienovereenkomstig worden gewijzigd. (6) Om de gevolgen te ondervangen van de terugtrekking van het Verenigd Koninkrijk uit de Unie met betrekking tot het verlies van de preferentiële status van de LGO en om de gevolgen te ondervangen van het verstrijken van de aanvullende protocollen met Noorwegen en IJsland, moet deze verordening daarom met spoed in werking treden en met terugwerkende kracht van toepassing zijn met ingang van 1 januari 2021, HEEFT DE VOLGENDE VERORDENING VASTGESTELD: Artikel 1 Verordening (EU) 2020/1706 wordt als volgt gewijzigd: 1) In artikel 4, lid 4, wordt punt b) vervangen door: “b) in ringen en in repen snijden voor grondstoffen van de GN-codes 0307 43 35, 0307 43 91, 0307 43 92 en 0307 43 99;”. 2) De bijlage wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juli 2021. Voor de Raad De voorzitter J. PODGORŠEK ( 1 ) Verordening (EU) 2020/1706 van de Raad van 13 november 2020 betreffende de opening en de wijze van beheer van autonome tariefcontingenten van de Unie voor bepaalde visserijproducten voor de periode 2021-2023 ( PB L 385 van 17.11.2020, blz. 3 ). ( 2 ) Handels- en samenwerkingsovereenkomst tussen de Europese Unie en de Europese Gemeenschap voor Atoomenergie, enerzijds, en het Verenigd Koninkrijk van Groot-Brittannië en Noord-Ierland, anderzijds ( PB L 149 van 30.4.2021, blz. 10 ). ( 3 ) Aanvullend Protocol bij de Overeenkomst tussen de Europese Economische Gemeenschap en de Republiek IJsland ( PB L 141 van 28.5.2016, blz. 18 ). ( 4 ) Aanvullend Protocol bij de Overeenkomst tussen de Europese Economische Gemeenschap en het Koninkrijk Noorwegen ( PB L 141 van 28.5.2016, blz. 22 ). BIJLAGE Aan de tabel in de bijlage bij Verordening (EU) 2020/1706 worden de volgende vermeldingen toegevoegd: Volgnr. GN-code Taric-code Beschrijving Jaarlijks volume van het contingent (in ton) ( 1 ) Contingentrecht Contingentperiode “09.2508 ex 0307 43 35 10 Pijlinktvis van de soort Loligo gahi , bevroren, bestemd om te worden verwerkt 75 000 0 % 1.1.2021-31.12.2023 09.2509 ex 1604 12 91 13 93 Haring, bereid met kruiden en/of azijn, gepekeld, bestemd om te worden verwerkt 15 000  (netto uitgelekt gewicht) 0 % 1.5.2021-30.4.2022 ex 1604 12 99 16 17 7 500  (netto uitgelekt gewicht) 0 % 1.5.2022-31.10.2022 09.2510 ex 0303 51 00 10 20 Haring ( Clupea harengus , Clupea pallasii ), bevroren, bestemd om te worden verwerkt ( *1 ) 10 000 0 % 1.5.2021-30.4.2022 5 000 1.5.2022-31.10.2022 09.2512 Bevroren vis, bestemd om te worden verwerkt: 3 300 0 % 1.5.2021-30.4.2022 0303 55 30 10 Chileense horsmakreel ( Trachurus murphyi ) 1 650 0 % 1.5.2022-31.10.2022 ex 0303 55 90 95 Andere vis van Trachurus spp., met uitzondering van Trachurus trachurus , Trachurus murphyi en horsmakreel ( Caranx trachurus ) 0303 56 00 10 Cobia ( Rachycentron canadum ) 0303 69 90 10 Andere vis 0303 89 90 11 21 30 91 0303 82 00 10 Roggen ( Rajidae ) 0303 89 55 10 Goudbrasem ( Sparus aurata ) 09.2513 0304 86 00 20 Haringfilets ( Clupea harengus , Clupea pallasii ), bevroren, bestemd om te worden verwerkt 25 000 0 % 1.5.2021-30.4.2022 ex 0304 99 23 10 20 Haringlappen ( Clupea harengus , Clupea pallasii ), bevroren, bestemd om te worden verwerkt ( *1 ) 12 500 0 % 1.5.2022-31.10.2022 09.2514 0304 49 50 10 Filets van roodbaarzen ( Sebastes spp.), vers of gekoeld, bestemd om te worden verwerkt 1 300 0 % 1.5.2021-30.4.2022 650 0 % 1.5.2022-31.10.2022” ( 1 ) Uitgedrukt in nettogewicht, tenzij anders aangegeven. ( *1 ) Van 15 februari tot en met 15 juni is het tariefcontingent niet van toepassing op goederen die voor het vrije verkeer worden aangegeven.",
  "source": "EUR LEX"
}