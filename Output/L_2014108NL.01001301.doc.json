{
  "url": "http://www.w3.org/1999/xhtml\">",
  "content": "L_2014108NL.01001301.xml 11.4.2014 NL Publicatieblad van de Europese Unie L 108/13 UITVOERINGSVERORDENING (EU) Nr. 367/2014 VAN DE COMMISSIE van 10 april 2014 tot vaststelling van het nettosaldo dat voor de uitgaven uit het ELGF beschikbaar is DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van de Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 1 ) , en met name artikel 16, lid 2, Overwegende hetgeen volgt: (1) Overeenkomstig artikel 16, lid 1, van Verordening (EU) nr. 1306/2013 wordt het jaarlijkse maximum voor de uitgaven uit het Europees Landbouwgarantiefonds (ELGF) gevormd door de maximumbedragen die voor dat fonds bij Verordening (EU, Euratom) nr. 1311/2013 van de Raad ( 2 ) zijn vastgesteld, meer bepaald in bijlage I, als submaximum voor marktgerelateerde uitgaven en rechtstreekse betalingen. (2) In artikel 10 quater, lid 2, van Verordening (EG) nr. 73/2009 van de Raad ( 3 ) is bepaald dat de bedragen die voortvloeien uit de vrijwillige aanpassing als bedoeld in artikel 10 ter, lid 5, van die verordening en uit de toepassing van artikel 136 van die verordening, ter beschikking van het Europees Landbouwfonds voor plattelandsontwikkeling (Elfpo) moeten worden gesteld voor het begrotingsjaar 2014. (3) Bij Uitvoeringsbesluit 2013/146/EU van de Commissie ( 4 ) is voor het kalenderjaar 2013 het bedrag vastgesteld dat voortvloeit uit de toepassing van de vrijwillige aanpassing in het Verenigd Koninkrijk. Dit bedrag moet ter beschikking van het Elfpo worden gesteld voor het jaar 2014. (4) In artikel 136 van Verordening (EG) nr. 73/2009 is bepaald dat de lidstaten uiterlijk op 1 augustus 2009 konden beslissen om vanaf het begrotingsjaar 2011 een overeenkomstig artikel 69, lid 7, van die verordening te berekenen bedrag ter beschikking te stellen voor steun van de Unie in het kader van programma's en financiering voor plattelandsontwikkeling op grond van het Elfpo in plaats van een beroep te doen op artikel 69, lid 6, onder a) van die verordening. De voor overdracht beschikbare bedragen zijn na berekening vastgesteld in bijlage III bij Verordening (EG) nr. 1120/2009 van de Commissie ( 5 ) . (5) In artikel 136 ter van Verordening (EG) nr. 73/2009, als ingevoegd bij Verordening (EU) nr. 1310/2013 van het Europees Parlement en de Raad ( 6 ) , is bepaald dat de lidstaten die overeenkomstig artikel 136 van Verordening (EG) nr. 73/2009 hebben besloten om vanaf het begrotingsjaar 2011 een bedrag ter beschikking te stellen voor Uniesteun in het kader van programma's en financiering voor plattelandsontwikkeling op grond van het Elfpo, de bedragen die zijn vastgesteld in bijlage VIII bis bij die verordening, als ingevoegd bij Verordening (EU) nr. 1310/2013, ook voor het begrotingsjaar 2015 ter beschikking moeten stellen voor programma's en financiering voor plattelandsontwikkeling op grond van het Elfpo. (6) Bijgevolg moeten de bedragen die in bijlage VIII bis bij Verordening (EG) nr. 73/2009 voor Duitsland en Zweden zijn vastgesteld, voor het begrotingsjaar 2015 ter beschikking worden gesteld voor programma's en financiering voor plattelandsontwikkeling op grond van het Elfpo. (7) In artikel 66, lid 1, van Verordening (EU) nr. 1307/2013 van het Europees Parlement en de Raad ( 7 ) is bepaald dat voor lidstaten die artikel 4, lid 1, eerste alinea, van Verordening (EG) nr. 637/2008 van de Raad ( 8 ) hebben toegepast, de desbetreffende jaarlijkse begroting die op grond van artikel 5, lid 1, van die verordening beschikbaar is, met ingang van 1 januari 2014 naar het Elfpo moet worden overgedragen. Griekenland heeft artikel 4, lid 1, eerste alinea, van Verordening (EG) nr. 637/2008 toegepast. (8) Het is dan ook dienstig het nettosaldo dat voor de uitgaven uit het ELGF beschikbaar moet zijn, voor de begrotingsjaren 2014 tot en met 2020 vast te stellen. Duidelijkheidshalve moeten de voor het Elfpo beschikbaar te stellen bedragen ook worden bekendgemaakt, HEEFT DE VOLGENDE VERORDENING VASTGESTELD: Artikel 1 Het nettosaldo dat voor de uitgaven uit het Europees Landbouwgarantiefonds (ELGF) beschikbaar is, en de bedragen die voor de begrotingsjaren 2014 tot en met 2020 voor het Europees Landbouwfonds voor plattelandsontwikkeling (Elfpo) beschikbaar zijn op grond van artikel 10 quater, lid 2, artikel 136 en artikel 136 ter van Verordening (EG) nr. 73/2009 en op grond van artikel 66, lid 1, van Verordening (EU) nr. 1307/2013, worden in de bijlage bij de onderhavige verordening vastgesteld. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 april 2014. Voor de Commissie De voorzitter José Manuel BARROSO ( 1 ) PB L 347 van 20.12.2013, blz. 549 . ( 2 ) Verordening (EU) nr. 1311/2013 van de Raad van 2 december 2013 tot bepaling van het meerjarig financieel kader voor de jaren 2014-2020 ( PB L 347 van 20.12.2013, blz. 884 ). ( 3 ) Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van de Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 ( PB L 30 van 31.1.2009, blz. 16 ). ( 4 ) Uitvoeringsbesluit 2013/146/EU van de Commissie van 20 maart 2013 tot vaststelling, voor het kalenderjaar 2013, van het bedrag dat voortvloeit uit de toepassing van de vrijwillige aanpassing in het Verenigd Koninkrijk ( PB L 82 van 22.3.2013, blz. 58 ). ( 5 ) Verordening (EG) nr. 1120/2009 van de Commissie van 29 oktober 2009 houdende bepalingen voor de uitvoering van de bedrijfstoeslagregeling waarin is voorzien bij titel III van Verordening (EG) nr. 73/2009 van de Raad tot vaststelling van gemeenschappelijke voorschriften inzake rechtstreekse steunverlening in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers ( PB L 316 van 2.12.2009, blz. 1 ). ( 6 ) Verordening (EU) nr. 1310/2013 van het Europees Parlement en de Raad van 17 december 2013 houdende bepaalde overgangsbepalingen inzake steun voor plattelandsontwikkeling uit het Europees Landbouwfonds voor plattelandsontwikkeling (Elfpo), houdende wijziging van Verordening (EU) nr. 1305/2013 van het Europees Parlement en de Raad wat betreft middelen en de verdeling ervan met betrekking tot 2014, houdende wijziging van Verordening (EG) nr. 73/2009 van de Raad en de Verordeningen (EU) nr. 1307/2013, (EU) nr. 1306/2013 en (EU) nr. 1308/2013 van het Europees Parlement en de Raad wat betreft de toepassing ervan in 2014 ( PB L 347 van 20.12.2013, blz. 865 ). ( 7 ) Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( PB L 347 van 20.12.2013, blz. 608 ). ( 8 ) Verordening (EG) nr. 637/2008 van de Raad van 23 juni 2008 houdende wijziging van Verordening (EG) nr. 1782/2003 houdende vaststelling van nationale herstructureringsprogramma's voor de katoensector ( PB L 178 van 5.7.2008, blz. 1 ). BIJLAGE (miljoen EUR) Begrotingsjaar Voor het ELFPO ter beschikking gestelde bedragen Nettosaldo dat voor de uitgaven uit het ELGF ter beschikking is Artikel 10 ter van Verordening (EG) nr. 73/2009 Artikel 136 van Verordening (EG) nr. 73/2009 Artikel 136 ter van Verordening (EG) nr. 73/2009 Artikel 66 van Verordening (EU) nr. 1307/2013 2014 296,3 51,6 4,0 43 778,1 2015 51,6 4,0 44 312,4 2016 4,0 44 624,0 2017 4,0 44 859,0 2018 4,0 44 885,0 2019 4,0 44 912,0 2020 4,0 44 937,0",
  "source": "EUR LEX"
}