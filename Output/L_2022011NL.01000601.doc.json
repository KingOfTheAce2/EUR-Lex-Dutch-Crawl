{
  "url": "http://www.w3.org/1999/xhtml\"><!--",
  "content": "L_2022011NL.01000601.xml 18.1.2022 NL Publicatieblad van de Europese Unie L 11/6 UITVOERINGSVERORDENING (EU) 2022/64 VAN DE COMMISSIE van 17 januari 2022 tot wijziging van de Uitvoeringsverordeningen (EU) 2020/761 en (EU) 2020/1988 wat betreft het systeem voor het beheer van bepaalde tariefquota en de hoeveelheden die mogen worden ingevoerd in het kader van bepaalde tariefcontingenten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187 en artikel 223, lid 3, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 2 ) , en met name artikel 66, lid 4, Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van Verordeningen (EG) nr. 1216/2009 en (EG) nr. 614/2009 van de Raad ( 3 ) , en met name artikel 9, eerste alinea, punten a) tot en met d), en artikel 16, lid 1, Overwegende hetgeen volgt: (1) Bij Uitvoeringsverordening (EU) 2020/761 van de Commissie ( 4 ) zijn regels vastgesteld voor het beheer van tariefcontingenten voor de invoer en uitvoer van landbouwproducten die worden beheerd door middel van een stelsel van invoer- en uitvoercertificaten, en zijn specifieke voorschriften vastgesteld. (2) Bij Uitvoeringsverordening (EU) 2020/1988 van de Commissie ( 5 ) zijn regels vastgesteld voor het beheer van invoertariefcontingenten die bestemd zijn om te worden gebruikt in chronologische volgorde van de data van aanvaarding van de douaneaangiften (beginsel “wie het eerst komt, het eerst maalt”). (3) Bij de Overeenkomst in de vorm van een briefwisseling tussen de Europese Unie en het Gemenebest Australië uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2021/2234 van de Raad ( 6 ) , wordt een aantal tariefcontingenten gewijzigd wat betreft de hoeveelheid producten die uit Australië mag worden ingevoerd. (4) Bij de Overeenkomst in de vorm van een briefwisseling tussen de Europese Unie en de Republiek Indonesië op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2021/1197 van de Raad ( 7 ) , wordt een aantal tariefcontingenten gewijzigd wat betreft de hoeveelheid producten die uit Indonesië mag worden ingevoerd. (5) De wijzigingen uit hoofde van die overeenkomsten moeten worden weerspiegeld in de bijlagen bij de Uitvoeringsverordeningen (EU) 2020/761 en (EU) 2020/1988. (6) Voorts moeten de lidstaten, met het oog op transparantie, de Commissie in kennis stellen van de hoeveelheden waarvoor invoercertificaten voor het tariefcontingent met volgnummer 09.4003 zijn afgegeven, boven op die welke reeds zijn in artikel 16, lid 8, van Uitvoeringsverordening (EU) 2020/761 zijn vermeld. (7) In de overeenkomst in de vorm van een briefwisseling tussen de Europese Unie en Australië wordt de verdeling in deelperioden voor het tariefcontingent met volgnummer 09.4129 geschrapt. Deze wijziging moet worden weerspiegeld in artikel 27 van Uitvoeringsverordening (EU) 2020/761. (8) Voor het tariefcontingent met volgnummer 09.4002 begint de tariefcontingentperiode op 1 juli. In artikel 43, lid 9, van Uitvoeringsverordening (EU) 2020/761 moet worden verduidelijkt dat invoercertificaten die vóór het begin van de tariefcontingentperiode zijn afgegeven, geldig zijn voor een periode van drie maanden vanaf 1 juli. (9) In artikel 72, lid 6, van Uitvoeringsverordening (EU) 2020/761 is bepaald dat de hoeveelheid moet worden uitgedrukt in hele, naar boven afgeronde eenheden. Om te zorgen voor consistentie met de afrondingsregels van titel II, groep 6 (Identificatie van de goederen), van bijlage D bij Gedelegeerde Verordening (EU) 2015/2446 van de Commissie ( 8 ) en artikel 8, lid 2, punt a), van Uitvoeringsverordening (EU) 2016/1239 van de Commissie ( 9 ) , moeten de door derde landen voor het beheer van bepaalde tariefcontingenten afgegeven echtheidscertificaten en IMA 1-certificaten (Inward Monitoring Arrangement) de hoeveelheid waarvoor zij worden gebruikt, vermelden, afgerond op kilogram. (10) Bij de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2021/1213 van de Raad ( 10 ) , is de beschikbare hoeveelheid voor het tariefcontingent met volgnummer 09.4168 voor rijst van oorsprong uit alle landen behalve het Verenigd Koninkrijk verhoogd. Bij die overeenkomst zijn ook twee nieuwe tariefcontingenten met de volgnummers 9.4289 en 09.4290 gecreëerd voor pluimvee van oorsprong uit Argentinië. Bij Uitvoeringsverordening (EU) 2021/1401 van de Commissie ( 11 ) zijn de overeenkomstige wijzigingen aangebracht in Uitvoeringsverordening (EU) 2020/761, onder meer in de tabel voor tariefcontingent 09.4168 in bijlage III bij die verordening, en in de tabellen voor de tariefcontingenten met de volgnummers 09.4213 en 09.4412 in bijlage XII bij die verordening, waar Argentinië wordt vermeld bij de landen waarvan de producten niet afkomstig mogen zijn. In die wijzigingshandeling is echter nagelaten om de verdeling van de nieuwe hoeveelheid voor het tariefcontingent met volgnummer 09.4168 over de deelperioden ervan aan te passen en om in de rij “Specifieke informatie die op de certificaataanvraag en op het certificaat moet worden vermeld” in de tabellen voor de tariefcontingenten met de volgnummers 09.4213 en 09.4412 een verwijzing naar Argentinië op te nemen. (11) In artikel 47, lid 3, van Uitvoeringsverordening (EU) 2020/761 wordt de temperatuur van bevroren vlees gedefinieerd met een verwijzing naar de binnenkomst in het douanegebied van de Unie, terwijl in Uitvoeringsverordening (EU) 2020/1988 wordt verwezen naar het in het vrije verkeer brengen in de Unie. Om consistentie te waarborgen en het risico op verkeerde interpretatie te vermijden, moet de bewoording van artikel 20, lid 1, en artikel 24, lid 1, van Uitvoeringsverordening (EU) 2020/1988 worden afgestemd op die van artikel 47, lid 3, van Uitvoeringsverordening (EU) 2020/761. (12) De Uitvoeringsverordeningen (EU) 2020/761 en (EU) 2020/1988 moeten daarom dienovereenkomstig worden gewijzigd. (13) De wijzigingen van Uitvoeringsverordening (EU) 2020/761 moeten van toepassing zijn op de tariefcontingentperioden die ingaan na de inwerkingtreding van de onderhavige verordening. De wijzigingen van de tariefcontingenten met de volgnummers 09.4129, 09.4521, 09.4522, 09.4213 en 09.4412 moeten echter van toepassing zijn vanaf de eerste periode voor de indiening van certificaataanvragen na de inwerkingtreding van deze verordening. (14) De wijzigingen van artikel 20, lid 1, en artikel 24, lid 1, van Uitvoeringsverordening (EU) 2020/1988 moeten van toepassing zijn vanaf de tariefcontingentperioden die ingaan na de inwerkingtreding van de onderhavige verordening. De wijziging betreffende de tariefcontingenten met de volgnummers 09.0126, 09.2105, 09.2106 en 09.2012 moet van toepassing zijn vanaf het begin van de lopende tariefcontingentperioden. (15) Er moeten bepaalde overgangsbepalingen worden vastgesteld inzake de aanpassing van de lopende tariefcontingentperioden aan de hoeveelheden die beschikbaar zijn naar aanleiding van de bij deze verordening aangebrachte wijzigingen. Met name voor de tariefcontingenten met de volgnummers 09.0126, 09.2105, 09.2106 en 09.2012 moeten marktdeelnemers die vóór de inwerkingtreding van deze verordening buiten het contingent goederen hebben ingevoerd, op verzoek worden terugbetaald. (16) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijzigingen van Uitvoeringsverordening (EU) 2020/761 Uitvoeringsverordening (EU) 2020/761 wordt als volgt gewijzigd: 1) In artikel 16 wordt lid 8 vervangen door: “8.   Voor de in deze verordening bedoelde kennisgevingen aan de Commissie in verband met de tariefcontingenten voor rundvlees met de volgnummers 09.4450, 09.4451, 09.4452, 09.4453, 09.4454, 09.4002, 09.4003, 09.4455, 09.4001 en 09.4004 worden de hoeveelheden uitgedrukt in kilogram productgewicht, per land van oorsprong en per productcategorie zoals aangegeven in deel B van bijlage XV bij deze verordening. Voor het tariefcontingent met volgnummer 09.4003 hoeft het land van oorsprong echter niet te worden meegedeeld.”. 2) Artikel 27 wordt als volgt gewijzigd: a) in de derde alinea wordt het volgnummer “09.4129” geschrapt; b) in de vierde alinea wordt het volgnummer “09.4129” geschrapt; c) de vijfde alinea wordt vervangen door: “Hoeveelheden in het kader van de tariefcontingenten met de volgnummers 09.4127, 09.4128 en 09.4130 die in de voorgaande deelperioden niet zijn gebruikt of toegewezen, worden op 1 oktober van elk jaar overgedragen naar het tariefcontingent met volgnummer 09.4138. Dit geldt ook voor de hoeveelheden onder tariefcontingentnummer 09.4129 die niet vóór 1 september zijn toegewezen of vóór 1 oktober zijn gebruikt.”. 3) In artikel 43 wordt lid 9 vervangen door: “9.   De voor het tariefcontingent met volgnummer 09.4002 afgegeven invoercertificaten zijn geldig gedurende drie maanden vanaf de datum van afgifte. Certificaten die vóór het begin van de tariefcontingentperiode zijn afgegeven, zijn geldig gedurende drie maanden vanaf 1 juli.”. 4) In artikel 72 wordt lid 6 vervangen door: “6.   De met de afgifte van certificaten belaste autoriteit noteert op het echtheidscertificaat of het IMA 1-certificaat en op de kopie daarvan het nummer van de afgifte van het certificaat en de hoeveelheid waarvoor dat document is gebruikt. De hoeveelheid wordt uitgedrukt in hele eenheden, afgerond op de dichtstbijzijnde kilogram overeenkomstig de in artikel 8, lid 2, punt a), van Uitvoeringsverordening (EU) 2016/1239 vastgestelde regels. Het echtheidscertificaat of het IMA 1-certificaat wordt bewaard door de met de afgifte van certificaten belaste autoriteit. De kopie wordt aan de aanvrager teruggezonden om te worden gebruikt voor de douaneprocedures, wanneer daarin is voorzien in titel III van deze verordening.”. 5) De bijlagen III, IV, VIII, IX, en XII worden gewijzigd overeenkomstig bijlage I bij deze verordening. Artikel 2 Wijzigingen van Uitvoeringsverordening (EU) 2020/1988 Uitvoeringsverordening (EU) 2020/1988 wordt als volgt gewijzigd: 1) In artikel 20 wordt lid 1 vervangen door: “1.   Voor de toepassing van deze verordening wordt voor de tariefcontingenten met de volgnummers 09.0142 en 09.0143 verstaan onder “bevroren omlopen”: omlopen die in bevroren toestand in het douanegebied van de Unie worden binnengebracht met een inwendige temperatuur van ten hoogste –12 °C.”. 2) In artikel 24, lid 1, wordt punt a) vervangen door: “a) “bevroren vlees”: vlees dat in het douanegebied van de Unie wordt binnengebracht met een inwendige temperatuur van ten hoogste –12 °C;”. 3) Bijlage I wordt gewijzigd overeenkomstig bijlage II bij deze verordening. Artikel 3 Overgangsbepalingen 1.   Wanneer de tariefcontingentperiode voor een bepaald tariefcontingent op de dag van inwerkingtreding van deze verordening reeds is aangevangen, wordt het verschil tussen de nieuwe hoeveelheid en de reeds toegewezen hoeveelheden beschikbaar gesteld voor aanvragen die na de inwerkingtreding van deze verordening worden ingediend, tenzij in artikel 4 van deze verordening of in de bijlagen II tot en met XII bij Uitvoeringsverordening (EU) 2020/761 anders is bepaald. 2.   Voor de toepassing van Uitvoeringsverordening (EU) 2020/1988 is de hoeveelheid die beschikbaar is voor de resterende duur van een tariefcontingentperiode die op de dag van inwerkingtreding van de onderhavige verordening nog loopt, gelijk aan het verschil tussen de nieuwe hoeveelheid en de hoeveelheden die reeds vóór de inwerkingtreding van de onderhavige verordening waren toegewezen. Indien voor de tariefcontingenten met de volgnummers 09.2105, 09.2106 en 09.2012 de eerder beschikbare hoeveelheid op de dag van inwerkingtreding van deze verordening is opgebruikt, wordt het verschil tussen de nieuwe en de vorige hoeveelheid aan de marktdeelnemers toegewezen in chronologische volgorde van de datum van aanvaarding van de douaneaangifte voor het vrije verkeer. Marktdeelnemers die hun goederen buiten het contingent hebben ingevoerd vóór de inwerkingtreding van deze verordening, worden op hun verzoek en voor zover dat op basis van het resterende saldo van het tariefcontingent mogelijk is, terugbetaald, mits het verschil in rechten al was betaald. Voor het tariefcontingent met volgnummer 09.0126 waarvoor vóór de inwerkingtreding van deze verordening geen hoeveelheid beschikbaar was, worden de marktdeelnemers op hun verzoek en voor zover het resterende saldo van het tariefcontingent dat toelaat, terugbetaald, zolang het verschil in rechten al is betaald. Artikel 4 Inwerkingtreding en toepassing Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Artikel 1 is van toepassing op de betrokken tariefcontingenten vanaf de eerste tariefcontingentperiode die ingaat na de inwerkingtreding van deze verordening. Artikel 1, punt 2, en de punten 1 en 4 en punt 5, b), van bijlage I zijn evenwel van toepassing vanaf de eerste periode voor de indiening van certificaataanvragen na de inwerkingtreding van deze verordening. Artikel 2, punten 1 en 2, zijn van toepassing vanaf de tariefcontingentperioden die ingaan na de inwerkingtreding van deze verordening. Artikel 2, punt 3, is van toepassing vanaf het begin van de lopende tariefcontingentperioden. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 januari 2022. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) PB L 347 van 20.12.2013, blz. 549 . ( 3 ) PB L 150 van 20.5.2014, blz. 1 . ( 4 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 5 ) Uitvoeringsverordening (EU) 2020/1988 van de Commissie van 11 november 2020 tot vaststelling van uitvoeringsbepalingen voor de Verordeningen (EU) nr. 1308/2013 en (EU) nr. 510/2014 van het Europees Parlement en de Raad wat betreft het beheer van invoertariefcontingenten volgens het beginsel “wie het eerst komt, het eerst maalt” ( PB L 422 van 14.12.2020, blz. 4 ). ( 6 ) Besluit (EU) 2021/2234 van de Raad van 29 november 2021 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en Australië krachtens artikel XXVIII van de Algemene Overeenkomst betreffende Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 452 van 16.12.2021, blz. 1 ). ( 7 ) Besluit (EU) 2021/1197 van de Raad van 13 juli 2021 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en de Republiek Indonesië op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 260 van 21.7.2021, blz. 1 ). ( 8 ) Gedelegeerde Verordening (EU) 2015/2446 van de Commissie van 28 juli 2015 tot aanvulling van Verordening (EU) nr. 952/2013 van het Europees Parlement en de Raad met nadere regels betreffende een aantal bepalingen van het douanewetboek van de Unie ( PB L 343 van 29.12.2015, blz. 1 ). ( 9 ) Uitvoeringsverordening (EU) 2016/1239 van de Commissie van 18 mei 2016 tot vaststelling van uitvoeringsbepalingen van Verordening (EU) nr. 1308/2013 van het Europees Parlement en de Raad wat betreft het stelsel van invoer- en uitvoercertificaten ( PB L 206 van 30.7.2016, blz. 44 ). ( 10 ) Besluit (EU) 2021/1213 van de Raad van 13 juli 2021 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 264 van 26.7.2021, blz. 1 ). ( 11 ) Uitvoeringsverordening (EU) 2021/1401 van de Commissie van 25 augustus 2021 tot wijziging van de Uitvoeringsverordeningen (EU) 2020/761 en (EU) 2020/1988 wat betreft de hoeveelheden die mogen worden ingevoerd in het kader van bepaalde tariefcontingenten ( PB L 302 van 26.8.2021, blz. 1 ). BIJLAGE I De bijlagen III, IV, VIII, IX en XII bij Uitvoeringsverordening (EU) 2020/761 worden als volgt gewijzigd: 1) Bijlage III wordt als volgt gewijzigd: a) de tabel met betrekking tot het tariefcontingent met volgnummer 09.4129 wordt als volgt gewijzigd: i) de rij “Deelperioden voor het tariefcontingent” wordt vervangen door: “ Deelperiode voor het tariefcontingent 1 januari tot en met 30 september” ii) de rij “Hoeveelheid in kg” wordt vervangen door: “ Hoeveelheid in kg 240 000  kg” b) in de tabel met betrekking tot het tariefcontingent met volgnummer 09.4168 wordt de rij “Hoeveelheid in kg” vervangen door: “ Hoeveelheid in kg 28 360 000  kg, als volgt verdeeld: 28 360 000  kg voor de deelperiode van 1 september tot en met 30 september Overdracht van vorige deelperioden, voor de deelperiode van 1 oktober tot en met 31 december” 2) In bijlage IV wordt in de tabel met betrekking tot het tariefcontingent met volgnummer 09.4317 in de rij “Hoeveelheid in kg” de hoeveelheid “4 961 000 kg” vervangen door “9 925 000 kg”. 3) In bijlage VIII wordt in de tabel met betrekking tot het tariefcontingent met volgnummer 09.4451 in de rij “Hoeveelheid in kg” de hoeveelheid “2 481 000 kg” vervangen door “3 389 000 kg”. 4) Bijlage IX wordt als volgt gewijzigd: a) in de tabel met betrekking tot het tariefcontingent met volgnummer 09.4521 wordt in de rij “Hoeveelheid in kg” de hoeveelheid “3 711 000 kg” vervangen door “1 113 000 kg”; b) in de tabel met betrekking tot het tariefcontingent met volgnummer 09.4522 wordt in de rij “Hoeveelheid in kg” de hoeveelheid “500 000 kg” vervangen door “150 000 kg”. 5) Bijlage XII wordt als volgt gewijzigd: a) in de tabel met betrekking tot het tariefcontingent met volgnummer 09.4213 wordt de rij “Specifieke informatie die op de certificaataanvraag en op het certificaat moet worden vermeld” vervangen door: “ Specifieke informatie die op de certificaataanvraag en op het certificaat moet worden vermeld In de certificaten wordt in vak 24 het volgende vermeld: “Mag niet worden gebruikt voor producten van oorsprong uit Brazilië, Thailand, Argentinië en het Verenigd Koninkrijk” b) in de tabel met betrekking tot het tariefcontingent met volgnummer 09.4412 wordt de rij “Specifieke informatie die op de certificaataanvraag en op het certificaat moet worden vermeld” vervangen door: “ Specifieke informatie die op de certificaataanvraag en op het certificaat moet worden vermeld In de certificaten wordt in vak 24 het volgende vermeld: “Mag niet worden gebruikt voor producten van oorsprong uit Brazilië, Thailand, Argentinië en het Verenigd Koninkrijk”” BIJLAGE II Bijlage I bij Uitvoeringsverordening (EU) 2020/1988 wordt als volgt gewijzigd: 1) In de rubriek “Tariefcontingenten in de sector granen” wordt na de tabel met betrekking tot het tariefcontingent met volgnummer 09.0125 de volgende tabel met betrekking tot het tariefcontingent met volgnummer 09.0126 ingevoegd: “ Volgnummer 09.0126 Specifieke rechtsgrondslag Overeenkomst in de vorm van een briefwisseling tussen de Europese Unie en de Republiek Indonesië op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( (*) ) , gesloten bij Besluit (EU) 2021/1197 van de Raad ( (**) ) . Productomschrijving en GN-codes Maniokwortel, yams ( Dioscorea spp.), taro ( Colocasia spp.), yautia ( Xanthosoma spp.), arrowroot (pijlwortel), salepwortel en dergelijke wortels en knollen met een hoog gehalte aan zetmeel ex 0714 10 00  (zie Taric-codes) als omschreven in artikel 7 van deze verordening 0714 30 00 0714 40 00 0714 50 00 0714 90 20 Taric-codes 0714 10 00 10 0714 10 00 99 Oorsprong Indonesië Hoeveelheid 165 000 000  kg (nettogewicht) Tariefcontingentperiode 1 januari tot en met 31 december Deelperioden voor het tariefcontingent Niet van toepassing Bewijs van oorsprong Door de bevoegde autoriteiten overeenkomstig artikel 57 van Uitvoeringsverordening (EU) 2015/2447 afgegeven certificaat van oorsprong Douanerecht binnen het contingent Ad-valoremrecht van 6 % Overeenkomstig artikel 2 van Gedelegeerde Verordening (EU) 2020/1987 te stellen zekerheid Niet van toepassing Specifieke voorwaarden Niet van toepassing 2) In de rubriek “Tariefcontingenten in de sector schapen- en geitenvlees” wordt in de tabel met betrekking tot de tariefcontingenten met de volgnummers 09.2105, 09.2106 en 09.2012 in de rij “Hoeveelheid” de hoeveelheid “3 837 000 kg” vervangen door “5 851 000 kg”. ( (*) ) PB L 260 van 21.7.2021, blz. 3 . ( (**) ) Besluit (EU) 2021/1197 van de Raad van 13 juli 2021 betreffende de sluiting, namens de Unie, van de Overeenkomst in de vorm van een briefwisseling tussen de Europese Unie en de Republiek Indonesië op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 260 van 21.7.2021, blz. 1 ).”.",
  "source": "EUR LEX"
}