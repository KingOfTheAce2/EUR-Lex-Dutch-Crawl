{
  "url": "http://www.w3.org/1999/xhtml\">",
  "content": "L_2019167NL.01002701.xml 24.6.2019 NL Publicatieblad van de Europese Unie L 167/27 BESLUIT (EU) 2019/1029 VAN DE RAAD van 18 juni 2019 betreffende het standpunt dat namens de Europese Unie moet worden ingenomen in de betrokken comités van de Economische Commissie voor Europa van de Verenigde Naties ten aanzien van de voorstellen tot wijziging van de VN/ECE-Reglementen nrs. 14, 17, 24, 30, 44, 51, 64, 75, 78, 79, 83, 85, 90, 115, 117, 129, 138, 139, 140 en 145, de voorstellen tot wijziging van de Mondiale Technische Reglementen nrs. 15 en 19, het voorstel tot wijziging van Gemeenschappelijke Resolutie M.R.2, het voorstel voor één nieuw VN/ECE-reglement en de voorstellen voor wijzigingen van de machtigingen voor het opstellen van mondiale technische reglementen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Bij Besluit 97/836/EG van de Raad ( 1 ) is de Unie toegetreden tot de overeenkomst van de Economische Commissie voor Europa van de Verenigde Naties (VN/ECE) betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (de \"herziene overeenkomst van 1958\"). De herziene overeenkomst van 1958 is op 24 maart 1998 in werking getreden. (2) Bij Besluit 2000/125/EG van de Raad ( 2 ) is de Unie toegetreden tot de overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (de \"parallelle overeenkomst\"). De parallelle overeenkomst is op 15 februari 2000 in werking getreden. (3) Op grond van artikel 1 van de herziene overeenkomst van 1958 en artikel 6 van de parallelle overeenkomst kunnen het Administratief Comité van de herziene overeenkomst van 1958 en het Uitvoerend Comité van de parallelle overeenkomst (\"de betrokken comités van de VN/ECE\") de voorstellen tot wijziging van de VN/ECE-Reglementen nrs. 14, 17, 24, 30, 44, 51, 64, 75, 78, 79, 83, 85, 90, 115, 117, 129, 138, 139, 140 en 145, de voorstellen tot wijziging van de Mondiale Technische Reglementen nrs. 15 en 19, het voorstel tot wijziging van Gemeenschappelijke Resolutie M.R.2, het voorstel voor één nieuw VN/ECE-reglement en de voorstellen voor (wijzigingen van) de machtigingen voor het opstellen van mondiale technische reglementen (het \"megabesluit\") aannemen. (4) Tijdens de 178e zitting van het Wereldforum, die van 24 tot en met 28 juni 2019 wordt gehouden, zullen de betrokken comités van de VN/ECE een megabesluit vaststellen in verband met de administratieve bepalingen voor de goedkeuring van en mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen. (5) Het is passend het standpunt te bepalen dat namens de Unie in de betrokken comités van de VN/ECE moet worden ingenomen over het aannemen van voorstellen voor VN/ECE-reglementen, aangezien die reglementen bindend zullen zijn voor de Unie en een beslissende invloed kunnen hebben op de inhoud van de wetgeving van de Unie op het gebied van typegoedkeuring van voertuigen. (6) Bij Richtlijn 2007/46/EG van het Europees Parlement en de Raad ( 3 ) zijn de goedkeuringssystemen van de lidstaten vervangen door een goedkeuringsprocedure van de Unie en is een geharmoniseerd kader vastgesteld met bestuursrechtelijke bepalingen en algemene technische voorschriften voor alle nieuwe voertuigen, systemen, onderdelen en technische eenheden. Met die richtlijn zijn de in het kader van de herziene overeenkomst van 1958 vastgestelde reglementen (\"VN/ECE-reglementen\") als voorschriften voor typegoedkeuring of als alternatieven voor de wetgeving van de Unie in het EU-typegoedkeuringssysteem opgenomen. Sinds de vaststelling van Richtlijn 2007/46/EG zijn VN/ECE-reglementen steeds meer opgenomen in de wetgeving van de Unie. (7) In het licht van de opgedane ervaring en de technische ontwikkelingen moeten de voorschriften voor bepaalde elementen of kenmerken die onder de VN/ECE-Reglementen nrs. 17, 24, 30, 44, 64, 75, 78, 79, 83, 85, 90, 115, 117, 129, 138, 139 en 140 vallen, worden aangevuld en moeten diegene die onder de Mondiale Technische Reglementen nrs. 15 en 19 van de VN vallen, worden gewijzigd. Daarnaast moeten sommige bepalingen in de VN/ECE-Reglementen nrs. 14, 51, 83, 129 en 145 en in Mondiaal Technisch Reglement nr. 15 van de VN worden gecorrigeerd. Ten slotte moeten nieuwe voorschriften met betrekking tot het geavanceerde noodremsysteem worden vastgesteld, HEEFT HET VOLGENDE BESLUIT VASTGESTELD: Artikel 1 Tijdens de zittingen van het Administratief Comité van de herziene overeenkomst van 1958 en het Uitvoerend Comité van de parallelle overeenkomst die tijdens de 178e zitting van het Wereldforum van 24 tot en met 28 juni 2019 plaatsvinden, wordt namens de Unie voor de in de bijlage bij dit besluit vermelde voorstellen gestemd. Artikel 2 Dit besluit treedt in werking op de datum waarop het wordt vastgesteld. Gedaan te Luxemburg, 18 juni 2019. Voor de Raad De voorzitter P. DAEA ( 1 ) Besluit 97/836/EG van de Raad van 27 november 1997 inzake de toetreding van de Europese Gemeenschap tot de overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen (\"Herziene overeenkomst van 1958\") ( PB L 346 van 17.12.1997, blz. 78 ). ( 2 ) Besluit 2000/125/EG van de Raad van 31 januari 2000 betreffende de sluiting van de overeenkomst betreffende de vaststelling van mondiale technische reglementen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen (\"parallelle overeenkomst\") ( PB L 35 van 10.2.2000, blz. 12 ). ( 3 ) Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (kaderrichtlijn) ( PB L 263 van 9.10.2007, blz. 1 ). BIJLAGE Nr. reglement Titel agendapunt Referentie document ( 1 ) 14 Voorstel voor corrigendum 1 op supplement 6 op wijzigingenreeks 07 van VN/ECE-Reglement nr. 14 (veiligheidsgordelverankeringen) ECE/TRANS/WP.29/2019/56 17 Voorstel voor supplement 1 op wijzigingenreeks 09 van VN/ECE-Reglement nr. 17 (sterkte van stoelen) ECE/TRANS/WP.29/2019/35 24 Voorstel voor supplement 5 op wijzigingenreeks 03 van VN/ECE-Reglement nr. 24 (zichtbare verontreinigende stoffen, meting van het vermogen van motoren met compressieontsteking (dieselroet)) ECE/TRANS/WP.29/2019/41 30 Voorstel voor supplement 21 op wijzigingenreeks 02 van VN/ECE-Reglement nr. 30 (luchtbanden voor personenvoertuigen en aanhangwagens daarvan) ECE/TRANS/WP.29/2019/50 44 Voorstel voor supplement 16 op wijzigingenreeks 04 van VN/ECE-Reglement nr. 44 (kinderbeveiligingssystemen) ECE/TRANS/WP.29/2019/36 51 Voorstel voor corrigendum op supplement 4 op wijzigingenreeks 03 van VN/ECE-Reglement nr. 51 (geluid van voertuigen van de categorieën M en N) ECE/TRANS/WP.29/2019/51 64 Voorstel voor supplement 1 op wijzigingenreeks 03 van VN/ECE-Reglement nr. 64 (reserve-eenheid voor tijdelijk gebruik, runflatbanden) ECE/TRANS/WP.29/2019/52 75 Voorstel voor supplement 18 op de oorspronkelijke wijzigingenreeks van VN/ECE-Reglement nr. 75 (luchtbanden voor motor- en bromfietsen) ECE/TRANS/WP.29/2019/53 78 Voorstel voor supplement 1 op wijzigingenreeks 04 van VN/ECE-Reglement nr. 78 (remsysteem motorfietsen) ECE/TRANS/WP.29/2019/46 79 Voorstel voor supplement 1 op wijzigingenreeks 03 van VN/ECE-Reglement nr. 79 (stuurinrichting) ECE/TRANS/WP.29/2019/73 83 Voorstel voor supplement 13 op wijzigingenreeks 06 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2019/42 83 Voorstel voor supplement 9 op wijzigingenreeks 07 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2019/43 83 Voorstel voor corrigendum 1 op supplement 8 op wijzigingenreeks 07 van VN/ECE-Reglement nr. 83 (emissies van voertuigen van de categorieën M 1 en N 1 ) ECE/TRANS/WP.29/2019/60 85 Voorstel voor supplement 9 op VN/ECE-Reglement nr. 85 (meting van het nettovermogen en het vermogen gedurende 30 minuten) ECE/TRANS/WP.29/2019/44 90 Voorstel voor supplement 5 op wijzigingenreeks 02 van VN/ECE-Reglement nr. 90 (vervangingsonderdelen voor remsystemen) ECE/TRANS/WP.29/2019/47 115 Voorstel voor supplement 8 op VN/ECE-Reglement nr. 115 (lpg- en cng-retrofitsystemen) ECE/TRANS/WP.29/2019/45 117 Voorstel voor supplement 10 op wijzigingenreeks 02 van VN/ECE-Reglement nr. 117 (rolweerstand van banden, rolgeluid en natte grip) ECE/TRANS/WP.29/2019/54 129 Voorstel voor supplement 9 op de oorspronkelijke wijzigingenreeks van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/37 129 Voorstel voor supplement 6 op wijzigingenreeks 01 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/38 129 Voorstel voor supplement 5 op wijzigingenreeks 02 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/39 129 Voorstel voor supplement 2 op wijzigingenreeks 03 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/40 129 Voorstel voor corrigendum 3 op de oorspronkelijke versie van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/58 129 Voorstel voor corrigendum 1 op wijzigingenreeks 03 van VN/ECE-Reglement nr. 129 (betere kinderbeveiligingssystemen) ECE/TRANS/WP.29/2019/59 138 Voorstel voor supplement 1 op wijzigingenreeks 01 van VN/ECE-Reglement nr. 138 (stille wegvoertuigen) ECE/TRANS/WP.29/2019/55 139 Voorstel voor supplement 2 op VN/ECE-Reglement nr. 139 (remhulpsysteem (BAS)) ECE/TRANS/WP.29/2019/48 140 Voorstel voor supplement 3 op VN/ECE-Reglement nr. 140 (stabiliteitscontrolesystemen (ESC-systemen)) ECE/TRANS/WP.29/2019/49 145 Voorstel voor corrigendum 1 op de oorspronkelijke versie van VN/ECE-Reglement nr. 145 (Isofix-verankeringssystemen, Isofix-toptetherverankeringen en i-Size-zitplaatsen) ECE/TRANS/WP.29/2019/57 Nieuw VN/ECE-reglement Voorstel voor een nieuw VN/ECE-reglement betreffende uniforme bepalingen voor de goedkeuring van motorvoertuigen wat de geavanceerde noodremsystemen (AEBS) voor voertuigen van de categorieën M 1 en N 1 betreft ECE/TRANS/WP.29/2019/61 Nr. MTR Titel agendapunt Referentie document 15 Voorstel voor wijziging 5 van MTR nr. 15 van de VN (wereldwijd geharmoniseerde testprocedure voor lichte voertuigen (WLTP)) ECE/TRANS/WP.29/2019/62 15 Voorstel voor corrigendum op MTR nr. 15 van de VN (wereldwijd geharmoniseerde testprocedure voor lichte voertuigen (WLTP)); alleen Franse tekst ECE/TRANS/WP.29/2019/66 Voorstel voor corrigendum op wijziging 1 van MTR nr. 15 van de VN (wereldwijd geharmoniseerde testprocedure voor lichte voertuigen (WLTP)); alleen Franse tekst ECE/TRANS/WP.29/2019/67 Voorstel voor corrigendum op wijziging 2 van MTR nr. 15 van de VN (wereldwijd geharmoniseerde testprocedure voor lichte voertuigen (WLTP)); alleen Franse tekst ECE/TRANS/WP.29/2019/68 Voorstel voor corrigendum op wijziging 3 van MTR nr. 15 van de VN (wereldwijd geharmoniseerde testprocedure voor lichte voertuigen (WLTP)); alleen Franse tekst ECE/TRANS/WP.29/2019/69 Voorstel voor corrigendum op wijziging 4 van MTR nr. 15 van de VN (wereldwijd geharmoniseerde testprocedure voor lichte voertuigen (WLTP)); alleen Franse tekst ECE/TRANS/WP.29/2019/70 19 Voorstel voor wijziging 2 van MTR nr. 19 van de VN (testprocedure voor verdampingsemissies voor de wereldwijd geharmoniseerde testprocedure voor lichte voertuigen (WLTP)) ECE/TRANS/WP.29/2019/64 Nr. gemeenschappe-lijke resolutie Titel agendapunt Referentie document M.R.2 Voorstel voor wijziging 1 van Gemeenschappelijke Resolutie nr. 2 betreffende de definities met betrekking tot het aandrijfsysteem van het voertuig ECE/TRANS/WP.29/2019/71 Diversen Titel agendapunt Referentie document Herziene machtiging voor het opstellen van wijziging nr. 2 van MTR nr. 16 van de VN (banden) ECE/TRANS/WP.29/AC.3/48/Rev.1 Voorstel voor wijzigingen van de machtiging voor het opstellen van het MTR van de VN inzake globale emissies onder reële rijomstandigheden ECE/TRANS/WP.29/2019/72 Machtiging voor het opstellen van een nieuw MTR van de VN betreffende de bepaling van het vermogen van elektrische voertuigen ECE/TRANS/WP.29/AC.3/53 ( 1 ) Alle documenten waarnaar in deze tabel wordt verwezen, kunnen worden geraadpleegd op: http://www.unece.org/trans/main/wp29/wp29wgs/wp29gen/gen2018.html",
  "source": "EUR LEX"
}