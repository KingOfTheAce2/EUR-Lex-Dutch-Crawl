{
  "url": "http://www.w3.org/1999/xhtml\">",
  "content": "L_202302740NL.000101.fmx.xml Publicatieblad van de Europese Unie NL Serie L 2023/2740 8.12.2023 BESLUIT (GBVB) 2023/2740 VAN DE RAAD van 16 oktober 2023 betreffende de ondertekening en de sluiting, namens de Unie, van de overeenkomst tussen de Europese Unie en de Republiek Armenië inzake de status van de missie van de Europese Unie in Armenië (EUMA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, leden 5 en 6, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 23 januari 2023 heeft de Raad Besluit (GBVB) 2023/162 ( 1 ) tot oprichting van een missie van de Europese Unie in Armenië (EUMA) vastgesteld. (2) Op 20 februari 2023 heeft de Raad Besluit (GBVB) 2023/386 ( 2 ) betreffende de start van EUMA vastgesteld. (3) Op 28 maart 2023 heeft de Raad de hoge vertegenwoordiger van de Unie voor buitenlandse zaken en veiligheidsbeleid gemachtigd onderhandelingen te openen met de Republiek Armenië met het oog op de sluiting van een overeenkomst inzake de status van EUMA. (4) Op basis van de door de Raad op 28 maart 2023 verleende machtiging zijn de Unie en de Republiek Armenië via onderhandelingen tot een overeenkomst gekomen. (5) De Overeenkomst tussen de Unie en de Republiek Armenië inzake de status van de missie van de Europese Unie in Armenië (EUMA) moet namens de Unie worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Republiek Armenië inzake de status van de missie van de Europese Unie in Armenië (EUMA) (de “overeenkomst”) wordt namens de Unie goedgekeurd ( 3 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Unie te binden. Artikel 3 De voorzitter van de Raad verricht, namens de Unie, de in artikel 19, lid 2, van de overeenkomst bedoelde kennisgeving ( 4 ) . Artikel 4 Dit besluit treedt in werking op de dag van de vaststelling ervan. Gedaan te Luxemburg, 16 oktober 2023. Voor de Raad De voorzitter T. RIBERA RODRÍGUEZ ( 1 ) Besluit (GBVB) 2023/162 van de Raad van 23 januari 2023 inzake een missie van de Europese Unie in Armenië (EUMA) ( PB L 22 van 24.1.2023, blz. 29 ). ( 2 ) Besluit (GBVB) 2023/386 van de Raad van 20 februari 2023 betreffende het begin van de missie van de Europese Unie in Armenië (EUMA) en tot wijzing van Besluit (GBVB) 2023/162 ( PB L 53 van 21.2.2023, blz. 17 ). ( 3 ) De tekst van de overeenkomst is bekendgemaakt in PB L, 2023/2741, 8.12.2023, ELI: http://data.europa.eu/eli/agree_internation/2023/2741/oj . ( 4 ) De datum van inwerkingtreding van de overeenkomst zal door het secretariaat-generaal van de Raad worden bekendgemaakt in het Publicatieblad van de Europese Unie . ELI: http://data.europa.eu/eli/dec/2023/2740/oj ISSN 1977-0758 (electronic edition)",
  "source": "EUR LEX"
}