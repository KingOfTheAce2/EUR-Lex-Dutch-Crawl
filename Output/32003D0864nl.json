{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0864:NL:HTML\">",
  "content": "EUR-Lex - 32003D0864 - NL Avis juridique important | 32003D0864 2003/864/EG: Beschikking van de Commissie van 5 december 2003 met betrekking tot specifieke financiële bĳstand van de Gemeenschap voor het door Zweden ingediende surveillanceprogramma voor Campylobacter bĳ slachtkuikens voor het jaar 2004 (kennisgeving geschied onder nummer C(2003) 4532) Publicatieblad Nr. L 325 van 12/12/2003 blz. 0059 - 0061 Beschikking van de Commissie van 5 december 2003 met betrekking tot specifieke financiële bijstand van de Gemeenschap voor het door Zweden ingediende surveillanceprogramma voor Campylobacter bij slachtkuikens voor het jaar 2004 (kennisgeving geschied onder nummer C(2003) 4532) (Slechts de tekst in de Zweedse taal is authentiek) (2003/864/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 806/2003(2), en met name op de artikelen 19 en 20, Overwegende hetgeen volgt: (1) De bescherming van de menselijke gezondheid tegen ziekten en infecties die direct of indirect van dieren op de mens kunnen worden overgedragen (zoönoses), is van het allerhoogste belang. (2) De Gemeenschap werkt momenteel aan de herziening van haar beleid inzake de bestrijding en preventie van zoönoses. (3) In dit kader werd het Wetenschappelijk Comité voor veterinaire maatregelen in verband met de volksgezondheid verzocht advies uit te brengen op basis van het beleid ter bestrijding van zoönoses, waarin speciale aandacht moest worden geschonken aan de beoordeling van de risico's in verband met zoönotische ziekten die een groot probleem voor de volksgezondheid vormen. (4) In zijn conclusies bij het advies van 12 april 2000 heeft het Wetenschappelijk Comité voor veterinaire maatregelen in verband met de volksgezondheid Campylobacter aangemerkt als een van de op het ogenblik belangrijkste door voedsel overgedragen zoönoses, gelet op het aantal gemelde gevallen bij de mens. Het heeft erkend dat er leemten zijn in de kennis van de epidemiologie van Campylobacter als een door voedsel overgedragen zoönose. Het heeft er met name op gewezen dat de doeltreffendheid van stringente hygiënemaatregelen op pluimveebedrijven gedocumenteerd moet worden en dat de doeltreffendheid van procedures om de prevalentie van Campylobacter op de bedrijven terug te brengen, nader onderzoek vereist. (5) Teneinde financiële steun van de Gemeenschap te krijgen, hebben de Zweedse autoriteiten in 2000 een meerjarig nationaal surveillanceprogramma voor Campylobacter bij slachtkuikens ingediend om de prevalentie in zowel de primaire productie als de voedselketen te ramen en geleidelijk de uitvoering van hygiënemaatregelen op de bedrijven te versterken teneinde de prevalentie op de bedrijven en vervolgens langs de voedselketen te doen afnemen. Dit programma is op 1 juli 2001 van start gegaan. (6) Gezien het belang van Campylobacter als zoönose, werd het nuttig geacht voor een bepaalde periode, doch gedurende maximaal vier jaar, communautaire financiële steun te verlenen om bepaalde door Zweden gemaakte kosten te dekken en waardevolle technische en wetenschappelijke informatie te verzamelen. Om budgettaire redenen wordt de bijstand van de Gemeenschap jaarlijks vastgesteld. Bij Beschikking 2001/29/EG van de Commissie(3), Beschikking 2001/866/EG van de Commissie(4) en Beschikking 2002/989/EG van de Commissie(5) heeft de Gemeenschap financiële steun verstrekt voor respectievelijk de tweede helft van 2001 en de jaren 2002 en 2003. (7) De Zweedse autoriteiten hebben de nodige informatie verstrekt over de tenuitvoerlegging van het programma in de jaren 2001, 2002 en 2003 waaruit blijkt dat het programma daadwerkelijk is uitgevoerd. (8) De Zweedse autoriteiten hebben op 5 september 2003 een programma voor financiële bijstand van de Gemeenschap in 2004 en op 8 oktober 2003 een herzien programma ingediend. Op grond hiervan lijkt het aangewezen de financiële bijstand van de Gemeenschap voor de periode van 1 januari tot en met 31 december 2004 vast te stellen op maximaal 160000 EUR. (9) Ingevolge artikel 3, lid 2, van Verordening (EG) nr. 1258/1999 van de Raad(6) worden veterinaire en fytosanitaire maatregelen die volgens communautaire voorschriften worden uitgevoerd, gefinancierd uit de afdeling Garantie van het Europees Oriëntatie- en Garantiefonds voor de Landbouw; ten aanzien van de financiële controle gelden de artikelen 8 en 9 van Verordening (EG) nr. 1258/1999. (10) De financiële bijstand van de Gemeenschap wordt verleend voorzover de voorgenomen maatregelen daadwerkelijk worden uitgevoerd en op voorwaarde dat de autoriteiten de nodige informatie verstrekken binnen de daarvoor vastgestelde termijnen. (11) De koers voor de omrekening van de betalingsaanvragen in nationale valuta zoals omschreven in artikel 1, onder d), van Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(7), moet worden verduidelijkt. (12) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 1. Het door Zweden ingediende surveillanceprogramma voor Campylobacter bij slachtkuikens wordt goedgekeurd voor een periode van twaalf maanden die ingaat op 1 januari 2004. 2. De financiële bijstand van de Gemeenschap voor het in lid 1 bedoelde programma bedraagt 50 % van de door Zweden gedane uitgaven (excl. BTW) voor laboratoriumtests, tot 160 SEK per bacteriologische test voor Campylobacter en 320 SEK per test voor de fingerprinting van Campylobacter, en met een maximum van 160000 EUR. Artikel 2 1. De in artikel 1, lid 2, bedoelde financiële bijstand wordt aan Zweden verleend op voorwaarde dat het programma wordt uitgevoerd volgens de desbetreffende bepalingen van het Gemeenschapsrecht, met inbegrip van de mededingingsregels en de voorschriften inzake de gunning van overheidsopdrachten, en op voorwaarde dat: a) uiterlijk op 1 januari 2004 de wettelijke en bestuursrechtelijke bepalingen voor de tenuitvoerlegging van het programma in werking zijn getreden; b) uiterlijk vier weken na afloop van de verslagperiode een tussentijdse financiële en technische evaluatie over de eerste vijf maanden van het programma wordt toegezonden. De in het rapport op te nemen gegevens zijn vastgesteld in de bijlage; c) uiterlijk op 31 maart 2005 een eindrapport wordt ingediend over de technische uitvoering van het programma, vergezeld van de nodige documenten ter verantwoording van de in de periode van 1 januari tot en met 31 december 2004 gedane uitgaven en behaalde resultaten; d) deze rapporten substantiële en waardevolle technische en wetenschappelijke informatie verschaffen die aan het doel van de communautaire bijstand beantwoordt; e) het programma daadwerkelijk wordt uitgevoerd. 2. Bij niet-naleving van de in lid 1, onder c), vastgestelde termijn wordt de bijdrage verlaagd met 25 % op 1 mei, met 50 % op 1 juni, met 75 % op 1 juli en met 100 % op 1 september. Artikel 3 De omrekeningskoers voor in maand \"n\" ingediende aanvragen in nationale valuta is die van de tiende dag van maand \"n+1\" of die van de eerste voorafgaande dag waarvoor een algemene notering beschikbaar is. Artikel 4 Deze beschikking is van toepassing met ingang van 1 januari 2004. Artikel 5 Deze beschikking is gericht tot het Koninkrijk Zweden. Gedaan te Brussel, 5 december 2003. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 122 van 16.5.2003, blz. 1. (3) PB L 6 van 11.1.2001, blz. 22. (4) PB L 323 van 7.12.2001, blz. 26. (5) PB L 344 van 19.12.2002, blz. 45. (6) PB L 160 van 26.6.1999, blz. 103. (7) PB L 349 van 24.12.1998, blz. 1. BIJLAGE >PIC FILE= \"L_2003325NL.006102.TIF\">",
  "source": "EUR LEX"
}