{
  "url": "http://www.w3.org/1999/xhtml\"><!--",
  "content": "L_2015221NL.01000401.xml 22.8.2015 NL Publicatieblad van de Europese Unie L 221/4 BESLUIT (EU) 2015/1420 VAN DE RAAD van 16 maart 2015 inzake het namens de Unie in te nemen standpunt in de Associatieraad die is ingesteld bij de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, met betrekking tot de vaststelling van een aanbeveling voor de tenuitvoerlegging van de associatieagenda EU-Oekraïne DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het gezamenlijke voorstel van de Europese Commissie en de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) („de overeenkomst”), werd ondertekend op 21 maart 2014 en 27 juni 2014. (2) In afwachting van de inwerkingtreding van de overeenkomst wordt deze voorlopig toegepast overeenkomstig Besluiten 2014/295/EU ( 2 ) , 2014/668/EU ( 3 ) en 2014/691/EU ( 4 ) van de Raad. (3) De partijen hebben overeenstemming bereikt over een associatieagenda die voorziet in een lijst van prioriteiten voor hun gezamenlijke werkzaamheden per sector, die de tenuitvoerlegging van de overeenkomst moet voorbereiden en vergemakkelijken en die moet worden goedgekeurd door de bij de overeenkomst ingestelde Associatieraad. (4) Het namens de Unie in te nemen standpunt in de Associatieraad betreffende de vaststelling van de aanbeveling inzake de tenuitvoerlegging van de associatieagenda tussen de EU en Oekraïne moet door de Raad worden vastgesteld, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in de Associatieraad die is ingesteld bij de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, wat betreft de tenuitvoerlegging van de associatieagenda EU-Oekraïne, is gebaseerd op de ontwerp-aanbeveling van de Associatieraad die aan dit besluit is gehecht. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 16 maart 2015. Voor de Raad De voorzitter F. MOGHERINI ( 1 ) PB L 161 van 29.5.2014, blz. 3 . ( 2 ) Besluit 2014/295/EU van de Raad van 17 maart 2014 inzake de ondertekening namens de Europese Unie en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, betreffende de preambule, artikel 1 en de titels I, II en VII daarvan ( PB L 161 van 29.5.2014, blz. 1 ). ( 3 ) Besluit 2014/668/EU van de Raad van 23 juni 2014 inzake de ondertekening, namens de Europese Unie, en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, wat titel III (met uitzondering van de bepalingen betreffende de behandeling van onderdanen van derde landen die legaal werken op het grondgebied van de andere partij) en de titels IV, V, VI en VII, alsmede de desbetreffende bijlagen en protocollen daarvan betreft ( PB L 278 van 20.9.2014, blz. 1 ). ( 4 ) Besluit 2014/691/EU van de Raad van 29 september 2014 tot wijziging van Besluit 2014/668/EU van de Raad inzake de ondertekening, namens de Europese Unie, en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, met betrekking tot titel III (met uitzondering van de bepalingen betreffende de behandeling van onderdanen van derde landen die legaal als werknemer op het grondgebied van de andere partij verblijven), en de titels IV, V, VI en VII, alsmede de bijbehorende bijlagen en protocollen ( PB L 289 van 3.10.2014, blz. 1 ). ONTWERP AANBEVELING Nr. 2015/… van … betreffende de tenuitvoerlegging van de associatieagenda EU-Oekraïne DE ASSOCIATIERAAD EU-OEKRAÏNE, Gezien de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, en met name artikel 463, Overwegende hetgeen volgt: (1) Krachtens artikel 463 van de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) (de „overeenkomst”), heeft de Associatieraad de bevoegdheid aanbevelingen te doen om de doelstellingen van deze overeenkomst te verwezenlijken. (2) Krachtens artikel 476 van de overeenkomst treffen de partijen alle algemene en bijzondere maatregelen die vereist zijn om aan hun verplichtingen uit hoofde van de overeenkomst te voldoen. (3) In afwachting van de inwerkingtreding van de overeenkomst, wordt deze voorlopig toegepast overeenkomstig Besluit 2014/295/EU van de Raad ( 2 ) , Besluit 2014/668/EU van de Raad ( 3 ) en Besluit 2014/691/EU van de Raad ( 4 ) . (4) De partijen hebben overeenstemming bereikt over de tekst van de associatieagenda die tot doel heeft de tenuitvoerlegging van de overeenkomst voor te bereiden en te vergemakkelijken door een praktisch kader tot stand te brengen waarmee de overkoepelende doelstellingen van politieke associatie en economische integratie kunnen worden verwezenlijkt. (5) De associatieagenda dient een tweeledig doel: specifieke stappen vastleggen om ervoor te zorgen dat de partijen hun verplichtingen in het kader van de overeenkomst nakomen en voorzien in een breder kader voor de verdere versterking van de betrekkingen tussen de EU en Oekraïne, waarbij met name een meer diepgaande economische integratie en politieke samenwerking wordt bevorderd, overeenkomstig de overkoepelende doelstelling van de overeenkomst, HEEFT DE VOLGENDE AANBEVELING VASTGESTELD: Enig artikel De Associatieraad beveelt aan dat de partijen de associatieagenda EU-Oekraïne ( 5 ) ten uitvoer leggen, voor zover dergelijke tenuitvoerlegging strekt tot verwezenlijking van de doelstellingen van de associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds. Gedaan te …, Voor de Associatieraad De voorzitter ( 1 ) PB L 161 van 29.5.2014, blz. 3 . ( 2 ) Besluit 2014/295/EU van de Raad van 17 maart 2014 inzake de ondertekening namens de Europese Unie en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, betreffende de preambule, artikel 1 en de titels I, II en VII daarvan ( PB L 161 van 29.5.2014, blz. 1 ). ( 3 ) Besluit 2014/668/EU van de Raad van 23 juni 2014 inzake de ondertekening, namens de Europese Unie, en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, wat titel III (met uitzondering van de bepalingen betreffende de behandeling van onderdanen van derde landen die legaal werken op het grondgebied van de andere partij) en de titels IV, V, VI en VII, alsmede de desbetreffende bijlagen en protocollen daarvan betreft ( PB L 278 van 20.9.2014, blz. 1 ). ( 4 ) Besluit 2014/691/EU van de Raad van 29 september 2014 tot wijziging van Besluit 2014/668/EU van de Raad inzake de ondertekening, namens de Europese Unie, en de voorlopige toepassing van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, met betrekking tot titel III (met uitzondering van de bepalingen betreffende de behandeling van onderdanen van derde landen die legaal als werknemer op het grondgebied van de andere partij verblijven), en de titels IV, V, VI en VII, alsmede de bijbehorende bijlagen en protocollen ( PB L 289 van 3.10.2014, blz. 1 ). ( 5 ) Zie document st 6978/15 op http://register.consilium.europa.eu.",
  "source": "EUR LEX"
}