{
  "url": "http://www.w3.org/1999/xhtml\">",
  "content": "L_2022201NL.01007401.xml 1.8.2022 NL Publicatieblad van de Europese Unie L 201/74 Rectificatie van Uitvoeringsbesluit (EU) 2022/1096 van de Commissie van 30 juni 2022 houdende vaststelling van de gelijkwaardigheid, teneinde het recht van vrij verkeer binnen de Unie te faciliteren, van door de Republiek Korea afgegeven COVID-19-certificaten met de overeenkomstig Verordening (EU) 2021/953 van het Europees Parlement en de Raad afgegeven certificaten ( Publicatieblad van de Europese Unie L 176 van 1 juli 2022 ) Bladzijde 65, overweging 4: in plaats van: “(4) De Republiek Korea heeft de Commissie ook meegedeeld dat er momenteel geen reisbeperkingen in verband met COVID-19 gelden voor binnenkomst en verblijf in de Republiek Korea. Mocht het nodig zijn opnieuw reisvoorschriften in te voeren, dan bevestigt de Republiek Korea dat zij de door de lidstaten en de EER-landen overeenkomstig Verordening (EU) 2021/953 afgegeven vaccinatie- en testcertificaten zou aanvaarden. Wat de vaccinatiecertificaten betreft, heeft de Republiek Korea de Commissie meegedeeld dat certificaten voor vaccins met EU-brede vergunning, alleen zullen worden aanvaard als het betrokken vaccin de WHO-procedure voor Emergency Use Listing heeft doorlopen. Wat met name de erkenning van herstelcertificaten betreft, bevestigt de Republiek Korea dat zij deze niet zou erkennen indien er opnieuw reisbeperkingen zouden moeten worden ingevoerd.”, lezen: “(4) De Republiek Korea heeft de Commissie tevens meegedeeld dat zij vaccinatiecertificaten en testcertificaten die door de lidstaten en de landen van de Europese Economische Ruimte overeenkomstig Verordening (EU) 2021/953 zijn afgegeven, zal aanvaarden onder dezelfde voorwaarden als die welke voor haar eigen certificaten gelden. De Republiek Korea heeft de Commissie echter meegedeeld dat in verband met de epidemiologische situatie tests momenteel echter verplicht zijn voor alle binnenkomende reizigers. Wat de vaccinatiecertificaten betreft, heeft de Republiek Korea de Commissie meegedeeld dat certificaten voor vaccins met Uniebrede vergunning alleen zullen worden aanvaard als het betrokken vaccin de WHO-procedure voor Emergency Use Listing heeft doorlopen. De Republiek Korea heeft de Commissie tot slot meegedeeld dat zij geen herstelcertificaten aanvaardt.”.",
  "source": "EUR LEX"
}