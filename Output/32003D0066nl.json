{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0066:NL:HTML\">",
  "content": "EUR-Lex - 32003D0066 - NL Avis juridique important | 32003D0066 2003/66/EG: Beschikking van de Commissie van 28 januari 2003 tot verlenging van de periode bedoeld in artikel 21, lid 3, van Richtlĳn 2002/56/EG van de Raad betreffende het in de handel brengen van pootaardappelen, waarbĳ de lidstaten worden gemachtigd de geldigheidsduur van de vaststellingen betreffende de gelĳkwaardigheid van pootaardappelen uit derde landen te verlengen (Voor de EER relevante tekst) (kennisgeving geschied onder nummer C(2003) 351) Publicatieblad Nr. L 025 van 30/01/2003 blz. 0042 - 0042 Beschikking van de Commissie van 28 januari 2003 tot verlenging van de periode bedoeld in artikel 21, lid 3, van Richtlijn 2002/56/EG van de Raad betreffende het in de handel brengen van pootaardappelen, waarbij de lidstaten worden gemachtigd de geldigheidsduur van de vaststellingen betreffende de gelijkwaardigheid van pootaardappelen uit derde landen te verlengen (kennisgeving geschied onder nummer C(2003) 351) (Voor de EER relevante tekst) (2003/66/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/56/EG van de Raad van 13 juni 2002 betreffende het in de handel brengen van pootaardappelen(1), en met name op artikel 21, lid 3, tweede alinea, Overwegende hetgeen volgt: (1) In Richtlijn 2002/56/EG is bepaald dat, met ingang van bepaalde data, de lidstaten niet langer zelf mogen vaststellen dat in derde landen geoogste pootaardappelen gelijkwaardig zijn aan pootaardappelen die in de Gemeenschap zijn geoogst en voldoen aan de bepalingen van de richtlijn. (2) Aangezien de werkzaamheden met betrekking tot de vaststelling van de communautaire gelijkwaardigheid voor pootaardappelen uit alle betrokken derde landen nog niet waren voltooid, is bij Richtlijn 2002/56/EG evenwel bepaald dat de lidstaten worden gemachtigd de geldigheidsduur van de vaststellingen betreffende de gelijkwaardigheid, die reeds waren genomen voor pootaardappelen uit bepaalde derde landen waarvoor de communautaire gelijkwaardigheid niet van toepassing is, te verlengen tot en met 31 maart 2002. (3) Aangezien communautaire voorschriften inzake de gelijkwaardigheid van in derde landen geoogste pootaardappelen met in de Gemeenschap geoogste pootaardappelen nog steeds ontbreken, dient de bij Richtlijn 2002/56/EG aan de lidstaten verleende machtiging om de geldigheidsduur van de gelijkwaardigheidsbesluiten te verlengen, te worden verlengd. (4) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 In artikel 21, lid 3, eerste alinea, van Richtlijn 2002/56/EG wordt \"31 maart 2002\" vervangen door \"31 maart 2005\". Artikel 2 Deze beschikking is gericht tot de lidstaten. Gedaan te Brussel, 28 januari 2003. Voor de Commissie David Byrne Lid van de Commissie (1) PB L 193 van 20.7.2002, blz. 60.",
  "source": "EUR LEX"
}