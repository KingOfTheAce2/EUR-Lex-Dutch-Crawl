{
  "url": "http://www.w3.org/1999/xhtml\">",
  "content": "L_202501326NL.000101.fmx.xml Publicatieblad van de Europese Unie NL L-serie 2025/1326 4.7.2025 BESLUIT (GBVB) 2025/1326 VAN HET POLITIEK EN VEILIGHEIDSCOMITÉ van 25 juni 2025 tot verlenging van het mandaat van het hoofd van de missie van de Europese Unie voor bijstandsverlening inzake geïntegreerd grensbeheer in Libië (EUBAM Libya) (EUBAM Libya/1/2025) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit 2013/233/GBVB van de Raad van 22 mei 2013 tot instelling van een missie van de Europese Unie voor bijstandsverlening inzake geïntegreerd grensbeheer in Libië (EUBAM Libië) ( 1 ) , en met name artikel 9, lid 1, Overwegende hetgeen volgt: (1) Op grond van artikel 9, lid 1, van Besluit 2013/233/GBVB is het Politiek en Veiligheidscomité (PVC) overeenkomstig artikel 38, derde alinea, van het Verdrag gemachtigd om passende besluiten te nemen over de politieke controle en strategische leiding van missie van de Europese Unie voor bijstandsverlening inzake geïntegreerd grensbeheer in Libië (EUBAM Libya), met inbegrip van het besluit om, op voorstel van de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”), een hoofd van de missie te benoemen. (2) Op 8 december 2023 heeft het PVC Besluit (GBVB) 2023/2784 ( 2 ) vastgesteld, waarbij de heer Jan VYČÍTAL werd benoemd tot hoofd van de missie EUBAM Libya van 1 januari 2024 tot en met 30 juni 2025. (3) Op 24 april 2025 heeft de hoge vertegenwoordiger voorgesteld het mandaat van de heer Jan VYČÍTAL als hoofd van de missie EUBAM Libya te verlengen van 1 juli 2025 tot en met 31 december 2025. (4) Het mandaat van het huidige hoofd van de missie EUBAM Libya moet daarom met nog eens zes maanden worden verlengd, HEEFT HET VOLGENDE BESLUIT VASTGESTELD: Artikel 1 Het mandaat van Jan VYČÍTAL als hoofd van de missie van de Europese Unie voor bijstandsverlening inzake geïntegreerd grensbeheer in Libië (EUBAM Libya) wordt verlengd van 1 juli 2025 tot en met 31 december 2025. Artikel 2 Dit besluit treedt in werking op de datum van de vaststelling ervan. Het is van toepassing onder voorbehoud van een besluit van de Raad tot verlenging van het mandaat van EUBAM Libya met ingang van 1 juli 2025. Gedaan te Brussel, 25 juni 2025. Voor het Politiek en Veiligheidscomité De voorzitter L. M. VENSILD ( 1 ) PB L 138 van 24.5.2013, blz. 15 , ELI: http://data.europa.eu/eli/dec/2013/233(1)/oj . ( 2 ) Besluit (GBVB) 2023/2784 van het Politiek en Veiligheidscomité van 8 december 2023 inzake de benoeming van het hoofd van de missie van de Europese Unie voor bijstandsverlening inzake geïntegreerd grensbeheer in Libië (EUBAM Libya) (EUBAM Libya/2/2023) ( PB L, 2023/2784, 11.12.2023, ELI: http://data.europa.eu/eli/dec/2023/2784/oj ). ELI: http://data.europa.eu/eli/dec/2025/1326/oj ISSN 1977-0758 (electronic edition)",
  "source": "EUR LEX"
}