{
  "url": "http://www.w3.org/1999/xhtml\">",
  "content": "L_2006283NL.01001401.xml 14.10.2006 NL Publicatieblad van de Europese Unie L 283/14 VERORDENING (EG) N r. 1539/2006 VAN DE COMMISSIE van 13 oktober 2006 tot vaststelling van een jaarprogramma voor de toewijzing aan de lidstaten van voor het begrotingsjaar 2007 te boeken financiële middelen voor de levering van levensmiddelen uit interventievoorraden aan de meest behoeftigen in de Gemeenschap DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3730/87 van de Raad van 10 december 1987 houdende algemene voorschriften voor de levering van levensmiddelen uit interventievoorraden aan bepaalde organisaties met het oog op verstrekking aan de meest hulpbehoevenden in de Gemeenschap ( 1 ) , en met name op artikel 6, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro ( 2 ) , en met name op artikel 3, lid 2, Overwegende hetgeen volgt: (1) Overeenkomstig artikel 2 van Verordening (EEG) nr. 3149/92 van de Commissie van 29 oktober 1992 houdende uitvoeringsbepalingen met betrekking tot de levering van levensmiddelen uit interventievoorraden aan de meest behoeftigen in de Gemeenschap ( 3 ) moet de Commissie een distributieprogramma vaststellen dat met de voor het begrotingsjaar 2007 beschikbare kredieten moet worden gefinancierd. Het programma bevat met name voor elke lidstaat die aan de actie deelneemt, de voor de uitvoering van zijn aandeel in het programma beschikbaar gestelde maximale financiële middelen en de hoeveelheid die voor elke soort producten uit de interventievoorraad mag worden genomen. (2) De bij de actie voor 2007 betrokken lidstaten hebben overeenkomstig artikel 1 van Verordening (EEG) nr. 3149/92 de nodige gegevens voor dit jaarprogramma verstrekt. (3) Voor de toewijzing van de financiële middelen moet rekening worden gehouden met de opgedane ervaring en met de mate waarin de lidstaten gebruik hebben gemaakt van de hun in de vorige jaren toegewezen middelen. (4) Krachtens artikel 2, lid 3, punt 1, onder c), van Verordening (EEG) nr. 3149/92 kunnen bedragen worden toegewezen voor de aankoop op de markt van producten die tĳdelĳk niet beschikbaar zijn in de interventievoorraden. Aangezien de interventievoorraden mageremelkpoeder en rijst momenteel erg karig zijn en reeds regelingen zijn getroffen om deze respectievelijk op de markt te verkopen alsook te verdelen in het kader van verordening (EEG) nr. 3149/92, en rekening houdende met het feit dat geen enkele aankoop van deze levensmiddelen voorzien is in 2006, moeten de hierboven bedoelde bedragen zo worden vastgesteld, dat het mageremelkpoeder en de rijst nodig voor het programma voor 2007, op de markt kunnen worden aangekocht. Bovendien moeten specifieke bepalingen worden vastgesteld met het oog op een goede uitvoering van het leveringscontract. (5) Om rekening te houden met de specifieke behoeften van bepaalde lidstaten, is het aangewezen het uitslagen van granen ter betaling van rijst en rijstproducten toe te laten overeenkomstig artikel 4, lid 1, onder b), derde alinea, van Verordening (EEG) nr. 3149/92. (6) Krachtens artikel 7, lid 1, van Verordening (EEG) nr. 3149/92 kan, indien een in het jaarprogramma opgenomen product in de lidstaat waar het nodig is niet in de interventievoorraden beschikbaar is, toestemming worden verleend voor de overdracht van dit product uit een lidstaat waar het wél in de interventievoorraden voorhanden is. De toestemming voor de overdrachten die nodig zijn voor de uitvoering van het programma voor 2007, moet worden verleend, overeenkomstig de in artikel 7 van Verordening (EEG) nr. 3149/92 vastgestelde voorwaarden. (7) Voor de uitvoering van het programma geldt als ontstaansfeit in de zin van artikel 3 van Verordening (EG) nr. 2799/98 de datum waarop het boekjaar voor het beheer van de interventievoorraden ingaat. (8) De Commissie heeft, overeenkomstig artikel 2, lid 2, van Verordening (EEG) nr. 3149/92, bij het opstellen van dit jaarprogramma het advies ingewonnen van de grote organisaties die vertrouwd zijn met de problemen van de meest behoeftigen in de Gemeenschap. (9) De in deze verordening vervatte maatregelen zijn in overeenstemming met het advies van alle betrokken comités van beheer, HEEFT DE VOLGENDE VERORDENING VASTGESTELD: Artikel 1 Voor 2007 vindt de levering van de levensmiddelen die bestemd zijn om in het kader van Verordening (EEG) nr. 3730/87 aan de meest behoeftigen in de Gemeenschap te worden verstrekt, plaats volgens het in bijlage I bij de onderhavige verordening opgenomen programma. Artikel 2 1.   De bedragen die aan de lidstaten worden toegewezen voor de aankoop van de voor de uitvoering van het in artikel 1 bedoelde programma vereiste mageremelkpoeder en rijst op de markt, worden vastgesteld in bijlage II. 2.   De toewijzing van het contract voor de levering van de in lid 1 bedoelde mageremelkpoeder en rijst is verbonden aan de voorwaarde dat de betrokken inschrijver ten name van het interventiebureau een zekerheid stelt die gelijk is aan het bedrag van de offerte. Artikel 3 De toestemming voor de intracommunautaire overdracht van de in bijlage III bij de onderhavige verordening vermelde producten wordt verleend, indien de in artikel 7 van Verordening (EEG) nr. 3149/92 vastgestelde voorwaarden worden nageleefd. Artikel 4 Voor de uitvoering van het in artikel 1 van de onderhavige verordening bedoelde programma geldt als ontstaansfeit in de zin van artikel 3 van Verordening (EG) nr. 2799/98 de datum 1 oktober 2006. Artikel 5 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 oktober 2006. Voor de Commissie Jean-Luc DEMARTY Directeur-generaal Landbouw en plattelandsontwikkeling ( 1 ) PB L 352 van 15.12.1987, blz. 1 . Verordening gewijzigd bij Verordening (EG) nr. 2535/95 ( PB L 260 van 31.10.1995, blz. 3 ). ( 2 ) PB L 349 van 24.12.1998, blz. 1 . ( 3 ) PB L 313 van 30.10.1992, blz. 50 . Verordening laatstelijk gewijzigd bij Verordening (EG) nr. 133/2006 ( PB L 23 van 27.1.2006, blz. 11 ). BIJLAGE I JAARPROGRAMMA VOOR VERSTREKKING VAN LEVENSMIDDELEN 2007 a) Voor de uitvoering van het programma in elke lidstaat beschikbaar gestelde financiële middelen: (in EUR) Lidstaat Toewijzing Belgique/België 5 817 428 Česká republika 144 453 Eesti 324 813 Elláda 6 267 329 España 54 836 559 France 48 890 266 Ireland 217 997 Italia 70 764 888 Latvija 348 962 Lietuva 3 273 261 Luxembourg 80 707 Magyarország 7 476 638 Malta 384 792 Polska 41 343 047 Portugal 14 086 552 Slovenija 1 272 606 Suomi/Finland 3 383 074 Totaal 258 913 372 b) Hoeveelheid van elke soort uit de communautaire interventievoorraden te nemen producten voor verstrekking in elke lidstaat binnen de grenzen van de onder a) aangegeven bedragen: (in ton) Lidstaat Granen Rijst (padie) Boter Suiker Belgique/België 12 000 2 000 Česká republika 270 26 50 Eesti 3 000 Elláda 11 760 3 900 España 110 000 13 650 6 443 France 82 641 23 641 6 500 3 338 Ireland 80 Italia 122 465 20 000 3 570 6 847 Latvija 3 280 Lietuva 12 000 2 760 Magyarország 52 000 900 Malta 1 550 Polska 120 230 2 400 8 298 Portugal 20 000 14 000 3 300 1 435 Slovenija 2 610 653 Suomi/Finland 16 500 500 500 Totaal 570 306 61 541 30 026 33 224 c) Hoeveelheden granen die uit de interventievoorraden mogen worden uitgeslagen om de levering van op de markt aangekochte rijst of rijstproducten te betalen, binnen de grenzen van de onder a) aangegeven bedragen: Lidstaat ton Belgique/België 4 146 France 25 590 Lietuva 5 000 Totaal 34 736 BIJLAGE II a) Bedragen die binnen de grenzen van de in bijlage I, onder a), aangegeven bedragen aan de lidstaten worden toegewezen voor de aankoop van mageremelkpoeder op de communautaire markt: Lidstaat EUR Belgique/België 2 893 618 Česká republika 17 469 Eesti 5 190 Elláda 4 192 560 France 13 494 861 Italia 39 261 578 Luxembourg 76 864 Magyarország 1 397 520 Malta 118 789 Polska 16 770 240 Slovenija 527 564 Totaal 78 756 283 b) Bedragen die binnen de grenzen van de in bijlage I, onder a), aangegeven bedragen aan de lidstaten worden toegewezen voor de aankoop van rijst op de communautaire markt: Lidstaat EUR Eesti 300 España 2 400 000 Malta 90 750 Slovenija 90 000 Totaal 2 581 050 BIJLAGE III In het kader van het jaarprogramma 2007 toegestane intracommunautaire overdrachten Product Hoeveelheid (in ton) Houder Ontvanger 1. Zachte tarwe 2 207 MMM, Suomi/Finland Põllumajanduse Registrite ja Informatsiooni Amet, Eesti 2. Zachte tarwe 11 760 BLE, Deutschland OPEKEPE, Elláda 3. Zachte tarwe 110 000 ONIGC, France FEGA, España 4. Zachte tarwe 103 429 BLE, Deutschland AGEA, Italia 5. Zachte tarwe 19 036 AMA, Österreich AGEA, Italia 6. Zachte tarwe 5 637 MMM, Suomi/Finland Agricultural and Food Products Market Regulation Agency, Lietuva 7. Zachte tarwe 1 550 ONIGC, France National Research and Development Centre, Malta 8. Zachte tarwe 20 000 ONIGC, France INGA, Portugal 9. Zachte tarwe en andere granen 2 610 MVH, Magyarország AAMRD, Slovenija 10. Rijst 23 641 OPEKEPE, Elláda ONIGC, France 11. Rijst 20 000 OPEKEPE, Elláda Ente Risi, Italia 12. Rijst 14 000 OPEKEPE, Elláda INGA, Portugal 13. Boter 3 511 Department of Agriculture and Food, Ireland Office de l'Elevage, France 14. Suiker 3 338 FEGA, España ONIGC, France 15. Suiker 2 760 ARR, Polska Agricultural and Food Products Market Regulation Agency, Lietuva 16. Suiker 1 435 FEGA, España INGA, Portugal 17. Suiker 500 ARR, Polska MMM, Suomi/Finland",
  "source": "EUR LEX"
}