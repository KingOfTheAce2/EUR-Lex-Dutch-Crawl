{
  "url": "http://www.w3.org/1999/xhtml\">",
  "content": "L_2020349NL.01000201.xml 21.10.2020 NL Publicatieblad van de Europese Unie L 349/2 UITVOERINGSVERORDENING (EU) 2020/1528 VAN DE COMMISSIE van 14 oktober 2020 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen “Pimientos del Piquillo de Lodosa” (BOB) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de aanvraag van Spanje tot goedkeuring van een wijziging van het productdossier van de beschermde oorsprongsbenaming “Pimientos del Piquillo de Lodosa”, die is geregistreerd bij Verordening (EG) nr. 1107/96 van de Commissie ( 2 ) . Die wijziging bestaat er onder meer in dat de naam “Pimientos del Piquillo de Lodosa” wordt gewijzigd in “Pimiento del Piquillo de Lodosa”. (2) Aangezien de betrokken wijziging niet minimaal is in de zin van artikel 53, lid 2, van Verordening (EU) nr. 1151/2012, heeft de Commissie de wijzigingsaanvraag overeenkomstig artikel 50, lid 2, onder a), van die verordening bekendgemaakt in het Publicatieblad van de Europese Unie ( 3 ) . (3) Aangezien de Commissie geen enkel bezwaar overeenkomstig artikel 51 van Verordening (EU) nr. 1151/2012 heeft ontvangen, moet de wijziging van het productdossier worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier met betrekking tot de naam “Pimientos del Piquillo de Lodosa” (BOB) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 oktober 2020. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 343 van 14.12.2012, blz. 1 . ( 2 ) Verordening (EG) nr. 1107/96 van de Commissie van 12 juni 1996 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad ( PB L 148 van 21.6.1996, blz. 1 ). ( 3 ) PB C 218 van 2.7.2020, blz. 16 .",
  "source": "EUR LEX"
}