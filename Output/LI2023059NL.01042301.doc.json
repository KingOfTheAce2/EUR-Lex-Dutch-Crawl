{
  "url": "http://www.w3.org/1999/xhtml\">",
  "content": "LI2023059NL.01042301.xml 25.2.2023 NL Publicatieblad van de Europese Unie LI 59/423 UITVOERINGSVERORDENING (EU) 2023/430 VAN DE RAAD van 25 februari 2023 tot uitvoering van Verordening (EU) 2020/1998 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2020/1998 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 8 december 2020 hebben de Unie en haar lidstaten in de verklaring van de hoge vertegenwoordiger namens de Europese Unie inzake de wereldwijde EU-sanctieregeling voor de mensenrechten nog eens benadrukt dat zij sterk hechten aan bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten onderstreept de Unie dat zij vastbesloten is een grotere rol op zich te nemen bij de aanpak van ernstige mensenrechtenschendingen wereldwijd. Het daadwerkelijk genot van de mensenrechten door iedereen is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en eerbiediging van de mensenrechten zijn fundamentele waarden van de Unie en van haar gemeenschappelijk buitenlands en veiligheidsbeleid. (2) Op 13 december 2021 heeft de Raad Besluit (GBVB) 2021/2197 ( 2 ) en Uitvoeringsverordening (EU) 2021/2195 ( 3 ) vastgesteld, waarbij de Wagnergroep en drie van haar leden die betrokken waren bij ernstige schendingen van de mensenrechten in verschillende delen van de wereld, werden aangewezen. (3) De Unie blijft ernstig bezorgd over ernstige mensenrechtenschendingen, zoals foltering en andere wrede, onmenselijke of onterende behandeling of bestraffing, en buitengerechtelijke, standrechtelijke of willekeurige executies en moorden, door de Wagnergroep in verscheidene landen, waaronder Oekraïne, Libië, de Centraal-Afrikaanse Republiek (CAR), Mali en Sudan. (4) Gelet op de internationale dimensie en de ernst van de activiteiten van de Wagnergroep, en op het destabiliserende effect ervan in die landen, is de Unie van oordeel dat de acties van de Wagnergroep de doelstellingen van het gemeenschappelijk buitenlands en veiligheidsbeleid, zoals uiteengezet in artikel 21 VEU, ondermijnen, met name de doelstelling van consolidering en ondersteuning van de democratie, de rechtsstaat, de mensenrechten en de beginselen van internationaal recht overeenkomstig lid 2, punt b), van dat artikel. (5) In dat verband moeten acht personen en zeven entiteiten worden opgenomen in bijlage I bij Verordening (EU) 2020/1998 opgenomen lijst van natuurlijke en rechtspersonen, entiteiten en lichamen die onderworpen zijn aan beperkende maatregelen. (6) Verordening (EU) 2020/1998 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2020/1998 van de Raad wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 februari 2023. Voor de Raad De voorzitter J. ROSWALL ( 1 ) PB L 410 I van 7.12.2020, blz. 1 . ( 2 ) Besluit (GBVB) 2021/2197 van de Raad van 13 december 2021 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten ( PB L 445 I van 13.12.2021, blz. 17 ). ( 3 ) Uitvoeringsverordening (EU) 2021/2195 van de Raad van 13 december 2021 tot uitvoering van Verordening (EU) 2020/1998 betreffende beperkende maatregelen tegen ernstige schendingen van de mensenrechten ( PB L 445 I van 13.12.2021, blz. 10 ). BIJLAGE 1. De volgende vermeldingen worden toegevoegd aan de lijst van natuurlijke personen in bijlage I bij Verordening (EU) 2020/1998 onder afdeling A (“Natuurlijke personen”): A. Natuurlijke personen Namen (Transliteratie naar Latijns schrift) Namen Identificatiegegevens Motivering van plaatsing op de lijst Datum van plaatsing op de lijst “19. Maxim SHUGALEY alias Maksim SHUGALEI Максим ШУГАЛЕЙ (Russische spelling) Functie(s): voorzitter van de Stichting voor de verdediging van nationale waarden ( Foundation for the Defence of National Values — FDNV) Geboortedatum: 24.2.1966 Geboorteplaats: Leningrad, voormalige USSR (nu Sint-Petersburg, Russische Federatie) Nationaliteit: Russisch Geslacht: mannelijk Paspoort- of ID-nummer: 710508436 (Russisch paspoort) Maxim Shugaley is hoofd van de Stichting voor de verdediging van nationale waarden (FDNV) en werkt rechtstreeks onder toezicht van Yevgeny Prigozhin, het hoofd van de Wagnergroep. De FDNV fungeert als publicrelationstak van de Wagnergroep en de rol van Shugaley in FDNV omvat het aansturen van pro-Wagnergroeppropaganda en desinformatiecampagnes, onder meer om de reputatie van de Wagnergroep te vergroten en de inzet ervan te ondersteunen, alsmede het verrichten van heimelijke operaties voor de Wagnergroep in de verschillende landen waarin hij actief is. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Libië, Mali en de Centraal-Afrikaanse Republiek (CAR). Shugaley heeft banden met de Wagnergroep en is verantwoordelijk voor het ondersteunen en aanmoedigen van de daden van de Wagnergroep via pro-Wagnergroeppropaganda en -desinformatie. 25.2.2023 20. Aleksandr Grigorievitch MALOLETKO Александр Григорьевич МАЛОЛЕТКО (Russische spelling) Aleksandr Grigorievitch Maloletko is een naaste medewerker van Yevgeny Prigozhin. Zijn optreden als “verdediger van het Moederland” en als hoofd van de “Liga voor de behartiging van de belangen van de veteranen” is door Yevgeny Prigozhin publiekelijk toegejuicht. Hij werkt als instructeur voor de Wagnergroep in de Centraal-Afrikaanse Republiek (CAR). Hij heeft banden met de Wagnergroep, die op de lijst staat wegens ernstige schendingen van de mensenrechten in verscheidene landen, waaronder CAR, en hij is verantwoordelijk voor het ondersteunen van de acties van de Wagnergroep. 25.2.2023 21. Konstantin Alexandrovich PIKALOV Константин Александрович ПИКАЛОВ (Russische spelling) Functie(s): Een van de bevelhebbers van de PMC Wagnergroep in Afrika Geboortedatum: 23.7.1968 Nationaliteit: Russisch Geslacht: mannelijk Konstantin Alexandrovich Pikalov, codenaam “Mazaï” (Mazay), is een van de leiders van de Wagnergroep en is verantwoordelijk voor de operationele activiteiten van de Wagnergroep in Afrika, met name in de Centraal-Afrikaanse Republiek (CAR). Hij wordt beschuldigd van het aanzetten tot de moord op drie Russische journalisten in juli 2018. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Als bevelhebber binnen de Wagnergroep is Pikalov verantwoordelijk voor de ernstige schendingen van de mensenrechten, door de Wagnergroep in de CAR. 25.2.2023 22. Dimitri SYTII alias Dimitri SYTYI Дмитрий СЫТИЙ (Russische spelling) Functie(s): Directeur van het “Russische Huis” in Bangui Geboortedatum: 23.3.1989 Geboorteplaats: Minsk (Belarus) Nationaliteit: Russisch Geslacht: mannelijk Adres: NA-SYTAIA/A1-TANKISTAZ KHRUSTITSKOGO 62 APT25/ZP-198217/CI St Petersburg, Russian Federation (Sint-Petersburg, Russische Federatie) Dimitri Sytii bekleedt een leidende rol binnen de Wagnergroep in de Centraal-Afrikaanse Republiek (CAR) en heeft nauwe banden met Yevgeny Prigozhin. Hij is belast met de uitvoering van het beïnvloedingsbeleid van de Wagnergroep in de CAR. Hij staat aan het hoofd van de lokale afdeling van het Russische Huis, de culturele tak van het Russische Ministerie van Buitenlandse Zaken. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Gezien zijn invloedrijke positie in de CAR en zijn leidende rol in de Wagnergroep is hij verantwoordelijk voor ernstige mensenrechtenschendingen door de Wagnergroep in de CAR. 25.2.2023 23. Mikhail Sergeyevich POTEPKIN Михаил Сергеевич ПОТЕПКИН (Russische spelling) Functie(s): directeur van Meroe Gold Geboortedatum: 19.9.1981 of 29.9.1981 Nationaliteit: Russisch Geslacht: mannelijk Paspoortnummer: 651697952 (Russisch paspoort) Adres: Sudan Geassocieerde bedrijven: Megaline; Concord; IT-Debugger Mikhail Potepkin is directeur van Meroe Gold, een dekmantelentiteit voor de activiteiten van de Wagnergroep in Sudan, en is betrokken bij M-Invest, het moederbedrijf van Meroe. Hij heeft een leidende rol binnen de Wagnergroep in Sudan, met nauwe banden met Yevgeny Prigozhin. Door haar banden met het Sudanese leger verzekerde de Wagnergroep zich van de exploitatie en uitvoer van Sudanees goud naar Rusland. Potepkin heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Sudan. Door zijn activiteiten steunt hij ook dergelijke schendingen die in Sudan worden gepleegd. 25.2.2023 24. Alexander Alexandrovich IVANOV Александр Александрович ИВАНОВ (Russische spelling) Functie(s): vertegenwoordiger van de Wagnergroepinstructeurs in de Centraal-Afrikaanse Republiek Geboortedatum: 14.6.1960 Nationaliteit: Russisch Geslacht: mannelijk Adres: Bangui, Centraal-Afrikaanse Republiek Alexander Ivanov is de woordvoerder van de Wagnergroep in de Centraal-Afrikaanse Republiek (CAR). Hij is ook het hoofd van de Russische “Officers Union for International Security” (Officiersunie voor internationale veiligheid), die de Russische militaire instructeurs naar de CAR heeft gestuurd. Deze instructeurs zijn huurlingen van de Wagnergroep. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. In zijn functie als officiële vertegenwoordiger van Russische militaire instructeurs is hij betrokken bij de ernstige schendingen van de mensenrechten door de Wagnergroep in de CAR. 25.2.2023 25. Vitalii Viktorovitch PERFILEV Виталий Викторович ПЕРФИЛЬЕВ (Russische spelling) Geboortedatum: 11.9.1983 Geboorteplaats: Novosibirsk USSR (nu Russische Federatie) Nationaliteit: Russisch Adres: Bangui, Centraal-Afrikaanse Republiek Geslacht: mannelijk Paspoortnummer: 75 2987491 Datum van afgifte: 30.3.2016 Vervaldatum: 30.3.2026 Perfilev is de veiligheidsadviseur van de president van de Centraal-Afrikaanse Republiek (CAR). Hij is een sleutelfiguur binnen de Wagnergroep in de CAR. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Gezien zijn invloedrijke positie in de CAR en zijn leidende rol in de Wagnergroep is hij verantwoordelijk voor ernstige mensenrechtenschendingen door de Wagnergroep in de CAR. 25.2.2023 26. Andrei Sergeevich MANDEL Андрей Сергеевич МАНДЕЛЬ (Russische spelling) Geboortedatum: 2.3.1990 Geboorteplaats: Duitsland Geslacht: mannelijk Paspoortnummer: 753615660 Andrei Mandel is het hoofd van M-Invest, een dekmantelentiteit voor de activiteiten van de Wagnergroep in Sudan, en is betrokken bij haar dochteronderneming Meroe Gold. Hij heeft een leidende rol binnen de Wagnergroep in Sudan, met nauwe banden met Yevgeny Prigozhin. Door haar nauwe banden met het Sudanese leger verzekerde de Wagnergroep zich van de exploitatie en uitvoer van Sudanees goud naar Rusland. Mandel heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Sudan. Door zijn activiteiten steunt hij ook dergelijke schendingen die in Sudan worden gepleegd. 25.2.2023” 2. De volgende vermeldingen worden toegevoegd aan de lijst van rechtspersonen, entiteiten en lichamen in bijlage I bij Verordening (EU) 2020/1998 onder afdeling B (“Rechtspersonen, entiteiten en lichamen”): B. Rechtspersonen, entiteiten en lichamen Benaming (Transliteratie naar Latijns schrift) Benaming Identificatiegegevens Motivering van plaatsing op de lijst Datum van plaatsing op de lijst “6. Lobaye Invest SARLU Plaats van registratie: Bangui, Centraal-Afrikaanse Republiek Datum van registratie: 24.10.2017 Registratienummer: M 354838 D 0001 (fiscaal identificatienummer — “NIF”) Hoofdvestiging: Centraal-Afrikaanse Republiek Overige informatie: filiaal van M-Finans Lobaye Invest SARLU is een in de Centraal-Afrikaanse Republiek (CAR) geregistreerde particuliere onderneming, dochteronderneming van het Russische bedrijf M-Finans, onder zeggenschap van Yevgeny Prigozhin. Zij wordt geleid door Dimitri Sytii, een leidinggevend lid van de Wagnergroep, en door Yevgeny Khodotov, die banden heeft met Yevgeny Prigozhin. Lobaye Invest exploiteert goud- en diamantmijnen in de CAR. Zij heeft banden met de activiteiten van de Wagnergroep in de CAR. Zij financiert ook verschillende mediakanalen, zoals het radiostation Lengo Songo, een Centraal-Afrikaans radiostation dat desinformatiecampagnes voert en de aanwezigheid van de Wagnergroep in de CAR bevordert. Lobaye Invest heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Door haar activiteiten steunt Lobaye Invest ook dergelijke schendingen die in de CAR worden gepleegd. 25.2.2023 7. DIAMVILLE Datum van registratie: 28.3.2019 Registratienummer: CA/BG2019B519 Hoofdvestig-ing: Centraal-Afrikaanse Republiek Overige informatie: geassocieerde personen en entiteiten: Yevgeny Prigozhin, Wagnergroep, Dimitri Sytii, Valery Zakharov, Perfilev, Svetlana Troitskaya, Lobaye Invest Diamville is een dekmantelbedrijf dat door de Wagnergroep in de Centraal-Afrikaanse Republiek (CAR) wordt gebruikt voor het illegaal verhandelen van diamanten. Het bedrijf heeft nauwe banden met alle belangrijke actoren van de Wagnergroep in de CAR, zoals Yevgeny Prigozhin en Dimitri Sytii. Diamville heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Door zijn activiteiten steunt Diamville ook dergelijke schendingen die in de CAR worden gepleegd. 25.2.2023 8. Stichting voor de verdediging van nationale waarden ( Foundation for the Defence of National Values — FDNV) Fonds voor de verdediging van nationale waarden ( Fund for the Defence of National Values — FDNV) Stichting/organisatie voor de bescherming van nationale waarden ( Foundation/organisation for the Protection of National Values — FPNV/FZNC) ( Foundation for National Values Protection ) Plaats van registratie: Moskou (64 Zemlyanoy Val str., building 2, office 201, Moscow, Russian Federation — Moskou, Russische Federatie) Website: https://en.fznc.ru/ De Stichting voor de verdediging van nationale waarden (FDNV) heeft banden met het hoofd van de Wagnergroep, Yevgeny Prigozhin. De FDNV fungeert als publicrelationstak van de Wagnergroep. Zij stuurt pro-Wagnergroeppropaganda en -desinformatiecampagnes aan, onder meer om de reputatie van de Wagnergroep te verbeteren en de inzet ervan te ondersteunen, en laat zich in met heimelijke operaties voor de Wagnergroep in de verschillende landen waarin zij actief is. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Libië, Mali en de Centraal-Afrikaanse Republiek (CAR). De FDNV heeft banden met de Wagnergroep en is verantwoordelijk voor het ondersteunen en aanmoedigen van de acties van de Wagnergroep via pro-Wagnergroeppropaganda, politieke inmenging en desinformatie. 25.2.2023 9. Radio Centrafricaine Lengo Songo Plaats van registratie: Bangui, Centraal-Afrikaanse Republiek Datum van registratie: november 2018 Hoofdvestiging: Galabadja Bangui, gemeente Bangui Galabadja, 8eme Arr. [gps]-> 4.4070, 18.5465 Radio Lengo Songo is een Centraal-Afrikaans radiostation dat zich bezighoudt met online beïnvloedingsactiviteiten namens de Wagnergroep. Het uiteindelijke doel ervan is de publieke opinie te manipuleren. Het bedrijf voert desinformatiecampagnes en maakt propaganda voor de aanwezigheid van de Wagnergroep in de Centraal-Afrikaanse Republiek (CAR). Radio Lengo Songo wordt gefinancierd door Lobaye Invest, een particuliere onderneming die banden heeft met Yevgeny Prigozhin en de Wagnergroep en die dient als dekmantel voor haar activiteiten in de CAR. De Wagnergroep staat op de lijst wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Radio Lengo Songo is verantwoordelijk voor de ondersteuning en aanmoediging van de acties van de Wagnergroep in de CAR. 25.2.2023 10. Meroe Gold Co. Ltd. Plaats van registratie: Al-jref Gharb Plot 134 Blok 1h, Khartoum, Sudan (Khartoem, Sudan) Overige informatie: Winning van andere non-ferrometaalertsen Heeft banden met: Al Sawlaj for Mining Ltd. الصولج Aswar Multi Activities Co., Ltd. Meroe Gold is een dekmantelentiteit voor de activiteiten van de Wagnergroep in Sudan. Zij heeft nauwe banden met Yevgeny Prigozhin. Door haar banden met het Sudanese leger verzekerde de Wagnergroep zich van de exploitatie en uitvoer van Sudanees goud naar Rusland. Meroe Gold heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Sudan. Door haar activiteiten steunt Meroe Gold ook dergelijke schendingen die in Sudan worden gepleegd. 25.2.2023 11. M-Invest Plaats van registratie: d. 76 korp. 4 litera A ofis N620, prospekt Obukhovskoi Oborony St. Petersburg, Russian Federation (Sint-Petersburg, Russische Federatie) Registratienummer: 1177847044066 Hoofdvestiging: Khartoem, Sudan Overige informatie: Belastingnummer: 7811636632, staatscourantnummer: 06513574 M-Invest is een dekmantelentiteit voor de activiteiten van de Wagnergroep in Sudan. Zij heeft nauwe banden met Yevgeny Prigozhin. Door haar banden met het Sudanese leger verzekerde de Wagnergroep zich van de exploitatie en uitvoer van Sudanees goud naar Rusland. M-Invest heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder Sudan. Door haar activiteiten steunt M-Invest ook dergelijke schendingen die in Sudan worden gepleegd. 25.2.2023 12. Sewa Security Services Plaats van registratie: Bangui, Centraal-Afrikaanse Republiek Hoofdvestiging: Centraal-Afrikaanse Republiek Overige informatie: dochterbedrijf van Lobaye Invest Sewa Security Services is een in de Centraal-Afrikaanse Republiek (CAR) gevestigde particuliere onderneming die bescherming biedt aan hoge regeringsfunctionarissen van de CAR. Zij dient als dekmantel voor de activiteiten van de Wagnergroep in de CAR. Zij is een dochteronderneming van Lobaye Invest, dat wordt geleid door Dimitri Sytii, een leidinggevend lid van de Wagnergroep, en door Yevgeny Khodotov, die banden heeft met Yevgeny Prigozhin. Sewa Security is samen met de Wagnergroep betrokken geweest bij een reeks gewelddadige aanvallen die in de CAR hebben plaatsgevonden sinds de presidentsverkiezingen van december 2020. Sewa Security heeft banden met de Wagnergroep, die op de lijst staat wegens ernstige schendingen van de mensenrechten, waaronder foltering en buitengerechtelijke, standrechtelijke of willekeurige executies en moorden, in verscheidene landen, waaronder de CAR. Door haar activiteiten steunt Sewa Security Services ook dergelijke schendingen die in de CAR worden gepleegd. 25.2.2023”",
  "source": "EUR LEX"
}