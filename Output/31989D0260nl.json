{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0260:NL:HTML\">",
  "content": "EUR-Lex - 31989D0260 - NL Avis juridique important | 31989D0260 89/260/EEG: Beschikking van de Commissie van 21 maart 1989 met betrekking tot aanvragen om terugbetaling van anti-dumpingrechten welke zijn geheven op de invoer van bepaalde hydraulische excavatoren van oorsprong uit Japan (Louis Reyners BV) (Slechts de tekst in de Nederlandse taal is authentiek) Publicatieblad Nr. L 108 van 19/04/1989 blz. 0007 - 0008 BESCHIKKING VAN DE COMMISSIE van 21 maart 1989 met betrekking tot aanvragen om terugbetaling van anti-dumpingrechten welke zijn geheven op de invoer van bepaalde hydraulische excavatoren van oorsprong uit Japan ( Louis Reyners BV ) ( Slechts de tekst  in de Nederlandse taal is authentiek ) ( 89/260/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 2423/88 van de Raad van 11 juli 1988 betreffende beschermende maatregelen tegen de invoer met dumping of subsidiÃ«ring uit landen die geen lid zijn van de Europese Economische Gemeenschap ( 1 ), inzonderheid op artikel 16, Overwegende hetgeen volgt : A . PROCEDURE ( 1 ) Op 4 juli 1985 heeft de Raad bij Verordening ( EEG ) nr . 1877/85 ( 2 ) een definitief anti-dumpingrecht ingesteld op de invoer van bepaalde hydraulische excavatoren met een totaalgewicht van meer dan zes ton maar niet meer dan 35 ton, van oorsprong uit  Japan . De hoogte van het recht dat van toepassing is op Kobelco-Kobesteel ( Ltd ( hierna Kobelco ) werd op 31,9 % vastgesteld . ( 2 ) In de periode augustus 1985 tot en met april 1986 heeft de Nederlandse onderneming Louis Reyners, Amsterdam, onafhankelijk importeur, drie verzoeken ingediend om terugbetaling van definitieve anti-dumpingrechten welke werden betaald voor de invoer van  vier hydraulische excavatoren welke door Kobelco waren vervaardigd en uitgevoerd . De teruggevorderde bedragen belopen in totaal [...] Fl . ( 3 ). Deze aanvragen, welke tot de douaneautoriteiten van Nederland werden gericht, werden doorgezonden aan de  Commissie . De aanvraagster werd verzocht voor elke aanvraag de gegevens in te dienen betreffende de normale waarde, waardoor deze voor de periode van zes maanden voorafgaande aan elke invoer zou kunnen worden berekend, zoals dit onder in hoofdstuk I,  letter B, onder a ), van de mededeling van de Commissie inzake de terugbetaling van anti-dumpingrechten ( 4 ) is bepaald . ( 3 ) Van aanvraagster werden aanvullende inlichtingen verlangd die zij door Kobelco heeft laten mededelen . De Commissie is vervolgens in de lokalen van Kobelco in Japan overgegaan tot een onderzoek van de gegevens met betrekking tot de normale waarde zoals  deze door Kobelco op verzoek van de aanvraagster aan de Commissie waren medegedeeld . ( 4 ) De aanvraagster werd in kennis gesteld van de voorlopige bevindingen van het onderzoek en heeft de gelegenheid gehad haar opmerkingen in te dienen . ( 5 ) De Commissie heeft de Lid -Staten verwittigd en haar standpunt inzake deze kwestie bekendgemaakt . Door geen enkele Lid-Staat werd hiertegen bezwaar ingediend . B . ARGUMENTATIE VAN DE AANVRAAGSTER ( 6 ) De aanvraagster heeft voornamelijk doen gelden dat op het moment van de desbetreffende invoer geen effectieve marge van dumping was vastgesteld . C . ONTVANKELIJKHEID ( 7 ) De aanvragen zijn ontvankelijk daar zij conform de communautaire anti-dumpingreglementering zijn ingediend, met name wat de termijnen betreft . D . GEGRONDHEID ( 8 ) Er moet gedeeltelijk gevolg worden gegeven aan de aanvragen . Uit artikel 16, lid 1, van Verordening ( EEG ) nr . 2176 /84 van de Raad ( 5 ) - en eveneens uit Verordening ( EEG ) nr . 2423/88 - blijkt inderdaad dat de importeur die een anti-dumpingrecht heeft  betaald en om terugbetaling van dit recht verzoekt moet bewijzen dat de geheven rechten de voor de referentieperiode berekende dumpingmarge welke overeenkomt met de invoer waarop het recht werd geheven overschrijden . De berekeningen voor deze effectieve  dumpingmarge moeten in beginsel volgens dezelfde methode worden uitgevoerd als die welke tijdens het eerste onderzoek ( 6 ) werd toegepast, vooral wat het gebruik van gewogen gemiddelden betreft . ( 9 ) In het onderhavige geval werd een gemiddelde dumpingmarge vastgesteld welke zonder onderscheid van toepassing was op alle modellen die tijdens eenzelfde referentietijdvak in de Gemeenschap in het vrije verkeer waren gebracht, uitgaande van een  vergelijking tussen de normale waarde voor elk model op gemiddeld gewogen maandelijkse basis met de prijzen bij uitvoer van hetzelfde model tijdens de overeenkomstige maand, per transactie ( 7 ). De Commissie was van oordeel dat de door aanvraagster verstrekte gegevens wat de prijzen bij uitvoer betreft, en die van de exporteur wat de normale waarden van de onderscheiden modellen betreft, toereikend waren voor een correcte berekening van de  gemiddelde effectieve dumpingmarge . Voor elke met een verzoek overeenkomende referentieperiode werd aldus een dumpingmarge berekend door, per transactie, de gemiddelde normale waarde van elk model te vergelijken met de prijs bij uitvoer voor elk van de  leveringen van Kobelco die tijdens de desbetreffende referentieperiode in de Gemeenschap in het vrije verkeer was gebracht . Aldus kon worden vastgesteld dat naar gelang van de onderscheiden referentieperiodes de aanvankelijke dumpingmarge, behalve voor de eerste periode, geleidelijk was verminderd of opgeheven en dat dit resulteerde in een gemiddelde effectieve dumpingmarge  die lager was dan het bedrag aan geheven rechten . Dit kan voornamelijk worden verklaard door de verhoging van de prijzen bij uitvoer die echter niet in alle gevallen voldoende was om de dumping volledig op te heffen . E . TERUG TE BETALEN BEDRAG ( 10 ) Het aan de onderneming Louis Reyners BV terug te betalen bedrag, en wel het verschil tussen het geheven recht en de effectieve dumpingmarge, beloopt bijgevolg [...] Fl ., HEEFT DE VOLGENDE BESCHIKKING GEGEVEN : Artikel 1 Er wordt gevolg gegeven aan de aanvragen om terugbetaling van anti-dumpingrechten, ingediend door de onderneming Louis Reyners BV, Amsterdam, ten belope van [...] Fl . Voor het resterende deel worden de aanvragen afgewezen . Artikel 2 Het in artikel 1 vermelde bedrag zal door de autoriteiten van Nederland worden terugbetaald . Artikel 3 Deze beschikking is gericht tot het Koninkrijk der Nederlanden en de vennootschap Louis Reyners BV, Postbus 1033 AA, Meeuwenlaan 98-100, 1021 JL Amsterdam, Nederland . Gedaan te Brussel, 21 maart 1989 . Voor de Commissie Frans ANDRIESSEN Vice-Voorzitter ( 1 ) PB nr . L 209 van 2 . 8 . 1988, blz . 1 . ( 2 ) PB nr . L 176 van 6 . 7 . 1985, blz . 1 . ( 3 ) In de tekst van onderhavige beschikking die voor publikatie is bestemd werden bepaalde cijfers, overeenkomstig de bepalingen van artikel 8 van Verordening ( EEG ) nr . 2423/88 met betrekking tot het niet-bekendmaken van vertrouwelijke zakelijke  gegevens, weggelaten . ( 4 ) PB nr . C 266 van 22 . 10 . 1986, blz . 2.(5 ) PB nr . L 201 van 30 . 7 . 1984, blz . 1 . ( 6 ) Hoofdstuk II, punt 2, onder b ), van de mededeling van de Commissie inzake de terugbetaling van antidumpingrechten.(7 ) Verordening ( EEG ) nr . 1877/85, punt 9 .",
  "source": "EUR LEX"
}