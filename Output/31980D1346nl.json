{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1346:NL:HTML\">",
  "content": "EUR-Lex - 31980D1346 - NL Avis juridique important | 31980D1346 80/1346/EEG: Beschikking van de Commissie van 22 december 1980 waarbij wordt vastgesteld dat het apparaat genaamd ,,QUANTA-RAY-Laboratory Laser System, model DCR- IA Nd: YAG\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 384 van 31/12/1980 blz. 0012 - 0012 BESCHIKKING VAN DE COMMISSIE van 22 december 1980 waarbij wordt vastgesteld dat het apparaat genaamd \"QUANTA-RAY - Laboratory Laser System, model DCR-IA Nd : YAG\" niet met vrijstelling van de rechten van het gemeenschappelijk douanetarief mag worden ingevoerd (80/1346/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 17 juli 1980, de Duitse Regering de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd \"QUANTA-RAY-Laboratory Laser System, model DCR-IA Nd : YAG\", bestemd om te worden gebruikt bij het onderzoek van instabiele moleculen in atmosferisch dunne lagen en in het bijzonder van atmosferisch sporenmateriaal, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79 op 4 december 1980 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een YAG laser is ; dat dit apparaat, gezien zijn objectieve technische kenmerken en in het bijzonder de fysieke kenmerken van de straal, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek ; dat bovendien soortgelijke apparaten hoofdzakelijk worden gebruikt bij wetenschappelijke activiteiten ; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd ; dat dit in het bijzonder het geval is met het apparaat \"Laser à YAG 10Hz\" vervaardigd door Quantel, 17, avenue de l'Atlantique, Z. I. 91400 Orsay/France, HEEFT DE VOLGENDE BESCHIKKING GEGEVEN: Artikel 1 Het apparaat genaamd \"QUANTA-RAY-Laboratory Laser System, model DCR-IA Nd : YAG\" waarop de aanvraag van de Duitse Regering 17 juli 1980 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 22 december 1980. Voor de Commissie Étienne DAVIGNON Lid van de Commissie  (1) PB nr. L 184 van 15.7.1975, blz. 1. (2) PB nr. L 134 van 31.5.1979, blz. 1. (3) PB nr. L 318 van 13.12.1979, blz. 32.",
  "source": "EUR LEX"
}