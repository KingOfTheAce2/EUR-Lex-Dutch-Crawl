{
  "url": "http://www.w3.org/1999/xhtml\">",
  "content": "L_202403178NL.000101.fmx.xml Publicatieblad van de Europese Unie NL L-serie 2024/3178 16.12.2024 BESLUIT VAN HET POLITIEK EN VEILIGHEIDSCOMITÉ (GBVB) 2024/3178 van 28 november 2024 tot benoeming van de commandant voor bijzondere opleiding voor de militaire bijstandsmissie van de Europese Unie ter ondersteuning van Oekraïne (EUMAM Ukraine) en tot intrekking van Besluit (GBVB) 2022/2097 (EUMAM Ukraine/1/2024) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Besluit (GBVB) 2022/1968 van de Raad van 17 oktober 2022 betreffende een militaire bijstandsmissie van de Europese Unie ter ondersteuning van Oekraïne (EUMAM Ukraine) ( 1 ) , en met name artikel 5, lid 1, Overwegende hetgeen volgt: (1) Op 17 oktober 2022 heeft de Raad Besluit (GBVB) 2022/1968 betreffende een militaire bijstandsmissie van de Europese Unie ter ondersteuning van Oekraïne (EUMAM Ukraine) vastgesteld. (2) In artikel 2, lid 3, van Besluit (GBVB) 2022/1968 is bepaald dat een lidstaat een multinationaal bijzonder opleidingscommando ter beschikking moet stellen dat het bevel moet voeren over opleidingsactiviteiten op zijn grondgebied. (3) Op grond van artikel 5, lid 1, van Besluit (GBVB) 2022/1968 heeft de Raad het Politiek en Veiligheidscomité (PVC) gemachtigd passende besluiten te nemen, overeenkomstig artikel 38 van het Verdrag betreffende de Europese Unie, over de benoeming van de commandanten van de EU voor EUMAM Ukraine, met inbegrip van de commandant voor bijzondere opleiding. (4) Op 27 oktober 2022 heeft het PVC Besluit (GBVB) 2022/2097 ( 2 ) vastgesteld, waarbij luitenant-generaal Andreas MARLOW met ingang van dezelfde datum werd benoemd tot commandant voor bijzondere opleiding voor EUMAM Ukraine. (5) Op 12 november 2024 hebben de Duitse autoriteiten de benoeming van generaal-majoor Olaf ROHDE voorgedragen als commandant voor bijzondere opleiding. (6) Op 14 november 2024 heeft de EU-missiecommandant zijn steun voor die voorgestelde benoeming uitgesproken. (7) Op 15 november 2024 is het Militair Comité van de EU overeengekomen aan te bevelen generaal-majoor Olaf ROHDE te benoemen tot commandant voor bijzondere opleiding. (8) Er moet een besluit worden genomen over de benoeming van generaal-majoor Olaf ROHDE tot commandant voor bijzondere opleiding voor EUMAM Ukraine. (9) Besluit (GBVB) 2022/2097 moet worden ingetrokken, HEEFT HET VOLGENDE BESLUIT VASTGESTELD: Artikel 1 Generaal-majoor Olaf ROHDE wordt hierbij benoemd tot commandant voor bijzondere opleiding voor de militaire bijstandsmissie van de Europese Unie ter ondersteuning van Oekraïne (EUMAM Ukraine). Artikel 2 Besluit (GBVB) 2022/2097 wordt ingetrokken. Artikel 3 Dit besluit treedt in werking op de datum van de vaststelling ervan. Gedaan te Brussel, 28 november 2024. Voor het Politiek en Veiligheidscomité De voorzitter D. PRONK ( 1 ) PB L 270 van 18.10.2022, blz. 85 . ( 2 ) Besluit van het Politiek en Veiligheidscomité (GBVB) 2022/2097 van 27 oktober 2022 tot benoeming van de commandant voor bijzondere opleiding voor de militaire bijstandsmissie van de Europese Unie ter ondersteuning van Oekraïne (EUMAM Ukraine) (EUMAM Ukraine/2/2022) ( PB L 281 van 31.10.2022, blz. 72 ). ELI: http://data.europa.eu/eli/dec/2024/3178/oj ISSN 1977-0758 (electronic edition)",
  "source": "EUR LEX"
}