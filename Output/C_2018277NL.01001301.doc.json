{
  "url": "http://www.w3.org/1999/xhtml\"><!--",
  "content": "C_2018277NL.01001301.xml 7.8.2018 NL Publicatieblad van de Europese Unie C 277/13 UITVOERINGSBESLUIT VAN DE COMMISSIE van 3 augustus 2018 inzake de bekendmaking in het Publicatieblad van de Europese Unie van het in artikel 94, lid 1, onder d), van Verordening (EU) nr. 1308/2013 van het Europees Parlement en de Raad bedoelde enig document en van de verwijzing naar de bekendmaking van het productdossier voor een naam in de wijnsector (Uhlen Laubach (BOB)) (2018/C 277/05) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 97, lid 3, Overwegende hetgeen volgt: (1) Duitsland heeft een aanvraag tot bescherming van de naam „Uhlen Laubach” ingediend overeenkomstig deel II, titel II, hoofdstuk I, afdeling 2, van Verordening (EU) nr. 1308/2013. (2) Overeenkomstig artikel 97, lid 2, van Verordening (EU) nr. 1308/2013 heeft de Commissie die aanvraag onderzocht en zij heeft geconcludeerd dat is voldaan aan de voorwaarden van de artikelen 93 tot en met 96, artikel 97, lid 1, en de artikelen 100, 101 en 102 van die verordening. (3) Om de indiening van bezwaarschriften overeenkomstig artikel 98 van Verordening (EU) nr. 1308/2013 mogelijk te maken, moet het in artikel 94, lid 1, onder d), van die verordening bedoelde enig document worden bekendgemaakt in het Publicatieblad van de Europese Unie , alsook de verwijzing naar de bekendmaking van het productdossier die heeft plaatsgevonden in de loop van de inleidende nationale procedure voor het onderzoek van de aanvraag tot bescherming van de naam „Uhlen Laubach”, HEEFT HET VOLGENDE BESLUIT VASTGESTELD: Enig artikel Het overeenkomstig artikel 94, lid 1, onder d), van Verordening (EU) nr. 1308/2013 opgestelde enig document en de verwijzing naar de bekendmaking van het productdossier voor de naam „Uhlen Laubach” (BOB) zijn opgenomen in de bijlage bij dit besluit. Overeenkomstig artikel 98 van Verordening (EU) nr. 1308/2013 geeft de bekendmaking van dit besluit het recht om gedurende uiterlijk twee maanden na de bekendmaking ervan in het Publicatieblad van de Europese Unie bezwaar te maken tegen de bescherming van de in de eerste alinea van dit artikel genoemde naam. Gedaan te Brussel, 3 augustus 2018. Voor de Commissie Phil HOGAN Lid van de Commissie ( 1 ) PB L 347 van 20.12.2013, blz. 671 . BIJLAGE ENIG DOCUMENT „Uhlen Laubach” PDO-DE-02082 Datum van aanvraag: 26.3.2015 1. Naam/namen waarvoor de registratie wordt aangevraagd Uhlen Laubach 2. Type geografische aanduiding BOB — Beschermde oorsprongsbenaming 3. Categorieën van wijnbouwproducten 1. Wijn 5. Mousserende kwaliteitswijn 4. Beschrijving van de wijn(en) Kwaliteitswijn De witte rieslingwijnen rijpen in het Uhlen Laubach-wijngebied. Er zijn drie soorten wijnbouwproducten, elk met licht verschillende kenmerken: kwaliteitswijn, wijn met speciale predicaten (Prädikatswein) en Sekt b.A. (mousserende kwaliteitswijn uit afgebakende gebieden). Jonge Uhlen Laubach-wijnen hebben een lichtgele, soms groenige kleur, die intenser wordt naarmate het product tot rijpheid komt. Als de wijn volledig is gerijpt, heeft hij een rijke, weelderige goudkleur. De aroma’s van de wijnen worden gekenmerkt door het samenspel van fruitige toetsen en hints van typische leisteenmineralen. Met een kalkgehalte van 25 tot 45 % is de grijze Laubach-leisteen een van de meest kalkhoudende gesteenten in de Moezel. Dit verklaart het aroma, met vaak hints van koele rook en hazelnoten, en de doorgaans vollere, zachtere smaak van de wijnen die er rijpen. De wijnen hebben een warme en fluwelige smaak, met een boeiende volheid en diepgang. Ze zijn romig en zijn doorgaans klaar om te worden gedronken na een zeer korte rijpingsperiode. Algemene analytische kenmerken Maximaal totaal alcoholvolumegehalte (in volumeprocent): 15,0 Minimaal effectief alcoholgehalte (in volumeprocent): 11,5 Minimale totale zuurgraad: 5,0  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter): 1,08 Maximaal totaalgehalte aan zwaveldioxide (in milligram per liter): 250 Wijn met speciale predicaten (Prädikatswein), aangevuld met: Auslese De witte rieslingwijnen rijpen in het Uhlen Laubach-wijngebied. Er zijn drie soorten wijnbouwproducten, elk met licht verschillende kenmerken: kwaliteitswijn, wijn met speciale predicaten (Prädikatswein) en Sekt b.A. (mousserende kwaliteitswijn uit afgebakende gebieden). Jonge Uhlen Laubach-wijnen hebben een lichtgele, soms groenige kleur, die intenser wordt naarmate het product tot rijpheid komt. Als de wijn volledig is gerijpt, heeft hij een rijke, weelderige goudkleur. De aroma’s van de wijnen worden gekenmerkt door het samenspel van fruitige toetsen en hints van typische leisteenmineralen. Met een kalkgehalte van 25 tot 45 % is de grijze Laubach-leisteen een van de meest kalkhoudende gesteenten in de Moezel. Daarom hebben de wijnen die hier rijpen een aroma dat vaak reminiscenties wekt aan koele rook en hazelnoten, en een doorgaans vollere, zachte smaak. De wijnen hebben een warme en fluwelige smaak, met een boeiende volheid en diepgang. Ze zijn romig en zijn doorgaans klaar om te worden gedronken na een zeer korte rijpingsperiode. De beschreven waaier van aroma’s en smaken heeft een onderliggende zoetheid, die delicaat is in het geval van Auslese-wijnen en romiger in Beerenauslese-wijnen, en die ook toetsen van honing kan bevatten. Deze aspecten van de aroma’s van de wijnen zijn nog meer uitgesproken in Trockenbeerenauslese-wijnen. In het geval van Eiswein omvat de beschreven waaier van aroma’s en smaken een kruidige zuurheid. Algemene analytische kenmerken Maximaal totaal alcoholvolumegehalte (in volumeprocent): 41,0 Minimaal effectief alcoholgehalte (in volumeprocent): 5,5 Minimale totale zuurgraad: 7,0  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter): 2,1 Maximaal totaalgehalte aan zwaveldioxide (in milligram per liter): 350 Wijn met speciale predicaten (Prädikatswein), met de aanvullende aanduiding „Beerenauslese”, „Trockenbeerenauslese” of „Eiswein” De witte rieslingwijnen rijpen in het Uhlen Laubach-wijngebied. Er zijn drie soorten wijnbouwproducten, elk met licht verschillende kenmerken: kwaliteitswijn, wijn met speciale predicaten (Prädikatswein) en Sekt b.A. (mousserende kwaliteitswijn uit afgebakende gebieden). Jonge Uhlen Laubach-wijnen hebben een lichtgele, soms groenige kleur, die intenser wordt naarmate het product tot rijpheid komt. Als de wijn volledig is gerijpt, heeft hij een rijke, weelderige goudkleur. De aroma’s van de wijnen worden gekenmerkt door het samenspel van fruitige toetsen en hints van typische leisteenmineralen. Met een kalkgehalte van 25 tot 45 % is de grijze Laubach-leisteen een van de meest kalkhoudende gesteenten in de Moezel. Daarom hebben de wijnen die hier rijpen een aroma dat vaak reminiscenties wekt aan koele rook en hazelnoten, en een doorgaans vollere, zachte smaak. De wijnen hebben een warme en fluwelige smaak, met een boeiende volheid en diepgang. Ze zijn romig en zijn doorgaans klaar om te worden gedronken na een zeer korte rijpingsperiode. De beschreven waaier van aroma’s en smaken heeft een onderliggende zoetheid, die delicaat is in het geval van Auslese-wijnen en romiger in Beerenauslese-wijnen, en die ook toetsen van honing kan bevatten. Deze aspecten van de aroma’s van de wijnen zijn nog meer uitgesproken in Trockenbeerenauslese-wijnen. In het geval van Eiswein omvat de beschreven waaier van aroma’s en smaken een kruidige zuurheid. Algemene analytische kenmerken Maximaal totaal alcoholvolumegehalte (in volumeprocent): 41,0 Minimaal effectief alcoholgehalte (in volumeprocent): 5,5 Minimale totale zuurgraad: 7,0  in milli-equivalent per liter Maximaal gehalte aan vluchtige zuren (in milli-equivalent per liter): 2,1 Maximaal totaalgehalte aan zwaveldioxide (in milligram per liter): 400 Sekt b.A. (mousserende kwaliteitswijn uit afgebakende gebieden) De witte rieslingwijnen rijpen in het Uhlen Laubach-wijngebied. Er zijn drie soorten wijnbouwproducten, elk met licht verschillende kenmerken: kwaliteitswijn, wijn met speciale predicaten (Prädikatswein) en Sekt b.A. (mousserende kwaliteitswijn uit afgebakende gebieden). Jonge Uhlen Laubach-wijnen hebben een lichtgele, soms groenige kleur, die intenser wordt naarmate het product tot rijpheid komt. Als de wijn volledig is gerijpt, heeft hij een rijke, weelderige goudkleur. De aroma’s van de wijnen worden gekenmerkt door het samenspel van fruitige toetsen en hints van typische leisteenmineralen. Met een kalkgehalte van 25 tot 45 % is de grijze Laubach-leisteen een van de meest kalkhoudende gesteenten in de Moezel. Dit verklaart het aroma, met vaak hints van koele rook en hazelnoten, en de doorgaans vollere, zachtere smaak van de wijnen die er rijpen. De wijnen hebben een warme en fluwelige smaak, met een boeiende volheid en diepgang. Ze zijn romig en zijn doorgaans klaar om te worden gedronken na een zeer korte rijpingsperiode. In het geval van Sekt b.A.-wijnen wordt de beschreven waaier van aroma’s en smaken van de wijnen die onder de noemer „Prädikatswein” vallen, verbeterd en geïntensiveerd door het koolstofdioxide dat bij de productie van mousserende wijn wordt gebruikt. Algemene analytische kenmerken Maximaal totaal alcoholvolumegehalte (in volumeprocent): 13,5 Minimaal effectief alcoholgehalte (in volumeprocent): 11,5 Minimale totale zuurgraad: 5,0  g/l, uitgedrukt in wijnsteenzuur Maximaal gehalte aan vluchtige zuren (in milli-equivalent per liter): 1,08 Maximaal totaalgehalte aan zwaveldioxide (in milligram per liter): 185 5. Wijnbereidingsprocedés a. Essentiële oenologische procedés Toepasselijke beperkingen op de wijnbereiding De volgende zaken zijn niet toegestaan: kaliumsorbaat, lysozym, dimethyldicarbonaat, elektrodialyse, desalcoholisatie, kationenwisselaars, concentrering (vriesconcentrering, osmose, konische centrifugeerbuis) verzoeting met druivenmost, stukjes eikenhout of preparaten. Kwaliteitswijn Specifiek oenologisch procedé Ten minste 88 °Oechsle; maximale zuurgraad = 7,5 g/l; versterking tot maximaal 14,0 volumeprocent Maximaal 100 °Oechsle en versterkte wijnen: maximaal gehalte aan suikerresidu = „halfdroge wijn” in de zin van de wijnwet Meer dan 100 °Oechsle: maximaal gehalte aan suikerresidu = mostgewicht/3 Wijn met speciale predicaten (Prädikatswein) Specifiek oenologisch procedé Auslese: ten minste 105 °Oechsle; = minimaal gehalte aan suikerresidu = 90 g/l Beerenauslese: ten minste 130 °Oechsle; minimaal gehalte aan suikerresidu = 150 g/l Trockenbeerenauslese: ten minste 180 °Oechsle; minimaal gehalte aan suikerresidu = 180 g/l Eiswein: ten minste 130 °Oechsle; minimaal gehalte aan suikerresidu = 150 g/l Sekt b.A. (mousserende kwaliteitswijn uit afgebakende gebieden) Specifiek oenologisch procedé: traditionele flesgisting b. Maximumopbrengsten 70 hectoliter per hectare 6. Afgebakend gebied Uhlen Laubach maakt deel uit van de BOB „Mosel” (registratienummer PDO-DE-A1270). De Uhlen Laubach -wijngaarden bevinden zich in het gebied Winningen van de Landkreis Mayen-Koblenz in de deelstaat Rijnland-Palts. Dit deel van de regio Uhlen staat in de wijnwereld en daarbuiten al ruim tien jaar bekend als „Laubach”, een naam die is afgeleid van de precieze geologische definitie van het leisteen dat hier wordt aangetroffen. Het gebied begint stroomafwaarts met de percelen 256/112, 2571/118, 2581/119, 2398/0, 2395/3, 2393/0 en eindigt stroomafwaarts met perceel 2222/1. Producten met de BOB „Uhlen Laubach” mogen worden geproduceerd in het voor de BOB „Mosel” afgebakende gebied (registratienummer PDO-DE-A1270). Het afgebakende gebied valt onder de BOB „Mosel”. Het Uhlen Laubach-wijngebied beslaat een oppervlakte van 12,84 ha. 7. Voornaamste wijndruiven Weißer Riesling 8. Beschrijving van het (de) verband(en) De Uhlen Laubach-wijngaarden liggen in het terraslandschap van de Untermosel. De Uhlen Laubach-terrassen zijn geordend volgens een traditionele configuratie met een zuidwestelijke oriëntatie en bevinden zich op een hoogte van ongeveer 75 m tot 210 m boven de zeespiegel. Met 11,6 °C was de gemiddelde temperatuur de voorbije vijf jaar betrekkelijk hoog, zoals kan worden verwacht op zo’n geringe hoogte. De weinige neerslag (ca. 620 mm) en het grote aantal uren zonneschijn (1 922) zorgen voor een microklimaat dat duidelijk afwijkt van de andere onder de BOB „Mosel” vallende gebieden en dat verantwoordelijk is voor de bijzondere rijpheid van de druiven (hoog potentieel alcoholgehalte met een lage zuurgraad en rijpe fenolen). Er wordt gezegd dat de wijnen zeer expressief zijn en een erg volle smaak hebben. De bijzondere geologische omstandigheden van de regio Uhlen Laubach helpen de druiven fysiologische rijpheid te bereiken en bepalen het karakteristieke aroma van de wijnen die er worden verbouwd. Op de geologische tijdschaal valt Uhlen Laubach onder het devoon (vroeg-devoon). Meer bepaald bestaat het gebied uit sedimenten van de Oberems/Laubach- en Lahnstein-subniveaus en de Laubach- en Hohenrhein-lagen. Het hoge kalkgehalte van de leisteen in het gebied is indicatief voor de toenemende afvlakking van de zeebodem. De tropische zee, die niet meer dan tien tot twintig meter diep was, bevatte aanvankelijk genoeg zuurstof om de groei mogelijk te maken van koralen en mosselen, die nu in de leisteen zijn terug te vinden. De resulterende verweerde rotsbodem is een regosol die bestaat uit verschillende leistenen, waarvan de meeste ziltig zijn. Het kalkgehalte van de bodem is veel hoger dan in de naburige BOB-gebieden, wat betekent dat de pH van de bodem ook hoger is (7,5 in vergelijking met 6,0 in de naburige gebieden). De afzonderlijke bodemdeeltjes worden grotendeels samengehouden door carbonaten. Dat de bodem relatief weinig kleideeltjes bevat maar een hoog steengehalte heeft (meer dan vijftig procent), betekent dat de bodem tot de onderste lagen goed wordt belucht. In combinatie met het hoge kalkgehalte en de specifieke microflora en microfauna zorgt dit er met name voor dat de organoleptische eigenschappen van de wijnen die in deze regio worden geproduceerd in hoge mate verschillen van die van de wijnen die in de naburige BOB-gebieden worden geproduceerd. Uhlen Laubach-wijnen hebben vaak een enigszins rokerig parfum. Hun smaak wordt doorgaans omschreven als vol en zacht, mild en fluwelig. Ze zijn veel romiger dan de wijnen van de naburige BOB-gebieden. De wijnen zijn doorgaans klaar om te worden gedronken na een zeer korte rijpingsperiode. De menselijke invloed berust op een wijnbouwtraditie die duizenden jaren teruggaat. De techniek om wijngaarden aan te planten op door stenen stapelmuren gestutte terrassen kan tot de Romeinse tijd worden teruggevoerd. In 380 na Christus omschreef de Romeinse dichter Ausonius zulke constructies als „amfitheaters”. De ontdekking van Romeinse munten in de terrassen, die vermoedelijk als offer waren bedoeld, levert verder bewijs voor deze praktijk. Sindsdien is onafgebroken wijn in het gebied verbouwd. In de loop der eeuwen is de kwaliteit van de productie voortdurend verbeterd door de ontwikkeling van nieuwe druivenrassen (sinds de vroege 19e eeuw de riesling-variëteit) en nieuwe leimethoden (in struiken, op staken of met geleidedraden). De afgelopen decennia heeft een groeiend milieubewustzijn er vooral voor gezorgd dat almaar minder van zeer oplosbare minerale meststoffen wordt gebruikgemaakt. Als gevolg daarvan zijn populaties microflora en microfauna naar de bodem teruggekeerd, waardoor in toenemende mate processen van zowel nutriëntenabsorptie als kationenuitwisseling plaatsvinden vanwege de opname van complexe moleculen die op symbiotische wijze interageren met de microben op de wortelharen. Deze microben kunnen dienstdoen als overbrengers van de specifieke organische stoffen en mineralen in de bodem, waardoor het aroma van de wijn nog unieker wordt. Het hierboven beschreven verband is ook van toepassing op Sekt b.A.-wijnen. 9. Andere essentiële voorwaarden Rechtskader: Nationale wetgeving Type aanvullende voorwaarde: Aanvullende etiketteringsvoorschriften Beschrijving van de voorwaarde: De op de etiketten en de verpakking te verstrekken informatie is vastgesteld in de wet- en regelgeving die van kracht is in de Europese Unie, de Bondsrepubliek Duitsland en de deelstaat Rijnland-Palts. Voordat de met deze oorsprongsbenaming verband houdende traditionele termen op het etiket mogen worden gebruikt, moet de wijn een officiële inspectie hebben doorstaan. Alleen wijnen die aan de specifieke vereisten van die officiële inspectie voldoen, ontvangen een officieel inspectienummer dat bestaat uit verschillende tekens die staan voor de inspectieautoriteit, het nummer van het bedrijf, het aantal voor inspectie aangeboden wijnen en het jaar waarin zij zijn aangeboden of waarin het inspectienummer is toegekend. Het inspectienummer moet op het etiket worden vermeld. De traditionele termen „Qualitätswein”, „Prädikatswein” en „Sekt b.A.” houden verband met de oorsprongsbenaming en mogen in plaats komen van de aanduiding „BOB”. Link naar het productdossier http://www.ble.de/DE/04_Programme/09_EU-Qualitaetskennzeichen/02_EUBezeichnungenWein/Antraege.html?nn=3057588",
  "source": "EUR LEX"
}