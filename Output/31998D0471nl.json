{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0471:NL:HTML\">",
  "content": "EUR-Lex - 31998D0471 - NL Avis juridique important | 31998D0471 98/471/EG: Besluit van de Commissie van 16 juli 1998 tot vaststelling van de prioritaire werkterreinen van het actieprogramma voor de uitwisseling tussen ambtelijke diensten van de lidstaten, van nationale ambtenaren die belast zijn met de tenuitvoerlegging van communautaire wet- en regelgeving inzake de interne markt, dat het onderwerp uitmaakt van Beschikking 92/481/EEG van de Raad (Karolus-programma) (kennisgeving geschied onder nummer C(1998) 2012) (Voor de EER relevante tekst) Publicatieblad Nr. L 208 van 24/07/1998 blz. 0062 - 0066 BESLUIT VAN DE COMMISSIE van 16 juli 1998 tot vaststelling van de prioritaire werkterreinen van het actieprogramma voor de uitwisseling tussen ambtelijke diensten van de lidstaten, van nationale ambtenaren die belast zijn met de tenuitvoerlegging van communautaire wet- en regelgeving inzake de interne markt, dat het onderwerp uitmaakt van Beschikking 92/481/EEG van de Raad (Karolus-programma) (kennisgeving geschied onder nummer C(1998) 2012) (Voor de EER relevante tekst) (98/471/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 92/481/EEG van de Raad van 22 september 1992 betreffende een actieprogramma voor de uitwisseling tussen ambtelijke diensten van de lidstaten, van nationale ambtelijke die belast zijn met de tenuitvoerlegging van communautaire wet- en regelgeving inzake de interne markt (1), zoals gewijzigd bij Beschikking nr. 889/98/EG (2) van het Europees Parlement en de Raad, inzonderheid op artikel 5, zesde streepje, Overwegende dat in Beschikking 92/481/EEG is bepaald dat de Commissie jaarlijks in overleg met het in artikel 10 van die beschikking bedoelde comité de prioritaire werkterreinen van het uitwisselingsprogramma vaststelt; Overwegende dat deze werkterreinen voor 1998 dienen te worden vastgesteld; Overwegende dat de omschrijving van deze prioritaire werkterreinen nauw is verbonden met de tenuitvoerlegging van de verschillende maatregelen voor de totstandbrenging van de interne markt, zoals die in artikel 7 A van het Verdrag zijn bepaald; Overwegende dat de uitwisselingen van ambtenaren moeten bijdragen tot een grotere convergentie inzake zowel de interpretatie als de uitvoering van de communautaire besluiten; Overwegende dat het Karolus-programma niets afdoet aan de communautaire uitwisselingsprogramma's, zoals Matthaeus (3) op het gebied van douane, Fiscalis (4) op het gebied van indirecte belastingen, Grotius (5) op het gebied van justitie, Odysseus (6), Oisin (7), Falcone (8) en Stop (9) op het gebied van binnenlandse zaken; Overwegende dat de in deze beschikking vervatte maatregelen in overeenstemming zijn met het advies van het comité waarvan sprake is in artikel 10 van Beschikking 92/481/EEG betreffende het actieprogramma, BESLUIT: Artikel 1 Voor het begrotingsjaar 1998 zijn de prioritaire werkterreinen, als bedoeld in artikel 5, zesde streepje van Beschikking 92/481/EEG, de volgende: - farmaceutische producten en geneesmiddelen voor diergeneeskundig gebruik (ambtenaren die belast zijn met het verlenen van toestemming voor en het houden van toezicht op geneesmiddelen - met inbegrip van de totstandbrenging van een telematicanet voor medische informatica dat het vertrouwelijke karakter en de veiligheid van de uitwisseling van de betreffende gegevens moet waarborgen, personeelsleden die zich bezighouden met de goede fabricagemethode (GFM), inspecties bij de fabrikanten, overeenkomstig Richtlijn 75/319/EEG van de Raad (10), personeelsleden die belast zijn met het toezicht op de geneesmiddelenmarkt, met name personeelsleden van de officiële controlelaboratoria), - overheidsopdrachten (ambtenaren die werkzaam zijn in de administratieve diensten die belast zijn met de gunning van opdrachten waarvan de waarde gelijk is aan of meer bedraagt dan de drempels die zijn aangegeven in de Richtlijnen 92/50/EEG (11), 93/36/EEG (12), 93/37/EEG (13) en 93/38/EEG van de Raad (14), met inbegrip van ambtenaren bij de onafhankelijke diensten die zich bezighouden met de organisatie van, de controle of het toezicht op de systemen voor het gunnen van overheidsopdrachten of met de ontwikkeling van opleidingsactiviteiten in het huidige stadium van de totstandbrenging van die systemen en de ontwikkeling van hun bevoegdheden op het gebied van overheidsopdrachten), - controle op de uitvoer van bepaalde goederen en technologieën voor tweeërlei gebruik, zoals geregeld bij Verordening (EG) nr. 3881/94 van de Raad (15), onverminderd de nationale bepalingen inzake de bescherming van defensiegeheimen (ambtenaren die zich bezighouden met het verlenen van uitvoervergunningen en met controle), - controle op de uitvoer van cultuurgoederen (ambtenaren die belast zijn met het verlenen van uitvoervergunningen en met controle wanneer deze controle niet wordt uitgeoefend door de douanediensten (Verordening (EEG) nr. 3911/92 van de Raad (16), - controle op de vervaardiging, het in de handel brengen, de in- en uitvoer van precursoren voor drugs wanneer deze zijn toevertrouwd aan andere diensten dan de douane (personeel van deze diensten belast met het verlenen van invoer- en uitvoervergunningen en met controle (Richtlijn 92/109/EEG van de Raad (17), Verordening (EEG) nr. 3677/90 van de Raad (18); Verordening (EEG) nr. 3769/92 van de Commissie (19), - controle op de in- en uitvoer van beschermende dier- en plantensoorten overeenkomstig de Cites-Overeenkomst (Verordening (EG) nr. 338/97 van de Raad (20) (personeel van de bevoegde instanties die belast zijn met het verlenen van invoer- en uitvoervergunningen), - diergeneeskunde (personeelsleden die belast zijn met de controle op levende dieren en dierlijke producten in de bedrijven, op de markten, in de installaties voor de productie, verwerking en opslag van producten van dierlijke oorsprong en in de grenscontroleposten, alsook personeelsleden van laboratoria die deelnemen aan de controles in het kader van de bescherming van de volksgezondheid, de gezondheid en het welzijn van dieren, en de naleving van de zoötechnische regelgeving en de voorschriften inzake dierherkenning) (21), - conformiteitsbeoordeling en toezicht op de markt (personeelsleden die zich bezighouden met de tenuitvoerlegging van de richtlijnen inzake speelgoed (Richtlijn 88/378/EEG van de Raad) (22), zoals gewijzigd bij Richtlijn 93/68/EEG (23); persoonlijke beschermingsmiddelen (Richtlijn 89/686/EEG van de Raad (24), zoals gewijzigd bij de Richtlijnen 93/68/EEG, 93/95/EEG (25) en Richtlijn 96/58/EG van het Europees Parlement en de Raad (26); weegwerktuigen (Richtlijn 90/384/EEG van de Raad (27) zoals gewijzigd bij Richtlijn 93/68/EEG); laagspanning (Richtlijn 73/23/EEG van de Raad (28), zoals gewijzigd bij Richtlijn 93/68/EEG); elektromagnetische compatibiliteit (Richtlijn 89/336/EEG van de Raad (29), zoals gewijzigd bij de Richtlijnen 92/31/EEG (30) en 93/68/EEG); apparaten en beveiligingssystemen bedoeld voor gebruik op plaatsen waar ontploffingsgevaar kan heersen (Richtlijn 94/9/EG van de Raad (31); medische hulpmiddelen (Richtlijn 93/42/EEG van de Raad (32); gastoestellen (Richtlijn 90/396/EEG van de Raad (33), zoals gewijzigd bij Richtlijn 93/68/EEG); drukapparatuur (Richtlijn 97/23/EG van het Europees Parlement en de Raad (34)); chemische producten, explosieve stoffen voor civiel gebruik, machines, de sector motorvoertuigen, pleziervaartuigen en personeelsleden die belast zijn met de tenuitvoerlegging van de verschillende kwaliteitsinstrumenten), - levensmiddelen (ambtenaren die belast zijn met de officiële controle op levensmiddelen in het kader van de Richtlijnen 89/397/EEG van de Raad (35) en 93/99/EEG van de Raad (36) betreffende de officiële controle op levensmiddelen, in het bijzonder op het gebied van de levensmiddelenhygiëne, zoals geregeld bij Richtlijn 93/43/EEG van de Raad (37), - fytosanitaire sector (ambtenaren die belast zijn met de fytosanitaire controle op planten en plantaardige producten op de plaats van productie en aan de punten van binnenkomst in de Gemeenschap, alsook ambtenaren die belast zijn met de goedkeuring van en controle op gewasbeschermingsmiddelen en ambtenaren die zich bezighouden met de kwaliteit van zaaigoed) (Richtlijnen van de Raad 77/93/EEG (38), 91/414/EEG (39), 76/895/EEG (40), 86/362/EEG (41), 86/363/EEG (42), 90/642/EEG (43), Verordening nr. 2092/91/EEG (44), Richtlijnen van de Raad 66/400/EEG (45), 66/401/EEG (46), 66/402/EEG (47), 66/403/EEG (48), 66/404/EEG (49), 69/208/EEG (50), 70/457/EEG (51), 70/458/EEG (52), 91/682/EEG (53), 92/33/EEG (54) en 92/34/EEG (55); - banken, verzekeringsmaatschappijen, effectenbeurzen en instellingen voor collectieve belegging in effecten (personeelsleden van de instanties die toezicht houden op deze instellingen), - voorkoming van het gebruik van het financiële stelsel voor het witwassen van geld (ambtenaren die belast zijn met de tenuitvoerlegging van Richtlijn 91/308/EEG van de Raad) (56), - namaak en piraterij (ambtenaren die belast zijn met het toezicht op de correcte toepassing in de interne markt van de communautaire wetgeving inzake intellectuele en industriële eigendom) (57), - consumentenbescherming op de volgende gebieden: algemene productveiligheid, consumptiefkrediet, pakketreizen, economische belangen van de consument en toegang tot de rechter, - bescherming van persoonsgegevens (ambtenaren die werkzaam zijn bij de nationale autoriteiten die toezicht houden op de toepassing van de nationale bepalingen ter uitvoering van Richtlijn 95/46/EG van het Europees Parlement en de Raad) (58), - beheer van het verkeer van afvalstoffen tussen lidstaten, - wegvervoer (personeelsleden die belast zijn met de tenuitvoerlegging en de effectieve toepassing van de regelgeving, in het bijzonder van de sociale en technische voorschriften), - zeevervoer: controle door maritieme inspecteurs in de havens teneinde na te gaan of schepen voldoen aan de internationale voorschriften inzake maritieme veiligheid en milieubescherming (Richtlijn 95/21/EG van de Raad) (59), - luchtvervoer (personeel dat belast is met de tenuitvoerlegging en feitelijke toepassing van de regelingen inzake exploitatievergunningen voor luchtvaartmaatschappijen (Verordening (EEG) nr. 2407/92 van de Raad (60)), de toegang tot luchtroutes (Verordening (EEG) nr. 2408/92 van de Raad (61)), luchthavennetwerken, gronddiensten en luchthavenbelasting, de veiligheid van de luchtvaart (Verordening (EEG) nr. 3922/91 van de Raad (62)) en meer in het bijzonder inzake de afgifte van bewijzen van bevoegdheid (Richtlijn 91/670/EEG van de Raad (63)), alsook inzake de controle op vliegtuigen uit derde landen, - werking van de statistiekprogramma's in verband met de interne markt (de sectorale programma's betreffende het goederen- en dienstenverkeer tussen lidstaten) (Verordening (EEG) nr. 3330/91 van de Raad (64)), - concurrentie (ambtenaren of personeelsleden die zich bezighouden met het opstellen en doen toepassen van de concurrentieregels op het gebied van afspraken, machtsposities en concentraties), - telecommunicatie (ambtenaren bij de nationale regelgevende instanties (NRI), die in iedere lidstaat bevoegd zijn voor de reglementering van de nationale telecommunicatiemarkt) (65), - audiovisuele diensten, in het bijzonder de tenuitvoerlegging van Richtlijn 97/36/EG van het Europees Parlement en de Raad (66) tot wijziging van Richtlijn 89/552/EEG van de Raad (coördinatie van bepaalde wettelijke en bestuursrechtelijke bepalingen in de lidstaten inzake de uitoefening van televisieomroepactiviteiten), - vrij verkeer van personen (ambtenaren die zich bezighouden met de erkenning van diploma's de afgifte van verblijfsvergunningen aan personen die onder het Gemeenschapsrecht vallen, vraagstukken inzake de sociale zekerheid en de toepassing van de beginselen betreffende het vrije verkeer in de prioritaire sectoren van de nationale overheidsdienst, namelijk het openbaar onderwijs, de volksgezondheid, het onderzoek voor burgerlijke doeleinden en openbare lichamen die een commerciële dienst beheren, alsmede arbeidsinspecteurs en personeelsleden van overheidsinstanties voor arbeidsbemiddeling), - arbeidsrecht (ambtenaren die belast zijn met de tenuitvoerlegging en met het toezicht op de tenuitvoerlegging van de richtlijnen met betrekking tot het arbeidsrecht (67) en de toepassing van het beginsel van gelijke behandeling van mannen en vrouwen (toegang tot het arbeidsproces, de beroepsopleiding en de promotiekansen, arbeidsvoorwaarden (Richtlijn 76/207/EEG van de Raad (68)) en op het gebied van de sociale zekerheid (Richtlijn 79/7/EEG van de Raad (69), met inbegrip van de arbeidsinspecteurs), - bescherming van de gezondheid en verbetering van de veiligheid van de werknemers op het werk (ambtenaren die belast zijn met het toezicht op de tenuitvoerlegging van Richtlijn 89/391/EEG van de Raad (70) en bijzondere richtlijnen), - tenuitvoerlegging van Richtlijn 83/189/EEG van de Raad (71) (ambtenaren die belast zijn met het systeem voor de uitwisseling van berichten terzake van de voorafgaande aanmelding van voorgenomen nationale technische voorschriften), - tenuitvoerlegging van Beschikking nr. 3052/95/EG van het Europees Parlement en de Raad (72) tot vaststelling van een procedure voor uitwisseling van informatie over nationale maatregelen waarbij wordt afgeweken van het beginsel van het vrije verkeer van goederen binnen de Gemeenschap (ambtenaren die belast zijn met de coördinatie van de aanmeldingen van deze maatregelen), - chemische producten (ambtenaren die belast zijn met het in de handel brengen van gevaarlijke stoffen (73), de aanmelding van nieuwe gevaarlijke stoffen, de controle op de in- en uitvoer van gevaarlijke chemische stoffen (74), het toezicht op de risico's van bepaalde stoffen) (75), - biotechnologie (ambtenaren die belast zijn met de milieukeuringsprocedure of met het aspect wetenschappelijk advies/risicobeoordeling voor producten die genetisch gemodificeerde organismen bevatten of eruit bestaan) (76), - controle op stoffen die de atmosfeer verontreinigen (ambtenaren die belast zijn met het inspecteren van de vervaardiging, het in de handel brengen en de uitvoer van vloeibare brandstoffen, vluchtige organische stoffen en stoffen die de ozonlaag aantasten) (77). Artikel 2 Wanneer een kandidatuur in overeenstemming is met het bepaalde in artikel 5, lid 1, van Beschikking 93/10/EEG van de Commissie (78) en relevant is voor de toepassing van de communautaire wetgeving inzake de interne markt buiten de in artikel 1 genoemde prioritaire werkterreinen, kan deze in aanmerking worden genomen voor deelneming aan het programma mits er op het betrokken terrein geen soortgelijk programma voor de uitwisseling van ambtenaren bestaat. Artikel 3 Dit besluit treedt in werking op de derde dag volgend op de datum van bekendmaking ervan in het Publicatieblad van de Europese Gemeenschappen. Dit besluit is van toepassing vanaf 28 april 1998. Gedaan te Brussel, 16 juli 1998. Voor de Commissie Mario MONTI Lid van de Commissie VOETNOTEN (1) PB L 286 van 1. 10. 1992, blz. 65. (2) PB L 126 van 28. 4. 1998, blz. 6. (3) Beschikking 91/34/EEG van de Raad van 20 juni 1991 tot vaststelling van een communautair actieprogramma voor de beroepsopleiding van douaneambtenaren (Matthaeus-programma), PB L 187 van 13. 7. 1991, blz. 41. (4) Beschikking nr. 888/98/EG van het Europees Parlement en de Raad van 30 maart 1998 houdende vaststelling van een actieprogramma ter verbetering van de stelsels van indirecte belastingen van de interne markt (Fiscalis-programma), PB L 126 van 28. 4. 1988, blz. 1. (5) PB L 287 van 8. 11. 1996, blz. 3 (Grotius: Gemeenschappelijk optreden van 28 oktober 1996 door de Raad goedgekeurd met betrekking tot een stimulerings- en uitwisselingsprogramma voor beoefenaars van juridische beroepen). (6) PB L 99 van 31. 3. 1998, blz. 2 (Odysseus: Gemeenschappelijk optreden van 19 maart 1998 door de Raad aangenomen ter invoering van een programma voor opleiding, uitwisseling en samenwerking op het gebied van het asielbeleid, het immigratiebeleid en de overschrijding van de buitengrenzen). (7) PB L 7 van 10. 1. 1997, blz. 5 (Oisin: Gemeenschappelijk optreden van 20 december 1996 door de Raad aangenomen houdende een gemeenschappelijk programma voor uitwisseling en opleiding van en samenwerking tussen rechtshandhavingsinstanties.) (8) PB L 99 van 31. 3. 1998, blz. 8 (Falcone: Gemeenschappelijk optreden van 19 maart 1998 door de Raad aangenomen houdende een uitwisselings-, opleidings- en samenwerkingsprogramma voor personen die verantwoordelijk zijn voor de bestrijding van de georganiseerde criminaliteit). (9) PB L 322 van 12. 12. 1996, blz. 7 (Stop: Gemeenschappelijk optreden van 29 november 1996 door de Raad aangenomen tot vaststelling van een stimulerings- en uitwisselingsprogramma voor personen die verantwoordelijk zijn voor acties tegen mensenhandel en seksuele uitbuiting van kinderen). (10) PB L 147 van 9. 6. 1975, blz. 13. (11) PB L 209 van 24. 7. 1992, blz. 1. (12) PB L 199 van 9. 8. 1993, blz. 1. (13) PB L 199 van 9. 8. 1993, blz. 54. (14) PB L 199 van 9. 8. 1993, blz. 84. (15) PB L 367 van 31. 12. 1994, blz. 1. (16) PB L 395 van 31. 12. 1992, blz. 1. (17) PB L 370 van 19. 12. 1992, blz. 76. (18) PB L 357 van 20. 12. 1990, blz. 1. (19) PB L 383 van 29. 12. 1992, blz. 17. (20) PB L 61 van 3. 3. 1997, blz. 1. (21) Het specifieke programma \"Dierenartsen\" wordt in 1998 in het Karolus-programma opgenomen omdat de organisatie van het zevende programma voor de uitwisseling van dierenartsen door DG VI - Landbouw bij gebrek aan begrotingsmiddelen problematisch wordt. (22) PB L 187 van 16. 7. 1988, blz. 1. (23) PB L 220 van 30. 8. 1993, blz. 1. (24) PB L 399 van 30. 12. 1989, blz. 18. (25) PB L 276 van 9. 11. 1993, blz. 11. (26) PB L 236 van 18. 9. 1996, blz. 44. (27) PB L 189 van 20. 7. 1990, blz. 1. (28) PB L 77 van 26. 3. 1973, blz. 29. (29) PB L 139 van 23. 5. 1989, blz. 19. (30) PB L 126 van 12. 5. 1992, blz. 11. (31) PB L 100 van 19. 4. 1994, blz. 1. (32) PB L 169 van 12. 7. 1993, blz. 1. (33) PB L 196 van 26. 7. 1990, blz. 15. (34) PB L 181 van 9. 7. 1997, blz. 1. (35) PB L 186 van 30. 6. 1989, blz. 23. (36) PB L 290 van 24. 11. 1993, blz. 14. (37) PB L 175 van 19. 7. 1993, blz. 1. (38) PB L 26 van 31. 1. 1977, blz. 20. (39) PB L 230 van 19. 8. 1991, blz. 1. (40) PB L 340 van 9. 12. 1976, blz. 26. (41) PB L 221 van 7. 8. 1986, blz. 37. (42) PB L 221 van 7. 8. 1986, blz. 43. (43) PB L 350 van 14. 12. 1990, blz. 71. (44) PB L 198 van 22. 7. 1991, blz. 1. (45) PB 125 van 11. 7. 1966, blz. 2290/66. (46) PB 125 van 11. 7. 1966, p. 2298/66. (47) PB 125 van 11. 7. 1966, blz. 2309/66. (48) PB 125 van 11. 7. 1966, blz. 2320/66. (49) PB 125 van 11. 7. 1966, blz. 2326/66. (50) PB L 169 van 10. 7. 1969, blz. 3. (51) PB L 225 van 12. 10. 1970, blz. 1. (52) PB L 225 van 12. 10. 1970, blz. 7. (53) PB L 376 van 31. 12. 1991, blz. 21. (54) PB L 157 van 10. 6. 1992, blz. 1. (55) PB L 157 van 10. 6. 1992, blz. 10. (56) PB L 166 van 28. 6. 1991, blz. 77. (57) PB L 336 van 23. 12. 1994, blz. 213; Richtlijn 89/104/EEG van de Raad - PB L 40 van 11. 2. 1989, blz. 1; Verordening (EG) nr. 40/94 van de Raad - PB L 11 van 14. 1. 1994, blz. 1; Verordening (EEG) nr. 1768/92 van de Raad - PB L 182 van 2. 7. 1992, blz. 1; Verordening (EG) nr. 2100/94 van de Raad - PB L 227 van 1. 9. 1994, blz. 1; Verordening (EG) nr. 1610/96 van het Europees Parlement en de Raad - PB L 198 van 8. 8. 1996, blz. 30; Richtlijn 87/54/EEG van de Raad - PB L 24 van 27. 1. 1987, blz. 36; Richtlijn 91/250/EEG van de Raad - PB L 122 van 17. 5. 1991, blz. 42; Richtlijn 93/83/EEG van de Raad - PB L 248 van 6. 10. 1993, blz. 15; Richtlijn 96/9/EG van het Europees Parlement en de Raad - PB L 77 van 27. 3. 1996, blz. 20. (58) PB L 281 van 23. 11. 1995, blz. 31. (59) PB L 157 van 7. 7. 1995, blz. 1. (60) PB L 240 van 4. 8. 1992, blz. 1. (61) PB L 240 van 4. 8. 1992, blz. 8. (62) PB L 373 van 31. 12. 1991, blz. 4. (63) PB L 373 van 31. 12. 1991, blz. 21. (64) PB L 316 van 16. 11. 1991, blz. 1. (65) PB L 199 van 26. 7. 1997, blz. 32. (66) PB L 202 van 30. 7. 1996, blz. 60. (67) Richtlijn 75/129/EEG van de Raad - PB L 48 van 22. 2. 1975, blz. 29 en blz. 32; Richtlijn 77/187/EEG van de Raad - PB L 61 van 5. 3. 1977, blz. 26; Richtlijn 80/987/EEG van de Raad - PB L 283 van 20. 10. 1980, blz. 23; Richtlijn 91/383/EEG van de Raad - PB L 206 van 29. 7. 1991, blz. 19; Richtlijn 91/533/EEG van de Raad - PB L 288 van 18. 10. 1991; Richtlijn 92/56/EEG van de Raad - PB L 245 van 26. 8. 1992, blz. 3; Richtlijn 93/104/EG van de Raad - PB L 307 van 13. 12. 1993, blz. 18; Richtlijn 94/33/EG van de Raad - PB L 216 van 20. 8. 1994, blz. 12; Richtlijn 94/45/EG van de Raad - PB L 254 van 30. 9. 1994, blz. 64; Richtlijn 96/71/EG van het Europees Parlement en de Raad - PB L 18 van 21. 1. 1997, blz. 1. (68) PB L 39 van 14. 2. 1976, blz. 40. (69) PB L 86 van 10. 1. 1979, blz. 24. (70) PB L 183 van 29. 6. 1989, blz. 1. (71) PB L 109 van 26. 4. 1983, blz. 8. (72) PB L 321 van 30. 12. 1995 blz. 1. (73) Richtlijn 67/548/EEG van de Raad - PB L 196 van 16. 8. 1967. (74) Verordening (EEG) nr. 2455/92 van de Raad - PB L 251 van 29. 8. 1992, blz. 1. (75) Verordening (EEG) nr. 793/93 van de Raad van 23 maart 1993 - PB L 84 van 5. 4. 1993, blz. 1. (76) Richtlijn 90/220/EEG van de Raad - PB L 117 van 8. 5. 1990, blz. 15. (77) Richtlijn 85/210/EEG van de Raad - PB L 96 van 3. 4. 1985, blz. 25 en Richtlijn 93/12/EEG van de Raad - PB L 74 van 27. 3. 1993, blz. 81, Richtlijn 93/12/EEG van de Raad - PB L 74 van 27. 3. 1993, blz. 81, Richtlijn 94/63/EG van het Europees Parlement en de Raad - PB L 365 van 31. 12. 1994, blz. 24, Verordening (EG) nr. 3093/94 van de Raad van 15 december 1994 - PB L 333 van 22. 12. 1994, blz. 1. (78) PB L 8 van 14. 1. 1993, blz. 17: Beschikking 93/10/EEG van de Commissie van 22. 12. 1992 tot vaststelling van uitvoeringsbepalingen voor Beschikking 92/481/EEG van de Raad.",
  "source": "EUR LEX"
}