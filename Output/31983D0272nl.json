{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0272:NL:HTML\">",
  "content": "EUR-Lex - 31983D0272 - NL Avis juridique important | 31983D0272 83/272/EEG: Beschikking van de Commissie van 24 mei 1983 waarbij wordt vastgesteld dat het apparaat genaamd ,,Reactor-Pneumatic transfer system, model flexo-rabbit\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 149 van 07/06/1983 blz. 0020 - 0020 ***** BESCHIKKING  VAN DE COMMISSIE van 24 mei 1983 waarbij wordt vastgesteld dat het apparaat genaamd »Reactor-Pneumatic transfer system, model flexo-rabbit\" niet met vrijstelling van de rechten van het gemeenschappelijk douanetarief mag worden ingevoerd (83/272/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 18 november 1982, België de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Reactor-Pneumatic transfer system, model flexo-rabbit\", besteld op 7 september 1981 en bestemd om gebruikt te worden voor het transport van monsters waarvan de activiteit na het einde van de bestraling zeer snel vervalt, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 25 april 1983 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een transportsysteem is; dat dit apparaat geen objectieve kenmerken bezit die het bijzonder geschikt maken voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij niet-wetenschappelijke activiteiten; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen; dat het dus niet als een wetenschappelijk apparaat kan worden beschouwd; dat het dientengevolge niet gerechtvaardigd is het bedoelde apparaat met vrijstelling in te voeren, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Reactor-Pneumatic transfer system, model flexo-rabbit\", waarop de aanvraag van België van 18 november 1982 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 24 mei 1983. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}