{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972R2842:NL:HTML\">",
  "content": "EUR-Lex - 31972R2842 - NL Avis juridique important | 31972R2842 Verordening (EEG) nr. 2842/72 van de Raad van 19 december 1972 houdende sluiting van een Overeenkomst tussen de Europese Economische Gemeenschap en de Republiek IJsland en houdende vaststelling van bepalingen ter uitvoering daarvan Publicatieblad Nr. L 301 van 31/12/1972 blz. 0001 - 0001 Bijzondere uitgave in het Fins: Hoofdstuk 2 Deel 1 blz. 0132 Bijzondere uitgave in het Deens: Serie I Hoofdstuk 1972(31.12)L301 blz. 0003 Bijzondere uitgave in het Zweeds: Hoofdstuk 2 Deel 1 blz. 0132 Bijzondere uitgave in het Engels: Serie I Hoofdstuk 1972(31.12)L301 blz. 0003 Bijzondere uitgave in het Grieks: Hoofdstuk 11 Deel 4 blz. 0003 Bijzondere uitgave in het Spaans: Hoofdstuk 11 Deel 3 blz. 0005 Bijzondere uitgave in het Portugees: Hoofdstuk 11 Deel 3 blz. 0005 VERORDENING (EEG) Nr. 2842/72 VAN DE RAAD  van 19 december 1972  houdende sluiting van een Overeenkomst tussen de Europese Economische Gemeenschap en de Republiek IJsland en houdende vaststelling van bepalingen ter uitvoering daarvan DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien de aanbeveling van de Commissie, Overwegende dat dient te worden overgegaan tot sluiting van de Overeenkomst tussen de Europese Economische Gemeenschap en de Republiek IJsland en tot goedkeuring van de verklaringen gehecht aan de Slotakte, welke op 22 juli 1972 te Brussel werden ondertekend; Overwegende dat aangezien bij de Overeenkomst een Gemengd Comité is ingesteld de Vertegenwoordigers van de Gemeenschap in dit Comité dienen te worden aangewezen, HEEFT DE VOLGENDE VERORDENING VASTGESTELD: Artikel 1 Namens de Gemeenschap worden gesloten, goedgekeurd en bekrachtigd de Overeenkomst tussen de Europese Economische Gemeenschap en de Republiek IJsland, de bijbehorende bijlagen en Protocollen, alsmede de aan de Slotakte gehechte verklaringen. De teksten van de Overeenkomst en van de Slotakte zijn als bijlagen aan deze verordening gehecht. Artikel 2 Voor de Gemeenschap gaat de Voorzitter van de Raad der Europese Gemeenschappen, ter uitvoering van artikel 37 van de Overeenkomst, over tot kennisgeving dat de voor de inwerkingtreding van de Overeenkomst vereiste procedures zijn voltooid (1). Artikel 3 De Gemeenschap wordt in het Gemengd Comité, bedoeld in artikel 30 van de Overeenkomst, vertegenwoordigd door de Commissie, bijgestaan door de Vertegenwoordigers van de Lid-Staten. Artikel 4 Deze verordening treedt in werking op 20 december 1972. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 19 december 1972. Voor de Raad De Voorzitter T. WESTERTERP  (1)De datum van inwerkingtreding van de Overeenkomst tussen de Europese Economische Gemeenschap en de Republiek IJsland zal in het Publikatieblad van de Europese Gemeenschappen worden bekendgemaakt.",
  "source": "EUR LEX"
}