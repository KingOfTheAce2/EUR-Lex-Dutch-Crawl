{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31970D0386:NL:HTML\">",
  "content": "EUR-Lex - 31970D0386 - NL Avis juridique important | 31970D0386 70/386/EEG: Besluit van de Raad van 27 juli 1970 houdende sluiting van een akkoord tussen de Europese Economische Gemeenschap en India, en een akkoord tussen de Europese Economische Gemeenschap en Pakistan betreffende de handel in met de hand vervaardigde produkten (handicrafts) Publicatieblad Nr. L 176 van 10/08/1970 blz. 0001 - 0004 Bijzondere uitgave in het Fins: Hoofdstuk 11 Deel 1 blz. 0065 Bijzondere uitgave in het Zweeds: Hoofdstuk 11 Deel 1 blz. 0065 Bijzondere uitgave in het Deens: Serie II Deel I(2) blz. 0215 Bijzondere uitgave in het Engels: Serie II Deel I(2) blz. 0296 BESLUIT VAN DE RAAD van 27 juli 1970 houdende sluiting van een akkoord tussen de Europese Economische Gemeenschap en India, en een akkoord tussen de Europese Economische Gemeenschap en Pakistan betreffende de handel in met de hand vervaardigde produkten (handicrafts) (70/386/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het verslag van de Commissie, Overwegende dat de Gemeenschap tijdens de multilaterale handelsbesprekingen van 1964/1967 de verplichting op zich heeft genomen met India en met Pakistan onderhandelingen te voeren ten einde te komen tot een bevredigende regeling voor de handel in met de hand vervaardigde produkten; Overwegende dat de Gemeenschap in een eerste briefwisseling aan India en aan Pakistan heeft aangeboden voor een aantal met de hand vervaardigde produkten (handicrafts) deel te nemen in de op 1 september 1969 bij Verordening (EEG) nr. 1491/69 van de Raad, van 29 juli 1959, (1) geopende tariefcontingenten; (1)PB Nr. L 187 van 31.7.1969, blz. 1 Overwegende dat de Regering van Pakistan aan de Gemeenschap een aanvullende lijst van met de hand vervaardigde produkten heeft doen toekomen, met verzoek daarvoor eveneens de regeling van de op 1 september 1969 geopende tariefcontingenten te doen gelden en dat de Regering van India heeft verzocht voor dezelfde voordelen in aanmerking te kunnen komen; Overwegende dat de Gemeenschap, na het verzoek van India en van Pakistan te hebben onderzocht, bepaalde produkten heeft aangehouden die eveneens onder bovengenoemde tariefcontingenten zouden kunnen vallen, BESLUIT: Artikel 1 Namens de Europese Economische Gemeenschap wordt, in de vorm van een briefwisseling, waarvan de teksten als bijlagen aan dit besluit zijn gehecht, een aanvullend akkoord met India en een aanvullend akkoord met Pakistan gesloten, betrefende de handel in met de hand vervaardigde produkten. Artikel 2 De Voorzitter van de Raad wordt gemachtigd de persoon aan te wijzen die bevoegd is om de desbetreffende akkoorden te ondertekenen en om hem de nodige bevoegdheden te verlenen ten einde de Gemeenschap te binden. Gedaan te Brussel, 27 juli 1970. Voor de Raad De Voorzitter W. ARENDT",
  "source": "EUR LEX"
}