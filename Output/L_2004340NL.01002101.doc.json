{
  "url": "http://www.w3.org/1999/xhtml\">",
  "content": "L_2004340NL.01002101.xml 16.11.2004 NL Publicatieblad van de Europese Unie L 340/21 BESLUIT VAN DE RAAD van 11 oktober 2004 houdende goedkeuring van de sluiting door de Commissie, namens de Europese Gemeenschap voor Atoomenergie, van de Interimovereenkomst betreffende de handel en aanverwante zaken tussen de Europese Gemeenschap en de Europese Gemeenschap voor Atoomenergie, enerzijds, en de Republiek Tadjikistan, anderzijds (2004/755/Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap voor atoomenergie, en met name op artikel 101, tweede alinea, Gezien het voorstel van de Commissie, Overwegende hetgeen volgt: In afwachting van de inwerkingtreding van de op 11 oktober 2004 te Luxemburg ondertekende partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Tadjikistan, anderzijds, moet de Interimovereenkomst voor handel en aanverwante zaken tussen de Europese Gemeenschap en de Europese Gemeenschap voor Atoomenergie, enerzijds, en de Republiek Tadjikistan, anderzijds, door de Commissie, namens de Europese Gemeenschap voor Atoomenergie, worden goedgekeurd. BESLUIT: Enig artikel 1.   De sluiting door de Commissie, namens de Europese Gemeenschap voor Atoomenergie, van de Interimovereenkomst betreffende de handel en aanverwante zaken tussen de Europese Gemeenschap en de Europese Gemeenschap voor Atoomenergie, enerzijds, en de Republiek Tadjikistan, anderzijds, alsmede de daaraan gehechte bijlagen en het daaraan gehechte protocol, alsmede de verklaringen die eenzijdig door de Gemeenschap of gezamenlijk met de andere partij zijn opgesteld, wordt goedgekeurd. 2.   De tekst van de overeenkomst, de bijlagen en het protocol zijn aan dit besluit gehecht ( 1 ) . Gedaan te Luxemburg, 11 oktober 2004. Voor de Raad De voorzitter B.R. BOT ( 1 ) Zie bladzijde 2 van dit Publicatieblad.",
  "source": "EUR LEX"
}