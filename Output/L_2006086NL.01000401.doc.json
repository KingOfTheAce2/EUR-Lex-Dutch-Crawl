{
  "url": "http://www.w3.org/1999/xhtml\">",
  "content": "L_2006086NL.01000401.xml 24.3.2006 NL Publicatieblad van de Europese Unie L 86/4 VERORDENING (EG) N r. 479/2006 VAN DE COMMISSIE van 23 maart 2006 wat betreft de verlening van een vergunning voor bepaalde toevoegingsmiddelen, behorende tot de groep „Verbindingen van sporenelementen” (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding ( 1 ) , en met name op de artikelen 3 en 9.D, Gelet op Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 2 ) , en met name op artikel 25, Overwegende hetgeen volgt: (1) Verordening (EG) nr. 1831/2003 voorziet in de toelating van toevoegingsmiddelen voor diervoeding. (2) Artikel 25 van Verordening (EG) nr. 1831/2003 bevat overgangsmaatregelen voor vergunningaanvragen betreffende toevoegingsmiddelen die vóór de datum van toepassing van Verordening (EG) nr. 1831/2003 overeenkomstig Richtlijn 70/524/EEG zijn ingediend. (3) De aanvragen voor de in de bijlage bij deze verordening genoemde toevoegingsmiddelen zijn vóór de datum van toepassing van Verordening (EG) nr. 1831/2003 ingediend. (4) De eerste opmerkingen betreffende deze aanvragen zijn krachtens artikel 4, lid 4, van Richtlijn 70/524/EEG vóór de datum van toepassing van Verordening (EG) nr. 1831/2003 aan de Commissie toegezonden. Die aanvragen moeten daarom nog overeenkomstig artikel 4 van Richtlijn 70/524/EEG worden behandeld. (5) De aanvrager heeft verzocht om verlening van een vergunning voor chelaten van ijzer, mangaan, koper en zink met synthetische glycine. Het gebruik van gechelateerde vormen kan sommige van de absorptieproblemen overwinnen die optreden wanneer andere vormen worden gebruikt. Er is een vergunning verleend voor een soortgelijk product met aminozuren die van soja-eiwitten afkomstig zijn. In deze vergunningaanvraag zijn de sporenelementen echter gechelateerd met synthetische glycine en daarom is een specifieke vergunning nodig. (6) De aanvrager heeft een dossier ingediend ter staving van het gebruik in diervoeders van chelaten van ijzer, mangaan, koper en zink met synthetische glycine. (7) De Commissie heeft de Europese Autoriteit voor voedselveiligheid (hierna de „Autoriteit” genoemd) gevraagd de relevante gegevens ter staving van de vergunningaanvraag te evalueren. Ingevolge dit verzoek heeft de Autoriteit op 29 november 2005 een advies goedgekeurd over het gebruik in diervoeders van chelaten van ijzer, mangaan, koper en zink met synthetische glycine. (8) Uit het advies van de Autoriteit blijkt dat aan de voorwaarden van artikel 3.A van Richtlijn 70/524/EEG is voldaan. Dienovereenkomstig moet het gebruik van chelaten van ijzer, mangaan, koper en zink met synthetische glycine worden toegestaan. (9) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor de tot de groep „Verbindingen van sporenelementen” behorende preparaten die in de bijlage worden vermeld, wordt onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding zonder tijdsbeperking verleend. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 maart 2006. Voor de Commissie Markos KYPRIANOU Lid van de Commissie ( 1 ) PB L 270 van 14.12.1970, blz. 1 . Richtlijn laatstelijk gewijzigd bij Verordening (EG) nr. 1800/2004 van de Commissie ( PB L 317 van 16.10.2004, blz. 37 ). ( 2 ) PB L 268 van 18.10.2003, blz. 29 . Verordening gewijzigd bij Verordening (EG) nr. 378/2005 van de Commissie ( PB L 59 van 5.3.2005, blz. 8 ). BIJLAGE EG-nummer Element Toevoegingsmiddel Chemische formule en beschrijving Maximumgehalte van het element in mg/kg -1 volledig diervoeder Overige bepalingen Einde van de vergunningperiode E4 Koper — Cu Koper(II)chelaat van glycinehydraat Cu (x) 1-3 . nH 2 O (x = anion van synthetische glycine) Varkens — biggen tot twaalf weken: 170 (totaal) — andere varkens: 25 (totaal) Runderen 1. runderen voordat ze beginnen te herkauwen: — melkvervangers: 15 (totaal) — andere volledige diervoeders: 15 (totaal) 2. andere runderen: 35 (totaal) Schapen: 15 (totaal) Vissen: 25 (totaal) Schaaldieren: 50 (totaal) Andere soorten: 25 (totaal) De volgende vermeldingen worden opgenomen in de etikettering en begeleidende documenten. — Voor schapen: Wanneer het kopergehalte in diervoeders meer bedraagt dan 10 mg/kg -1 : „het kopergehalte van dit diervoeder kan bij bepaalde schapenrassen tot vergiftiging leiden” — Voor runderen nadat ze begonnen zijn te herkauwen: Wanneer het kopergehalte in diervoeders minder bedraagt dan 20 mg/kg -1 : „het kopergehalte van dit diervoeder kan bij runderen die grazen op weiden met een hoog molybdeen- of zwavelgehalte, tot een kopertekort leiden” Onbeperkt E5 Mangaan — Mn Mangaanchelaat van glycinehydraat Mn (x) 1-3 . nH 2 O (x = anion van synthetische glycine) Vissen: 100 (totaal) Andere soorten: 150 (totaal) Onbeperkt E6 Zink — Zn Zinkchelaat van glycinehydraat Zn (x) 1-3 . nH 2 O (x = anion van synthetische glycine) Gezelschapsdieren: 250 (totaal) Vissen: 200 (totaal) Melkvervangers: 200 (totaal) Andere soorten: 150 (totaal) Onbeperkt Nr. (of EG-nr.) Element Toevoegingsmiddel Chemische formule en beschrijving Maximumgehalte van het element in mg/kg -1 volledig diervoeder of in mg/dag Overige bepalingen Einde van de vergunningperiode E1 IJzer — Fe IJzer(II)chelaat van glycinehydraat Fe(x) 1-3 . nH 2 O (x = anion van synthetische glycine) Schapen: 500 (totaal) mg/kg -1 volledig diervoeder Gezelschapsdieren: 1 250 (totaal) mg/kg -1 volledig diervoeder Varkens: — biggen tot één week vóór het spenen: 250 mg/dag — andere varkens: 750 (totaal) mg/kg -1 volledig diervoeder Andere soorten: 750 (totaal) mg/kg -1 volledig diervoeder Onbeperkt",
  "source": "EUR LEX"
}