{
  "url": "http://www.w3.org/1999/xhtml\">",
  "content": "L_2018306NL.01005001.xml 30.11.2018 NL Publicatieblad van de Europese Unie L 306/50 BESLUIT (EU) 2018/1875 VAN DE RAAD van 26 november 2018 tot vaststelling van het namens de Europese Unie in het comité van technische deskundigen van de Intergouvernementele Organisatie voor het internationale spoorwegvervoer (OTIF) in te nemen standpunt over bepaalde wijzigingen van de eenvormige technische voorschriften — Algemene bepalingen — Subsystemen (UTP GEN-B) en de eenvormige technische voorschriften telematicatoepassingen voor goederenvervoer (UTP TAF) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 91, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Unie is bij Besluit 2013/103/EU van de Raad ( 1 ) toegetreden tot het Verdrag betreffende het internationale spoorwegvervoer van 9 mei 1980, zoals gewijzigd door het Protocol van Vilnius van 3 juni 1999 (het „Cotif-verdrag”). (2) Alle lidstaten, met uitzondering van Cyprus en Malta, zijn verdragsluitende partijen bij het Cotif-verdrag en passen het toe. (3) Op grond van artikel 8 van het Cotif-verdrag is het comité van technische deskundigen (Committee of Technical Experts — „CTE”) van de Intergouvernementele Organisatie voor het internationale spoorwegvervoer opgericht. Overeenkomstig artikel 20, lid 1, onder b), van het Cotif-verdrag en de artikelen 6 en 8 bis van aanhangsel F (APTU) is het CTE bevoegd om besluiten te nemen over de aanneming van eenvormige technische voorschriften (Uniform Technical Prescriptions — „UTP's”) of van een bepaling tot wijziging van een UTP op basis van aanhangsel F (APTU) en aanhangsel G (ATMF) van het Cotif-verdrag. (4) Naar aanleiding van de 11e vergadering van het CTE op 12 en 13 juni 2018 heeft het CTE besloten om via schriftelijke procedure wijzigingen aan te nemen van de punten 2.1, 2.2 en 2.3 van UTP GEN-B, ten einde overwegen en andere bouwkundige structuren zoals bruggen op te nemen in de definitie van het subsysteem infrastructuur, zoals uiteengezet in de bijlage bij dit besluit. (5) Het doel van die wijzigingen is de definitie van subsystemen in UTP GEN-B aan te passen aan die van de Unie in bijlage II bij Richtlijn (EU) 2016/797 van het Europees Parlement en de Raad ( 2 ) door de opname van overwegen en andere bouwkundige structuren zoals bruggen in de definitie van het subsysteem infrastructuur. (6) De voorgestelde wijzigingen zijn in overeenstemming met het recht en de strategische doelstellingen van de Unie, aangezien ze bijdragen tot de aanpassing van de wetgeving van de OTIF aan de relevante bepalingen van het Unierecht, en moeten daarom door de Unie worden gesteund. (7) Het is passend het namens de Unie in het CTE in te nemen standpunt vast te stellen aangezien de wijzigingen van de punten 2.1, 2.2 en 2.3 van UTP GEN-B op basis van aanhangsel F (APTU) van het Cotif-verdrag bindend zullen zijn voor de Unie. Bovendien is het passend de aanpassing van UTP TAF aan de technische specificaties inzake de interoperabiliteit in de Unie (TSI TAF) te steunen, HEEFT HET VOLGENDE BESLUIT VASTGESTELD: Artikel 1 Het namens de Unie in het comité van technische deskundigen van het Verdrag betreffende het internationale spoorwegvervoer van 9 mei 1980 in te nemen standpunt over de wijzigingen van de punten 2.1, 2.2 en 2.3 van de eenvormige technische voorschriften — Algemene bepalingen — Subsystemen (UTP GEN-B) en van de eenvormige technische voorschriften telematicatoepassingen voor goederenvervoer (UTP TAF), is opgenomen in de bijlage bij dit besluit. Artikel 2 De besluiten van het CTE worden, na de vaststelling ervan, bekendgemaakt in het Publicatieblad van de Europese Unie , met vermelding van de datum van hun inwerkingtreding. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 26 november 2018. Voor de Raad De voorzitter J. BOGNER-STRAUSS ( 1 ) Besluit 2013/103/EU van de Raad van 16 juni 2011 betreffende de ondertekening en sluiting van de Overeenkomst tussen de Europese Unie en de Intergouvernementele Organisatie voor het internationale spoorwegvervoer tot toetreding van de Europese Unie tot het Verdrag betreffende het internationale spoorwegvervoer (Cotif) van 9 mei 1980, zoals gewijzigd bij het Protocol van Vilnius van 3 juni 1999 ( PB L 51 van 23.2.2013, blz. 1 ). ( 2 ) Richtlijn (EU) 2016/797 van het Europees Parlement en de Raad van 11 mei 2016 betreffende de interoperabiliteit van het spoorwegsysteem in de Europese Unie ( PB L 138 van 26.5.2016, blz. 44 ). BIJLAGE Voorgestelde wijzigingen voor aanneming via de schriftelijke procedure door het comité van technische deskundigen van de OTIF 1. Een positieve stem uitbrengen over de door het CTE voorgestelde wijzigingen van de punten 2.1, 2.2 en 2.3 van de eenvormige technische voorschriften UTP GEN-B zoals vastgesteld in werkdocument TECH-18010-CTE11-5 van het CTE en hieronder beschreven: „2.1.   Infrastructuur Het Cotif omvat infrastructuur […] in zoverre die verband houdt met de raakvlakken met de voertuigen. […] 2.2.   Energie Het Cotif omvat het energiesysteem uitsluitend in zoverre dat verband houdt met raakvlakken met de voertuigen. Daarom betreft het subsysteem energie uitsluitend de bovenleidingen en de kwaliteit van de stroomtoevoer. 2.3.   Besturing en seingeving langs het spoor Het Cotif omvat besturing en seingeving langs het spoor […] in zoverre die verband houdt met de raakvlakken met de voertuigen.”. 2. Een positieve stem uitbrengen over de door het CTE voorgestelde wijzigingen van de UTP TAF, die een aanpassing inhouden van de lijst van technische documenten in UTP TAF aan de dienovereenkomstige nieuwe herziene lijst in (aanhangsel I) van de TSI TAF.",
  "source": "EUR LEX"
}