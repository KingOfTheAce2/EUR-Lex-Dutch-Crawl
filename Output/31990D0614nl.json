{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990D0614:NL:HTML\">",
  "content": "EUR-Lex - 31990D0614 - NL Avis juridique important | 31990D0614 90/614/EEG: Beschikking van de Commissie van 13 november 1990 houdende zesde wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaard (Slechts de tekst in de Duitse taal is authentiek) Publicatieblad Nr. L 328 van 28/11/1990 blz. 0023 - 0023 ***** BESCHIKKING  VAN DE COMMISSIE van 13 november 1990 houdende zesde wijziging van Beschikking 82/351/EEG waarbij bepaalde delen van het grondgebied van de Bondsrepubliek Duitsland officieel vrij van varkenspest worden verklaard ( Slechts de tekst in de Duitse taal is authentiek ) ( 90/614/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden ( 1 ), laatstelijk gewijzigd bij Richtlijn 87/487/EEG ( 2 ), en met name op artikel 7, lid 2, Gelet op Beschikking 88/614/EEG van de Commissie van 27 oktober 1988 houdende goedkeuring van het door de Bondsrepubliek Duitsland ingediende programma voor de versnelde uitroeiing van klassieke varkenspest ( 3 ), gewijzigd bij Richtlijn 90/483/EEG ( 4 ), Overwegende dat de Bondsrepubliek Duitsland het programma voor de uitroeiing van klassieke varkenspest in regionaal verband uitvoert; Overwegende dat bij Beschikking 82/351/EEG van de Commissie ( 5 ), laatstelijk gewijzigd bij Beschikking 89/450/EEG ( 6 ), bepaalde delen van het grondgebied van de Bondsrepubliek Duitsland officieel vrij van varkenspest zijn verklaard; Overwegende dat een bepaald gebied slechts als officieel vrij van varkenspest kan worden erkend indien in dat gebied sedert ten minste vijftien maanden geen enkel geval van varkenspest meer is geconstateerd en niet meer tegen varkenspest is ingeënt; Overwegende dat de status van het als officieel vrij van varkenspest erkende gebied zal worden gehandhaafd door toepassing van de in artikel 7, lid 2, van Richtlijn 80/1095/EEG vastgestelde maatregelen; Overwegende dat derhalve een nieuw deel van het grondgebied van de Bondsrepubliek Duitsland aan de in artikel 7 van Richtlijn 80/1095/EEG vastgestelde voorwaarden voldoet en bijgevolg als officieel vrij van klassieke varkenspest kan worden erkend; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN : Artikel 1 Het volgende gebied wordt toegevoegd aan de in artikel 1 van Beschikking 82/351/EEG vastgestelde lijst : _ Weser-Ems . Artikel 2 Deze beschikking is gericht tot de Bondsrepubliek Duitsland . Gedaan te Brussel, 13 november 1990 . Voor de Commissie Ray MAC SHARRY Lid van de Commissie ( 1 ) PB nr . L 325 van 1 . 12 . 1980, blz . 1 . ( 2 ) PB nr . L 280 van 3 . 10 . 1987, blz . 24 . ( 3 ) PB nr . L 335 van 7 . 12 . 1988, blz . 34 . ( 4 ) PB nr . L 267 van 29 . 9 . 1990, blz . 44 . ( 5 ) PB nr . L 157 van 8 . 6 . 1982, blz . 26 . ( 6 ) PB nr . L 214 van 25 . 7 . 1989, blz . 20 .",
  "source": "EUR LEX"
}