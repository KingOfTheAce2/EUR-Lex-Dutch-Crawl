{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D1037:NL:HTML\">",
  "content": "EUR-Lex - 31994D1037 - NL Avis juridique important | 31994D1037 94/1037/EG: Beschikking van de Commissie van 9 december 1994 houdende goedkeuring van het enig programmeringsdocument voor de structurele bijstandsverlening van de Gemeenschap in de in Frankrijk onder doelstelling 2 vallende regio Haute-Normandie (Slechts de tekst in de Franse taal is authentiek) Publicatieblad Nr. L 384 van 31/12/1994 blz. 0007 - 0009 BESCHIKKING VAN DE COMMISSIE van 9 december 1994 houdende  goedkeuring van het enig programmeringsdocument voor de structurele bijstandsverlening van de  Gemeenschap in de in Frankrijk onder doelstelling 2 vallende regio Haute-Normandie (Slechts de  tekst in de Franse taal is authentiek) (94/1037/EG) DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 4253/88 van de Raad van 19 december 1988 tot vaststelling van  toepassingsbepalingen van Verordening (EEG) nr. 2052/88 met betrekking tot de cooerdinatie van de  bijstandsverlening uit de onderscheiden Structuurfondsen enerzijds en van die bijstandsverlening  met die van de Europese Investeringsbank en de andere bestaande financieringsinstrumenten  anderzijds (1), gewijzigd bij Verordening (EEG) nr. 2082/93 (2), en met name op artikel 10, lid 1,  laatste alinea, Na raadpleging van het Raadgevend Comité voor de ontwikkeling en omschakeling van de regio's en van  het Comité uit hoofde van artikel 124 van het Verdrag, Overwegende dat de procedure voor de programmering van de structurele bijstandsverlening in het  kader van doelstelling 2 is omschreven in artikel 9, leden 8 tot en met 10, van Verordening (EEG)  nr. 2052/88 van de Raad van 24 juni 1988 betreffende de taken van de Fondsen met structurele  strekking, hun doeltreffendheid alsmede de cooerdinatie van hun bijstandsverlening onderling en met  die van de Europese Investeringsbank en de andere bestaande financieringsinstrumenten (3),  gewijzigd bij Verordening (EEG) nr. 2081/93 (4); dat evenwel, om de programmeringsprocedures te  vereenvoudigen en te versnellen, in artikel 5, lid 2, laatste alinea, van Verordening (EEG) nr.  4253/88 is bepaald dat de Lid-Staten de inlichtingen die zijn vereist voor het plan voor regionale  en sociale omschakeling als bedoeld in artikel 9, lid 8, van Verordening (EEG) nr. 2052/88, en de  uit hoofde van artikel 14, lid 2, van Verordening (EEG) nr. 4253/88 vereiste inlichtingen kunnen  samenvoegen in een enkel programmeringsdocument, en dat in artikel 10, lid 1, laatste alinea, van  laatstgenoemde verordening is bepaald dat de Commissie in dat geval een enkele beschikking geeft  die betrekking heeft op dit enig document en die zowel de in artikel 8, lid 3, van Verordening  (EEG) nr. 4253/88 bedoelde elementen als de in artikel 14, lid 3, laatste alinea, van die  verordening bedoelde bijstandsverlening van de Fondsen omvat; Overwegende dat de Commissie met haar Beschikking 94/169/EG (5) een eerste lijst van onder  doelstelling 2 vallende industriële gebieden met afnemende economische activiteit voor de periode  van 1994 tot en met 1996 heeft vastgesteld; Overwegende dat de Franse Regering op 29 april 1994 bij de Commissie het enig  programmeringsdocument als bedoeld in artikel 5, lid 2, van Verordening (EEG) nr. 4253/88 voor de  regio Haute-Normandie heeft ingediend; dat dit document de gegevens als bedoeld in artikel 9, lid  8, van Verordening (EEG) nr. 2052/88, en in artikel 14, lid 2, van Verordening (EEG) nr. 4253/88  bevat; dat de uitgaven in het kader van dit enig document overeenkomstig artikel 33, lid 2, van  Verordening (EEG) nr. 4253/88, vanaf 1 januari 1994 voor bijstand in aanmerking komen; Overwegende dat het door deze Lid-Staat ingediende enig programmeringsdocument de beschrijving  bevat van de gekozen prioritaire zwaartepunten en de aanvragen om bijstand uit het Europees Fonds  voor Regionale Ontwikkeling (EFRO) en het Europees Sociaal Fonds (ESF), alsmede gegevens over het  voor de uitvoering van het enig programmeringsdocument beoogde gebruik van middelen van de Europese  Investeringsbank (EIB) en van de andere financieringsinstrumenten; Overwegende dat de Commissie op grond van artikel 3 van Verordening (EEG) nr. 4253/88, in het kader  van het partnerschap, voor de cooerdinatie en de samenhang tussen de bijstand uit de Fondsen en die  van de EIB en de andere financieringsinstrumenten, met inbegrip van die van de EGKS en van de  andere acties met structureel karakter, dient zorg te dragen; Overwegende dat overeenkomstig het bepaalde in artikel 8, lid 1, van Verordening (EEG) nr. 4253/88,  de EIB bij de opstelling van het enig programmeringsdocument betrokken is geweest; dat zij zich  bereid heeft verklaard om overeenkomstig de voor haar geldende statutaire bepalingen tot de  verwezenlijking van dit document bij te dragen; dat het echter niet mogelijk is, in dit stadium een  nauwkeurige raming te geven van het bedrag der communautaire leningen dat zal bijdragen tot de  financiering; Overwegende dat in artikel 2, tweede alinea, van Verordening (EEG) nr. 1866/90 van de Commissie van  2 juli 1990 tot regeling van het gebruik van de ecu bij de besteding van de middelen van de  Structuurfondsen (1), laatstelijk gewijzigd bij Verordening (EG) nr. 2745/94 (2), is bepaald dat de  in de beschikkingen van de Commissie tot goedkeuring van een enig programmeringsdocument de  vastgestelde communautaire bijstand voor de gehele periode en de jaarlijkse verdeling ervan in ecu  moeten luiden, tegen de prijzen van het jaar waarin de beschikking is gegeven, en dat deze worden  geïndexeerd; dat deze jaarlijkse verdeling verenigbaar moet zijn met de in bijlage II van  Verordening (EEG) nr. 2052/88 vastgestelde progressie van de vastleggingskredieten; dat de  indexering met één enkel percentage per jaar gebeurt, namelijk het percentage dat jaarlijks op de  begroting van de Gemeenschap wordt toegepast en voortvloeit uit de voorschriften voor de technische  aanpassing van de financiële vooruitzichten; Overwegende dat in artikel 1 van Verordening (EEG) nr. 4254/88 van de Raad van 19 december 1988 tot  vaststelling van toepassingsbepalingen voor Verordening (EEG) nr. 2052/88 met betrekking tot het  Europees Fonds voor Regionale Ontwikkeling (3), gewijzigd bij Verordening (EEG) nr. 2083/93 (4), is  bepaald voor welke acties een financiële bijdrage uit het EFRO kan worden verleend; Overwegende dat in artikel 1 van Verordening (EEG) nr. 4255/88 van de Raad van 19 december 1988 tot  vaststelling van bepalingen voor de uitvoering van Verordening (EEG) nr. 2052/88 met betrekking tot  het Europees Sociaal Fonds (5), gewijzigd bij Verordening (EEG) nr. 2084/93 (6), is bepaald voor  welke acties een financiële bijdrage uit het ESF kan worden verleend; Overwegende dat het enig programmeringsdocument met instemming van de betrokken Lid-Staat in het  kader van het in artikel 4 van Verordening (EEG) nr. 2052/88 bedoelde partnerschap is vastgesteld; Overwegende dat het enig programmeringsdocument aan de in artikel 14 van Verordening (EEG) nr.  4253/88 gestelde voorwaarden voldoet en de in dat artikel voorgeschreven gegevens bevat; Overwegende dat artikel 9, lid 3, van Verordening (EEG) nr. 4253/88 bepaalt dat de Lid-Staten de  Commissie passende financiële gegevens verstrekken om de controle op de inachtneming van het  additionaliteitsbeginsel mogelijk te maken; dat de analyse, in het kader van het partnerschap, van  de gegevens verstrekt door de Franse autoriteiten, deze controle nog niet heeft mogelijk gemaakt;  dat het daarom passend is de betalingen op te schorten na het eerste voorschot voorzien in artikel  21, lid 2, van dezelfde verordening, totdat de Commissie de inachtneming van het  additionaliteitsbeginsel heeft gecontroleerd; Overwegende dat deze bijstandsverlening voldoet aan de in artikel 13 van Verordening (EEG) nr.  4253/88 gestelde voorwaarden en bijgevolg ten uitvoer wordt gelegd via een geïntegreerde benadering  die een financiering door verscheidene Fondsen behelst; Overwegende dat in artikel 1 van het Financieel Reglement van 21 december 1977 van toepassing op de  algemene begroting der Europese Gemeenschappen (7), laatstelijk gewijzigd bij Verordening (EGKS,  EG, Euratom) nr. 2730/94 (8), is bepaald dat juridische verbintenissen die zijn aangegaan voor  maatregelen waarvan de tenuitvoerlegging zich over meer dan één begrotingsjaar uitstrekt, een  uiterste uitvoeringsdatum dienen te bevatten die bij het toekennen van steun tegenover de  begunstigde in de juiste vorm moet worden aangegeven; Overwegende dat aan alle andere voorwaarden voor de toekenning van bijstand uit het EFRO en het ESF  is voldaan, HEEFT DE VOLGENDE BESCHIKKING GEGEVEN: Artikel 1 Het enig programmeringsdocument voor de structurele  bijstandsverlening van de Gemeenschap in de in Frankrijk onder doelstelling 2 vallende regio  Haute-Normandie tijdens de periode van 1 januari 1994 tot en met 31 december 1996 wordt  goedgekeurd. Artikel 2 Het enig programmeringsdocument behelst de volgende hoofdpunten: a) de voor de gezamenlijke actie in aanmerking genomen prioritaire zwaartepunten, de  gekwantificeerde specifieke doelstellingen en het verwachte effect ervan alsmede de samenhang ervan  met het economische, sociale en regionale beleid in Frankrijk; de prioritaire zwaartepunten zijn: 1. diversificatie van de economische activiteit, 2. versterking van de havenfunctie, 3. valorisatie van het technologisch potentieel en van het onderzoek, 4. herwinning van het milieu en stedelijke herwaardering; b) de bijstand van de Structuurfondsen zoals aangegeven in artikel 4; c) de nadere bepalingen voor de tenuitvoerlegging van het enig programmeringsdocument, die  omvatten: - de bepalingen inzake toezicht en evaluatie, - de bepalingen betreffende de financiële uitvoering, - de voorschriften met betrekking tot de inachtneming van het communautaire beleid op de  onderscheiden terreinen; d) de bepalingen inzake verificatie van de additionaliteit; e) de bepalingen volgens welke de milieu-instanties bij de uitvoering van het enig  programmeringsdocument worden betrokken; f) de beschikbaarstelling van de middelen voor de technische bijstand, die nodig is voor de  voorbereiding, de uitvoering of de aanpassing van de betrokken acties. Artikel 3 Met het oog op indexering is de verdeling van de vastgestelde maximale bijstand van de  Structuurfondsen over de betrokken jaren als volgt: >RUIMTE VOOR DE TABEL> Artikel 4 De in het kader van dit enig programmeringsdocument toegekende  bijstand van de Structuurfondsen bedraagt ten hoogste 146,000 miljoen ecu. De voorwaarden waarop de financiële bijstand wordt toegekend, inclusief de financiële bijdrage van  de Fondsen aan elk van de verschillende prioritaire zwaartepunten en maatregelen, zijn vermeld in  het financieringsplan en in de nadere voorschriften voor de tenuitvoerlegging, die een integrerend  deel van het enig programmeringsdocument uitmaken. De behoeften aan nationale financiële middelen, namelijk ongeveer 222 miljoen ecu voor de openbare  en 29 miljoen ecu voor de particuliere sector, kunnen gedeeltelijk worden gedekt door communautaire  leningen met name van de EGKS en van de EIB. Artikel 5 1.  De totale beschikbare communautaire bijstand is als volgt over de Structuurfondsen  verdeeld: - EFRO112,120 miljoen ecu, - ESF 33,880 miljoen ecu. 2.  De betalingsverplichting voor de eerste tranche wordt vastgesteld op: - EFRO35,637 miljoen ecu, - ESF10,768 miljoen ecu. De betalingsverplichtingen voor de volgende tranches zullen worden gebaseerd op het  financieringsplan van het enig programmeringsdocument en op zijn stand van uitvoeringen. 3.  De financiële bijstand zal worden opgeschort na de betaling van het eerste voorschot voorzien  in artikel 21, lid 2, van Verordening (EEG) nr. 4253/88, totdat de Commissie de inachtneming van  het additionaliteitsbeginsel gecontroleerd zal hebben aan de hand van de gegevens verstrekt door de  Lid-Staat. Artikel 6 De verdeling van de bijstand over de Structuurfondsen en de toekenningsvoorwaarden voor  deze bijstand kunnen later wijzigingen ondergaan naar gelang van de aanpassingen waartoe volgens de  procedure van artikel 25, lid 5, van Verordening (EEG) nr. 4253/88, met inachtneming van de  beschikbare financiële middelen en de begrotingsvoorschriften, wordt besloten. Artikel 7 De communautaire steun heeft betrekking op de uitgaven in verband met de onder dit enig  programmeringsdocument vallende werkzaamheden waarvoor uiterlijk op 31 december 1996 in de  Lid-Staat juridisch verbindende maatregelen zijn genomen en de benodigde financiële middelen  specifiek zijn vastgelegd. De uiterste datum waarop de uitgaven voor deze acties moeten zijn gedaan  om in aanmerking te kunnen worden genomen, wordt vastgesteld op 31 december 1998. Artikel 8 Het enig programmeringsdocument moet worden uitgevoerd overeenkomstig de bepalingen van  het Gemeenschapsrecht, en met name overeenkomstig het bepaalde in de artikelen 6, 30, 48, 52, 59,  92 en 93 van het EG-Verdrag en in de communautaire richtlijnen betreffende de cooerdinatie van de  procedures voor het plaatsen van opdrachten. Artikel 9 Deze beschikking is gericht tot de Republiek Frankrijk. Gedaan te Brussel, 9 december 1994. Voor de Commissie Bruce MILLAN Lid van de Commissie (1) PB nr. L 374 van 31. 12. 1988, blz. 1. (2) PB nr. L 193 van 31. 7. 1993, blz. 20. (3) PB nr. L 185 van 15. 7. 1988, blz. 9. (4) PB nr. L 193 van 31. 7. 1993, blz. 5. (5) PB nr. L 81 van 24. 3. 1994, blz. 1. (1) PB nr. L 170 van 3. 7. 1990, blz. 36. (2) PB nr. L 290 van 11. 11. 1994, blz. 4. (3) PB nr. L 374 van 31. 12. 1988, blz. 15. (4) PB nr. L 193 van 31. 7. 1993, blz. 34. (5) PB nr. L 374 van 31. 12. 1988, blz. 21. (6) PB nr. L 193 van 31. 7. 1993, blz. 39. (7) PB nr. L 356 van 31. 12. 1977, blz. 1. (8) PB nr. L 293 van 12. 11. 1994, blz. 7.",
  "source": "EUR LEX"
}