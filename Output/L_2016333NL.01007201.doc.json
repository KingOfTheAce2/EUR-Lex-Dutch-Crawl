{
  "url": "http://www.w3.org/1999/xhtml\"><!--",
  "content": "L_2016333NL.01007201.xml 8.12.2016 NL Publicatieblad van de Europese Unie L 333/72 BESLUIT (EU) 2016/2163 VAN DE RAAD van 6 december 2016 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Banca d'Italia DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 23 september 2016 aan de Raad van de Europese Unie betreffende de externe accountants van de Banca d'Italia (ECB/2016/28) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die zijn aanbevolen door de Raad van bestuur van de ECB en zijn aanvaard door de Raad. (2) Het mandaat van de huidige externe accountants van de Banca d'Italia is na de audit van het boekjaar 2015 verstreken. Het is derhalve noodzakelijk om met ingang van het boekjaar 2016 externe accountants te benoemen. (3) De Banca d'Italia heeft BDO Italia S.p.A. als externe accountants geselecteerd voor de boekjaren 2016 tot en met 2022. (4) De Raad van bestuur van de ECB heeft aanbevolen dat BDO Italia S.p.A. wordt benoemd als externe accountants van de Banca d'Italia voor de boekjaren 2016 tot en met 2022. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 1, lid 6, van Besluit 1999/70/EG wordt vervangen door: „6.   BDO Italia S.p.A. wordt aanvaard als externe accountants van de Banca d'Italia voor de boekjaren 2016 tot en met 2022.”. Artikel 2 Dit besluit wordt van kracht op de datum van kennisgeving ervan. Artikel 3 Dit besluit is gericht tot de ECB. Gedaan te Brussel, 6 december 2016. Voor de Raad De voorzitter P. KAŽIMÍR ( 1 ) PB C 366 van 5.10.2016, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}