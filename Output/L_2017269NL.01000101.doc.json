{
  "url": "http://www.w3.org/1999/xhtml\">",
  "content": "L_2017269NL.01000101.xml 19.10.2017 NL Publicatieblad van de Europese Unie L 269/1 UITVOERINGSVERORDENING (EU) 2017/1897 VAN DE RAAD van 18 oktober 2017 tot uitvoering van Verordening (EU) 2017/1509 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1509 van de Raad van 30 augustus 2017 betreffende beperkende maatregelen tegen de Democratische Volksrepubliek Korea en tot intrekking van Verordening (EG) nr. 329/2007 ( 1 ) , en met name artikel 47, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 30 augustus 2017 Verordening (EU) 2017/1509 vastgesteld. (2) Op 3 oktober 2017 heeft het Comité van de Veiligheidsraad van de Verenigde Naties („VN-Veiligheidsraad”) ingesteld krachtens Resolutie 1718 (2006) van de VN-Veiligheidsraad („VNVR”) vier vaartuigen aangewezen krachtens punt 6 van VNVR 2375 (2017). (3) Bijlage XIV bij Verordening (EU) 2017/1509 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage XIV bij Verordening (EU) 2017/1509 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 oktober 2017. Voor de Raad De voorzitter M. MAASIKAS ( 1 ) PB L 224 van 31.8.2017, blz. 1 . BIJLAGE De hieronder vermelde vaartuigen worden toegevoegd aan de lijst van vaartuigen die onderworpen zijn aan beperkende maatregelen, als opgenomen in bijlage XIV bij Verordening (EU) 2017/1509. Op grond van punt 6 van Resolutie 2375 (2017) van de VN-Veiligheidsraad aangewezen vaartuigen: 1.   Naam: PETREL 8 Aanvullende informatie: IMO-nummer: 9562233. MMSI-nummer: 620233000 2.   Naam: HAO FAN 6 Aanvullende informatie: IMO-nummer: 8628597. MMSI-nummer: 341985000 3.   Naam: TONG SAN 2 Aanvullende informatie: IMO-nummer: 8937675. MMSI-nummer: 445539000 4.   Naam: JIE SHUN Aanvullende informatie: IMO-nummer: 8518780. MMSI-nummer: 514569000",
  "source": "EUR LEX"
}