{
  "url": "http://www.w3.org/1999/xhtml\">",
  "content": "L_202500300NL.000101.fmx.xml Publicatieblad van de Europese Unie NL L-serie 2025/300 31.3.2025 GEDELEGEERDE VERORDENING (EU) 2025/300 VAN DE COMMISSIE van 10 oktober 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen wat betreft tussen bevoegde autoriteiten uit te wisselen informatie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1114 van het Europees Parlement en de Raad van 31 mei 2023 betreffende cryptoactivamarkten en tot wijziging van Verordeningen (EU) nr. 1093/2010 en (EU) nr. 1095/2010 en Richtlijnen 2013/36/EU en (EU) 2019/1937 ( 1 ) , en met name artikel 95, lid 10, derde alinea, Overwegende hetgeen volgt: (1) Cryptoactivamarkten zijn inherent grensoverschrijdende markten. Daarom moet ervoor worden gezorgd dat bevoegde autoriteiten in verschillende lidstaten informatie kunnen uitwisselen waarmee zij doeltreffend toezicht kunnen uitoefenen op entiteiten die in hun respectieve rechtsgebieden actief zijn. (2) De informatie die de bevoegde autoriteiten op grond van artikel 95, lid 1, van Verordening (EU) 2023/1114 moeten uitwisselen, moet die autoriteiten dus in staat stellen hun onderzoeks-, toezichts- en handhavingsactiviteiten uit hoofde van die verordening doeltreffend uit te voeren. Daarom moet worden gespecificeerd welke informatie de bevoegde autoriteiten eventueel moeten uitwisselen om die taken te kunnen uitvoeren. (3) Om ervoor te zorgen dat bevoegde autoriteiten de uitgifte en aanbieding aan het publiek van cryptoactiva niet zijnde activagerelateerde tokens en e-moneytokens doeltreffend kunnen monitoren, moeten bevoegde autoriteiten informatie uitwisselen niet alleen over de cryptoactiva zelf, met inbegrip van de technische kenmerken en de indeling daarvan, maar ook over de aanbieding van de cryptoactiva, de uitgevers en aanbieders van de cryptoactiva en de personen die om toelating tot de handel van cryptoactiva verzoeken. Met name moeten bevoegde autoriteiten algemene informatie en documenten uitwisselen waarmee zij de betrokken personen kunnen identificeren en inzicht krijgen in de uitgifte en het aanbieden van de cryptoactiva, met inbegrip van cryptoactivawitboeken waarvan is kennisgegeven, alsmede informatie over geconstateerde inbreuken, sancties en bestuurlijke maatregelen, handhavingsmaatregelen en relevante compliance- en gedragsantecedenten. (4) Evenzo moeten bevoegde autoriteiten, om ervoor te zorgen dat zij doeltreffend toezicht kunnen uitoefenen op de uitgifte van activagerelateerde tokens, informatie uitwisselen met betrekking tot de technische kenmerken van dergelijke tokens. Daarnaast moeten zij informatie uitwisselen die noodzakelijk is om ervoor te zorgen dat activagerelateerde tokens alleen worden uitgegeven door personen die daarvoor over een vergunning beschikken, en worden aangeboden door de uitgever of door een persoon die daartoe door de uitgever is gemachtigd. Voorts moeten bevoegde autoriteiten, om zich ervan te kunnen vergewissen of een uitgever van activagerelateerde tokens titel III van Verordening (EU) 2023/1114 in acht neemt, informatie en documenten uitwisselen over de prudentiële vereisten en governanceregelingen van de uitgever, met inbegrip van zijn leidinggevend orgaan, de geschiktheid daarvan en zijn aandeelhouders, alsmede over opgelegde bestuurlijke sancties en maatregelen, handhavingsmaatregelen en informatie over relevante compliance- en gedragsantecedenten van de uitgever. (5) Bevoegde autoriteiten moeten, om de uitgifte van e-moneytokens doeltreffend te kunnen monitoren, informatie uitwisselen over de technische kenmerken van dergelijke tokens. Voorts moeten bevoegde autoriteiten informatie uitwisselen om ervoor te zorgen dat e-moneytokens worden uitgegeven door in artikel 48, lid 1, van Verordening (EU) 2023/1114 bedoelde entiteiten, om te borgen dat die uitgevers de betrokken vereisten van titel IV van die verordening in acht nemen, en om informatie uit te wisselen over opgelegde sancties en maatregelen, handhavingsmaatregelen en informatie over relevante compliance- en gedragsantecedenten van de uitgevers. (6) Om ervoor te zorgen dat de bevoegde autoriteiten doeltreffend toezicht kunnen uitoefenen op aanbieders van cryptoactivadiensten, moeten zij algemene informatie, oprichtingsdocumenten en andere documenten uitwisselen die inzicht verschaffen in de structuur en operationele activiteiten van die aanbieders. Om dezelfde reden moeten bevoegde autoriteiten ook informatie uitwisselen over het vergunningverleningsproces en vervolgens de naleving van titel V van Verordening (EU) 2023/1114. Die informatie moet informatie bevatten over het leidinggevend orgaan van aanbieders van cryptoactivadiensten, zijn geschiktheid om dergelijke aanbieders te leiden, en de reputatie van zijn leden, alsmede informatie over aandeelhouders, opgelegde sancties en maatregelen, handhavingsmaatregelen en informatie over relevante compliance- en gedragsantecedenten van de aanbieders. (7) Bevoegde autoriteiten moeten ook relevante informatie over vermoedens van marktmisbruik uitwisselen om hun toezichttaken op omvattende wijze te kunnen uitoefenen. (8) Ten slotte moeten bevoegde autoriteiten informatie uitwisselen over vermoedens van onregelmatigheden bij de activiteiten van natuurlijke personen en rechtspersonen die onder Verordening (EU) 2023/1114 vallen, alsmede nadere gegevens over risico’s die dergelijke onregelmatigheden kunnen inhouden voor de bescherming van beleggers of de financiële stabiliteit. (9) De uitwisseling van informatie tussen bevoegde autoriteiten met betrekking tot onderzoeks-, toezichts- en handhavingsactiviteiten moet plaatsvinden overeenkomstig het recht op bescherming van persoonsgegevens van de betrokkenen, zoals vastgelegd in, respectievelijk, artikel 7 en 8 van het Handvest van de grondrechten van de Europese Unie, en in overeenstemming zijn met Verordening (EU) 2016/679 van het Europees Parlement en de Raad ( 2 ) . Dit betekent dat alleen persoonsgegevens die noodzakelijk zijn voor de onderzoeks-, toezichts- en handhavingsactiviteiten op grond van Verordening (EU) 2023/1114, worden uitgewisseld en dat die gegevens niet langer worden bewaard dan voor dat doel noodzakelijk is. (10) Deze verordening is gebaseerd op de ontwerpen van technische reguleringsnormen die de Europese Autoriteit voor effecten en markten (“ESMA”), in nauwe samenwerking met de Europese Bankautoriteit, heeft ontwikkeld en bij de Commissie heeft ingediend. (11) De ESMA heeft het advies ingewonnen van de overeenkomstig artikel 37 van Verordening (EU) nr. 1095/2010 van het Europees Parlement en de Raad ( 3 ) opgerichte Stakeholdergroep effecten en markten. (12) De ESMA heeft geen open publieke consultaties georganiseerd over het ontwerp van technische reguleringsnormen waarop deze verordening is gebaseerd, en heeft evenmin de potentiële kosten en baten van de invoering van die normen geanalyseerd, aangezien zulks sterk buiten verhouding zou hebben gestaan tot het toepassingsgebied en het effect van die normen, rekening houdende met het feit dat deze verordening alleen van invloed is op bevoegde autoriteiten — en niet op marktdeelnemers. (13) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 4 ) en heeft op 27 mei 2024 advies uitgebracht, HEEFT DE VOLGENDE VERORDENING VASTGESTELD: Artikel 1 Met betrekking tot cryptoactiva niet zijnde activagerelateerde tokens of e-moneytokens uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten de volgende informatie uit met betrekking tot een cryptoactivum niet zijnde een activagerelateerd token of e-moneytoken: a) algemene informatie en documenten ontvangen in het kader van de kennisgeving van een voorgenomen aanbieding aan het publiek of toelating tot de handel en, in voorkomend geval, nadien aangevuld in het kader van het toezicht, daaronder begrepen: i) naam, identificatiecode voor juridische entiteiten (LEI) of andere identificatiecode vereist overeenkomstig het toepasselijke nationale recht, zoals gerapporteerd overeenkomstig Uitvoeringsverordening (EU) 2024/2984 van de Commissie ( 5 ) , officieel adres en, indien daarvan verschillend, hoofdkantoor, contactgegevens, relevante uittreksels uit nationale registers en, in voorkomend geval, statuten en andere oprichtingsakten van de volgende personen, al naargelang: 1) de uitgever van de activa; 2) de aanbieder van de activa; 3) de persoon die verzoekt om toelating tot handel van de activa; 4) de exploitant van het handelsplatform; 5) iedere andere persoon die het in artikel 6 van Verordening (EU) 2023/1114 bedoelde cryptoactivawitboek opgesteld heeft of opgesteld had moeten hebben; ii) alle versies van het overeenkomstig artikel 4, lid 1, en artikel 5, lid 1, van Verordening (EU) 2023/1114 opgestelde cryptoactivawitboek en informatie over bijwerkingen daarvan overeenkomstig artikel 12 van die verordening; iii) alle versies van de overeenkomstig artikel 4, lid 1, en artikel 5, lid 1, van Verordening (EU) 2023/1114 opgestelde reclame-uitingen en informatie over bijwerkingen daarvan overeenkomstig artikel 12 van die verordening; iv) alle overeenkomstig artikel 8, lid 6, van Verordening (EU) 2023/1114 ontvangen informatie over de aanbieding aan het publiek en de toelating tot de handel; v) de toelichting, als bedoeld in artikel 8, lid 4, van Verordening (EU) 2023/1114, over de vraag waarom het in het cryptoactivawitboek beschreven cryptoactivum niet moet worden beschouwd als een overeenkomstig artikel 2, lid 4, van Verordening (EU) 2023/1114 van het toepassingsgebied van die verordening uitgesloten cryptoactivum, als een e-moneytoken of als een activagerelateerd token; vi) de beschrijving van de aanbieding aan het publiek van een cryptoactivum en informatie gebruikt voor het beoordelen van de voorwaarden voor de uitzonderingen van artikel 4, leden 2 en 3, van Verordening (EU) 2023/1114; b) informatie over sancties, met inbegrip van strafrechtelijke sancties, bestuurlijke maatregelen of handhavingsmaatregelen ten aanzien van de in punt a), i), bedoelde personen; c) alle andere informatie die noodzakelijk is voor samenwerking tussen bevoegde autoriteiten bij onderzoeks-, toezichts- en handhavingsactiviteiten overeenkomstig artikel 95, lid 1, van Verordening (EU) 2023/1114. Artikel 2 Met betrekking tot activagerelateerde tokens uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten de volgende informatie uit met betrekking tot een activagerelateerd token: a) algemene informatie en documenten ontvangen in het kader van de aanvraag voor een vergunning als uitgever van activagerelateerde tokens overeenkomstig Gedelegeerde Verordening van de Commissie tot vaststelling van technische normen, vastgesteld krachtens artikel 18, lid 6, van Verordening (EU) 2023/1114, of van de kennisgeving overeenkomstig Gedelegeerde Verordening (EU) 2025/296 van de Commissie ( 6 ) , en, in voorkomend geval, nadien aangevuld in het kader van het toezicht, daaronder begrepen: i) naam, identificatiecode voor juridische entiteiten (LEI) of andere identificatiecode vereist overeenkomstig het toepasselijke nationale recht, zoals gerapporteerd overeenkomstig Uitvoeringsverordening (EU) 2024/2984, officieel adres en, indien daarvan verschillend, hoofdkantoor, contactgegevens, relevante uittreksels uit nationale registers en, in voorkomend geval, statuten en andere oprichtingsakten van de volgende personen, al naargelang: 1) de aanvragende uitgever van de activa; 2) de uitgever van de activa; 3) de aanbieder van de activa; 4) de personen die verzoeken om toelating tot handel van de activa; 5) derde entiteiten als bedoeld in artikel 34, lid 5, punt h), van Verordening (EU) 2023/1114; ii) alle versies van het in artikel 19 van Verordening (EU) 2023/1114 bedoelde cryptoactivawitboek en informatie over bijwerkingen daarvan overeenkomstig artikel 25 van die verordening; iii) alle versies van de in artikel 29 van Verordening (EU) 2023/1114 bedoelde reclame-uitingen; iv) het juridisch advies als bedoeld in artikel 18, lid 2, punt e), van Verordening (EU) 2023/1114; v) het programma van werkzaamheden als bedoeld in artikel 18, lid 2, punt d), van Verordening (EU) 2023/1114; vi) informatie over de leden van het leidinggevend orgaan van de uitgever van het activagerelateerde token, daaronder begrepen hun namen en posities binnen het leidinggevend orgaan, informatie die noodzakelijk is voor het beoordelen van hun betrouwbaarheid en geschiktheid, en met name informatie over hun relevante kennis, vaardigheden, werkervaring en tijd besteed aan hun taken binnen het leidinggevend orgaan, en de informatie over hun reputatie als bedoeld in artikel 8, lid 1, punt e), van Gedelegeerde Verordening van de Commissie tot vaststelling van technische normen, vastgesteld krachtens artikel 18, lid 6, van Verordening (EU) 2023/1114; vii) in voorkomend geval, informatie over veranderingen binnen het leidinggevend orgaan van de uitgever van activagerelateerde tokens als bedoeld in artikel 33 van Verordening (EU) 2023/1114, en de beoordeling daarvan door de bevoegde autoriteit; viii) informatie over aandeelhouders met een belang van 20 % of meer in het aandelenkapitaal of de stemrechten van de uitgever van activagerelateerde tokens, daaronder begrepen hun identiteit, de omvang van hun belang en de informatie over hun reputatie als bedoeld in artikel 2, punt a), van Gedelegeerde Verordening (EU) 2025/413 van de Commissie ( 7 ) ; ix) de beoordeling door de bevoegde autoriteit van voorgenomen verwervingen of afstotingen van een gekwalificeerde deelneming in een uitgever van een activagerelateerd token, overeenkomstig artikel 41 van Verordening (EU) 2023/1114; x) informatie over de organisatiestructuur, operationele voorwaarden en inachtneming van de vereisten van titel III van Verordening (EU) 2023/1114 van de uitgever van het activagerelateerde token, daaronder begrepen: 1) de governanceregelingen en interne controlemechanismen als bedoeld in artikel 34 van Verordening (EU) 2023/1114; 2) de inachtneming van eigenvermogensvereisten, met inbegrip van informatie over de uitkomsten van stresstestprogramma’s, overeenkomstig artikel 35, leden 1, 2 en 5, van Verordening (EU) 2023/1114; 3) in voorkomend geval, de inachtneming van aanvullend-eigenvermogensvereisten overeenkomstig artikel 35, lid 3, van Verordening (EU) 2023/1114; 4) de inachtneming van de vereisten voor de activareserve overeenkomstig artikel 36 van Verordening (EU) 2023/1114; 5) de onafhankelijke audit van de activareserve, met inbegrip van een overzicht van de resultaten daarvan, overeenkomstig artikel 36, lid 9, van Verordening (EU) 2023/1114; 6) alle versies van het overeenkomstig artikel 46, lid 2, van Verordening (EU) 2023/1114 opgestelde herstelplan, en informatie over de uitvoering of actualiseringen van het herstelplan overeenkomstig artikel 46, lid 3, van Verordening (EU) 2023/1114; 7) alle versies van het overeenkomstig artikel 47, lid 1, van Verordening (EU) 2023/1114 opgestelde terugbetalingsplan, en informatie over wijzigingen daarvan overeenkomstig artikel 47, lid 3, van Verordening (EU) 2023/1114; b) informatie over de vergunning als uitgever van activagerelateerde tokens, ook wanneer die vergunning is geweigerd of de vergunningaanvraag is ingetrokken, en informatie over de intrekking van een vergunning overeenkomstig artikel 24 van Verordening (EU) 2023/1114; c) het plan van de uitgever van activagerelateerde tokens om het verrichten van diensten en activiteiten stop te zetten, zoals goedgekeurd overeenkomstig artikel 34, lid 7, van Verordening (EU) 2023/1114; d) informatie over het verlies door de in artikel 34, lid 5, punt h), van Verordening (EU) 2023/1114 bedoelde derde entiteit van haar vergunning als kredietinstelling, als aanbieder van cryptoactivadiensten, als betaalinstelling of als instelling voor elektronisch geld; e) informatie over tijdelijke opschortingen door een bevoegde autoriteit van de terugbetaling van activagerelateerde tokens en een identificatie van de omstandigheden die van invloed kunnen zijn op de belangen van de houders van activagerelateerde tokens en op de financiële stabiliteit overeenkomstig artikel 46, lid 4, van Verordening (EU) 2023/1114; f) informatie over inbreuken op de nationale bepalingen tot omzetting van Richtlijn (EU) 2015/849 van het Europees Parlement en de Raad ( 8 ) door de leden van het leidinggevend orgaan van de uitgever van activagerelateerde tokens of door aandeelhouders of vennoten, die — rechtstreeks of middellijk — gekwalificeerde deelnemingen in de uitgever van activagerelateerde tokens houden; g) informatie over aan een uitgever van een activagerelateerd token opgelegde sancties overeenkomstig Verordening (EU) 2023/1114, daaronder begrepen strafrechtelijke sancties, bestuurlijke maatregelen of handhavingsmaatregelen; h) alle andere informatie die noodzakelijk is voor samenwerking tussen bevoegde autoriteiten bij onderzoeks-, toezichts- en handhavingsactiviteiten overeenkomstig artikel 95, lid 1, van Verordening (EU) 2023/1114. Artikel 3 Met betrekking tot e-moneytokens uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten de volgende informatie uit met betrekking tot e-moneytokens: a) informatie en documenten ontvangen in het kader van de kennisgeving door een uitgever van e-moneytokens overeenkomstig artikel 48 van Verordening (EU) 2023/1114 en, in voorkomend geval, nadien aangevuld in het kader van het toezicht, daaronder begrepen: i) de naam van de uitgever, de identificatiecode voor juridische entiteiten (LEI) of andere identificatiecode vereist overeenkomstig het toepasselijke nationale recht, zoals gerapporteerd overeenkomstig Uitvoeringsverordening (EU) 2024/2984, zijn officieel adres en, indien daarvan verschillend, hoofdkantoor en zijn contactgegevens, als bedoeld in deel A, punten 1, 3, 5 en 4, van bijlage III bij Verordening (EU) 2023/1114; ii) alle versies van het in artikel 51 van Verordening (EU) 2023/1114 bedoelde cryptoactivawitboek; iii) alle versies van de in artikel 53 van Verordening (EU) 2023/1114 bedoelde reclame-uitingen; iv) informatie over de organisatiestructuur, operationele voorwaarden en inachtneming van de vereisten van titel IV van Verordening (EU) 2023/1114 van de uitgever van het e-moneytoken, en informatie verschaft in het kader van de vergunningverlening als kredietinstelling overeenkomstig Richtlijn 2013/36/EU van het Europees Parlement en de Raad ( 9 ) of als instelling voor elektronisch geld overeenkomstig Richtlijn 2009/110/EG van het Europees Parlement en van de Raad ( 10 ) , en zoals geactualiseerd in het kader van het toezicht, daaronder begrepen: 1) zijn inachtneming van de vereisten voor de belegging van geldmiddelen als bedoeld in artikel 54 van Verordening (EU) 2023/1114; 2) de overeenkomstig artikel 55 van Verordening (EU) 2023/1114 opgestelde herstel- en terugbetalingsplannen en informatie over de actualiseringen daarvan, alsmede informatie over regelingen of maatregelen uit het herstelplan die daadwerkelijk zijn uitgevoerd overeenkomstig dat artikel; 3) informatie over de inachtneming van de verplichtingen van artikel 58, lid 1, van Verordening (EU) 2023/1114, wanneer een bevoegde autoriteit van een niet-significante e-moneytokens uitgevende instelling voor elektronisch geld heeft verlangd dat deze aan die verplichtingen voldoet overeenkomstig artikel 58, lid 2, van die verordening; b) informatie over tijdelijke opschortingen door een bevoegde autoriteit van de terugbetaling van e-moneytokens en een identificatie van de omstandigheden die van invloed kunnen zijn op de belangen van de houders van e-moneytokens en op de financiële stabiliteit overeenkomstig artikel 55 van Verordening (EU) 2023/1114; c) informatie over aan een uitgever van een e-moneytoken opgelegde sancties overeenkomstig Verordening (EU) 2023/1114, daaronder begrepen strafrechtelijke sancties, bestuurlijke maatregelen of handhavingsmaatregelen; d) alle andere informatie die noodzakelijk is voor samenwerking tussen bevoegde autoriteiten bij onderzoeks-, toezichts- en handhavingsactiviteiten overeenkomstig artikel 95, lid 1, van Verordening (EU) 2023/1114. Artikel 4 Met betrekking tot aanbieders van cryptoactivadiensten uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten de volgende informatie uit met betrekking tot aanbieders van cryptoactivadiensten: a) informatie en documenten ontvangen in het kader van de aanvraag voor een vergunning als aanbieder van cryptoactivadiensten overeenkomstig Gedelegeerde Verordening (EU) 2025/305 ( 11 ) of van de kennisgeving overeenkomstig Gedelegeerde Verordening (EU) 2025/303 ( 12 ) , en, in voorkomend geval, nadien aangevuld in het kader van het toezicht, daaronder begrepen: i) de naam van de aanbieder van cryptoactivadiensten, zijn identificatiecode voor juridische entiteiten (LEI) als bedoeld in artikel 17 van Gedelegeerde Verordening van de Commissie tot vaststelling van technische normen, vastgesteld krachtens artikel 68, lid 10, punt b), van Verordening (EU) 2023/1114, de URL van zijn website, e-mailadres voor contact, telefoonnummer en fysieke adres, en uittreksels uit nationale registers; ii) in voorkomend geval, de statuten van de aanbieder van cryptoactivadiensten, als bedoeld in artikel 62, lid 2, punt c), van Verordening (EU) 2023/1114; iii) informatie over het leidinggevend orgaan van de aanbieder van cryptoactivadiensten, daaronder begrepen: 1) de namen en, voor zover beschikbaar, de persoonlijke identificatienummers van zijn leden; 2) informatie over de functies die elk van zijn leden binnen de aanbieder van cryptoactivadiensten bekleden; 3) in voorkomend geval, informatie over veranderingen binnen het leidinggevend orgaan en de beoordeling daarvan door de bevoegde autoriteit; iv) informatie over de leden van het leidinggevend orgaan van de aanbieder van cryptoactivadiensten die noodzakelijk is om hun betrouwbaarheid en geschiktheid te beoordelen, daaronder begrepen (voor zover beschikbaar): 1) informatie over hun werkervaring, vaardigheden en tijd besteed aan hun taken binnen het leidinggevend orgaan; 2) de informatie over hun reputatie als bedoeld in artikel 7, punt e), van Gedelegeerde Verordening (EU) 2025/305; v) informatie over aandeelhouders met een belang van 10 % of meer in het aandelenkapitaal of stemrechten van de aanbieder van cryptoactivadiensten, daaronder begrepen hun identiteit, de omvang van hun belang en de informatie over hun reputatie als bedoeld in artikel 2, punt a), van Gedelegeerde Verordening (EU) 2025/414 van de Commissie ( 13 ) en, in voorkomend geval, de beoordeling door de bevoegde autoriteit van voorgenomen verwervingen of afstotingen van een gekwalificeerde deelneming in een aanbieder van cryptoactivadiensten, overeenkomstig artikel 83 van Verordening (EU) 2023/1114; vi) informatie over de organisatiestructuur, operationele voorwaarden en inachtneming van de vereisten van titel V van Verordening (EU) 2023/1114, daaronder begrepen: 1) het programma van werkzaamheden met daarin de soorten aangeboden cryptoactivadiensten, met inbegrip van waar en hoe die diensten op de markt zullen worden gebracht, overeenkomstig artikel 62, lid 2, punt d), van Verordening (EU) 2023/1114; 2) informatie over de goveranceregelingen en interne controlemechanismen overeenkomstig artikel 62, lid 2, punten f) en i), van Verordening (EU) 2023/1114; 3) informatie over de inachtneming van de artikelen 67, 68 en 70 van Verordening (EU) 2023/1114, daaronder begrepen procedures voor risicobeheersing en boekhoudkundige procedures; 4) voor zover beschikbaar, het in een bepaalde lidstaat gevestigde of gesitueerde aantal cliënten aan wie de aanbieder van cryptoactivadiensten diensten levert, de waarde van de voor die cliënten beheerde of gehouden cryptoactiva, en de volumes van voor die cliënten uitgevoerde transacties; 5) informatie over situaties waarin een aanbieder van cryptoactivadiensten ervan verdacht wordt de vereisten van titel V van Verordening (EU) 2023/1114 niet na te leven, samen met een toelichting bij de door de bevoegde autoriteit daarop genomen of geplande maatregelen; b) informatie over door aanbieders van cryptoactivadiensten bijgehouden gegevens overeenkomstig artikel 68, lid 9, en artikel 76, lid 15, van Verordening (EU) 2023/1114; c) informatie over de vergunning als aanbieder van cryptoactivadiensten, ook wanneer die vergunning is geweigerd of de vergunningaanvraag is ingetrokken, en informatie over intrekkingen van een vergunning overeenkomstig artikel 64 van Verordening (EU) 2023/1114; d) informatie over aan een aanbieder van cryptoactivadiensten opgelegde sancties overeenkomstig Verordening (EU) 2023/1114, daaronder begrepen strafrechtelijke sancties, bestuurlijke maatregelen of handhavingsmaatregelen; e) alle andere informatie die noodzakelijk is voor samenwerking tussen bevoegde autoriteiten bij onderzoeks-, toezichts- en handhavingsactiviteiten overeenkomstig artikel 95, lid 1, van Verordening (EU) 2023/1114. Artikel 5 Met betrekking tot het voorkomen en verbieden van marktmisbruik met cryptoactiva uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten informatie uit met betrekking tot vermoedens van handel met voorwetenschap als bedoeld in artikel 89 van Verordening (EU) 2023/1114, van onrechtmatige openbaarmaking van voorwetenschap als bedoeld in artikel 90 van Verordening (EU) 2023/1114, of van marktmanipulatie als bedoeld in artikel 91 van Verordening (EU) 2023/1114, daaronder begrepen: a) overeenkomstig artikel 68, lid 9, van Verordening (EU) 2023/1114 bijgehouden gegevens over door aanbieders van cryptoactivadiensten verrichte cryptoactivadiensten, activiteiten, orders en transacties; b) overeenkomstig artikel 76, lid 15, van Verordening (EU) 2023/1114 bijgehouden data met betrekking tot alle orders in cryptoactiva geadverteerd via de systemen van een aanbieder van cryptoactivadiensten die een handelsplatform exploiteert; c) meldingen van verdachte orders of transacties als bedoeld in artikel 92, lid 1, van Verordening (EU) 2023/1114; d) alle relevante aanwijzingen of bewijzen ter staving van die vermoedens; e) alle andere informatie die noodzakelijk is voor samenwerking bij onderzoeks-, toezichts- en handhavingsactiviteiten met betrekking tot titel VI van Verordening (EU) 2023/1114. Artikel 6 Met betrekking tot voorzorgsmaatregelen uit te wisselen informatie Wanneer zulks voor onderzoek, toezicht en handhaving noodzakelijk is, wisselen bevoegde autoriteiten informatie uit met betrekking tot voorzorgsmaatregelen als bedoeld in artikel 102 van Verordening (EU) 2023/1114, daaronder begrepen: a) informatie over vermoedens van onregelmatigheden bij de activiteiten van een aanbieder of persoon die om toelating verzoekt tot de handel in cryptoactiva niet zijnde activagerelateerde tokens of e-moneytokens, een uitgever van een activagerelateerd token of e-moneytoken, of een aanbieder van cryptoactivadiensten; b) informatie over voorzorgsmaatregelen die gepland staan of genomen zijn overeenkomstig artikel 102, lid 2, van Verordening (EU) 2023/1114; c) alle andere informatie die noodzakelijk is om samen te werken bij de vaststelling van voorzorgsmaatregelen. Artikel 7 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 oktober 2024. Voor de Commissie De voorzitter Ursula VON DER LEYEN ( 1 ) PB L 150 van 9.6.2023, blz. 40 , ELI: http://data.europa.eu/eli/reg/2023/1114/oj . ( 2 ) Verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG ( PB L 119 van 4.5.2016, blz. 1 , ELI: http://data.europa.eu/eli/reg/2016/679/oj ). ( 3 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 , ELI: http://data.europa.eu/eli/reg/2010/1095/oj ). ( 4 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 , ELI: http://data.europa.eu/eli/reg/2018/1725/oj ). ( 5 ) Uitvoeringsverordening (EU) 2024/2984 van de Commissie van 29 november 2024 tot vaststelling van technische uitvoeringsnormen voor de toepassing van Verordening (EU) 2023/1114 van het Europees Parlement en de Raad wat betreft vorm, formaat en templates voor de cryptoactivawitboeken ( PB L, 2024/2984, 3.12.2024, ELI: http://data.europa.eu/eli/reg_impl/2024/2984/oj ). ( 6 ) Gedelegeerde Verordening (EU) 2025/296 van de Commissie van 31 oktober 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen betreffende de procedure voor de goedkeuring van een cryptoactivawitboek ( PB L, 2025/296, 13.2.2025, ELI: http://data.europa.eu/eli/reg_del/2025/296/oj ). ( 7 ) Gedelegeerde Verordening (EU) 2025/413 van de Commissie van 18 december 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen tot vaststelling van de nadere inhoud van informatie nodig om de beoordeling uit te voeren van een voorgenomen verwerving van een gekwalificeerde deelneming in een uitgever van een activagerelateerd token ( PB L, 2025/413, 31.3.2025, ELI: http://data.europa.eu/eli/reg_del/2025/413/oj ). ( 8 ) Richtlijn (EU) 2015/849 van het Europees Parlement en de Raad van 20 mei 2015 inzake de voorkoming van het gebruik van het financiële stelsel voor het witwassen van geld of terrorismefinanciering, tot wijziging van Verordening (EU) nr. 648/2012 van het Europees Parlement en de Raad en tot intrekking van Richtlijn 2005/60/EG van het Europees Parlement en de Raad en Richtlijn 2006/70/EG van de Commissie ( PB L 141 van 5.6.2015, blz. 73 , ELI: http://data.europa.eu/eli/dir/2015/849/oj ). ( 9 ) Richtlijn 2013/36/EU van het Europees Parlement en de Raad van 26 juni 2013 betreffende toegang tot het bedrijf van kredietinstellingen en het prudentieel toezicht op kredietinstellingen, tot wijziging van Richtlijn 2002/87/EG en tot intrekking van de Richtlijnen 2006/48/EG en 2006/49/EG ( PB L 176 van 27.6.2013, blz. 338 , ELI: http://data.europa.eu/eli/dir/2013/36/oj ). ( 10 ) Richtlijn 2009/110/EG van het Europees Parlement en de Raad van 16 september 2009 betreffende de toegang tot, de uitoefening van en het prudentieel toezicht op de werkzaamheden van instellingen voor elektronisch geld, tot wijziging van de Richtlijnen 2005/60/EG en 2006/48/EG en tot intrekking van Richtlijn 2000/46/EG ( PB L 267 van 10.10.2009, blz. 7 , ELI: http://data.europa.eu/eli/dir/2009/110/oj ). ( 11 ) Gedelegeerde Verordening (EU) 2025/305 van de Commissie van 31 oktober 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen voor de in een aanvraag van een vergunning als aanbieder van cryptoactivadiensten op te nemen informatie ( PB L, 2025/305, 31.3.2025, ELI: http://data.europa.eu/eli/reg_del/2025/305/oj ). ( 12 ) Gedelegeerde Verordening (EU) 2025/303 van de Commissie van 31 oktober 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen ter bepaling van de door bepaalde financiële entiteiten in de kennisgeving van hun voornemen tot het aanbieden van cryptoactivadiensten op te nemen informatie ( PB L, 2025/303, 20.2.2025, ELI: http://data.europa.eu/eli/reg_del/2025/303/oj ). ( 13 ) Gedelegeerde Verordening (EU) 2025/414 van de Commissie van 18 december 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen tot vaststelling van de nadere inhoud van informatie nodig om de beoordeling uit te voeren van een voorgenomen verwerving van een gekwalificeerde deelneming in een aanbieder van cryptoactivadiensten ( PB L, 2025/414, 31.3.2025, ELI: http://data.europa.eu/eli/reg_del/2025/414/oj ). ELI: http://data.europa.eu/eli/reg_del/2025/300/oj ISSN 1977-0758 (electronic edition)",
  "source": "EUR LEX"
}