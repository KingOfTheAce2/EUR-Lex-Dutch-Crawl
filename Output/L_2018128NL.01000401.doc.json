{
  "url": "http://www.w3.org/1999/xhtml\">",
  "content": "L_2018128NL.01000401.xml 24.5.2018 NL Publicatieblad van de Europese Unie L 128/4 UITVOERINGSVERORDENING (EU) 2018/755 VAN DE COMMISSIE van 23 mei 2018 tot verlenging van de goedkeuring van de werkzame stof propyzamide, die in aanmerking komt voor vervanging, overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 24, in samenhang met artikel 20, lid 1, Overwegende hetgeen volgt: (1) Bij Richtlijn 2003/39/EG van de Commissie ( 2 ) is propyzamide als werkzame stof opgenomen in bijlage I bij Richtlijn 91/414/EEG van de Raad ( 3 ) . (2) De in bijlage I bij Richtlijn 91/414/EEG opgenomen werkzame stoffen worden geacht te zijn goedgekeurd krachtens Verordening (EG) nr. 1107/2009 en zijn opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 4 ) . (3) De goedkeuring van de werkzame stof propyzamide, zoals vermeld in deel A van de bijlage bij Uitvoeringsverordening (EU) nr. 540/2011, vervalt op 31 januari 2019. (4) Er is een aanvraag tot verlenging van de goedkeuring van propyzamide ingediend overeenkomstig artikel 1 van Uitvoeringsverordening (EU) nr. 844/2012 van de Commissie ( 5 ) en binnen de in dat artikel vermelde termijn. (5) De aanvrager heeft de overeenkomstig artikel 6 van Uitvoeringsverordening (EU) nr. 844/2012 vereiste aanvullende dossiers ingediend. De lidstaat-rapporteur heeft vastgesteld dat de aanvraag volledig was. (6) De lidstaat-rapporteur heeft in overleg met de lidstaat-corapporteur een beoordelingsverslag over de verlenging opgesteld en dit verslag op 31 juli 2015 bij de Europese Autoriteit voor voedselveiligheid (EFSA) en de Commissie ingediend. (7) De EFSA heeft het beoordelingsverslag over de verlenging voor opmerkingen aan de aanvrager en de lidstaten toegezonden en de ontvangen opmerkingen naar de Commissie doorgestuurd. De EFSA heeft het aanvullende beknopte dossier tevens toegankelijk gemaakt voor het publiek. (8) Op 12 juli 2016 heeft de EFSA de Commissie haar conclusie ( 6 ) meegedeeld met betrekking tot de vraag of propyzamide naar verwachting zal voldoen aan de goedkeuringscriteria van artikel 4 van Verordening (EG) nr. 1107/2009. De Commissie heeft het ontwerpverslag over de verlenging voor propyzamide op 22 maart 2018 aan het Permanent Comité voor planten, dieren, levensmiddelen en diervoeders voorgelegd. (9) De aanvrager heeft de mogelijkheid gekregen om opmerkingen op het ontwerpverslag over de verlenging in te dienen. (10) Er is met betrekking tot een of meer representatieve gebruiksdoeleinden van minstens één gewasbeschermingsmiddel dat propyzamide bevat, vastgesteld dat aan de goedkeuringscriteria van artikel 4 van Verordening (EG) nr. 1107/2009 is voldaan. Het is derhalve passend de goedkeuring van propyzamide te verlengen. (11) De risicobeoordeling voor de verlenging van de goedkeuring van propyzamide is gebaseerd op een beperkt aantal representatieve gebruiksdoeleinden, die echter geen beperking inhouden van de gebruiksdoeleinden waarvoor gewasbeschermingsmiddelen die propyzamide bevatten, mogen worden toegelaten. Het is derhalve passend om de beperking tot gebruik als herbicide te schrappen. (12) De Commissie is echter van mening dat propyzamide overeenkomstig artikel 24 van Verordening (EG) nr. 1107/2009 in aanmerking komt om te worden vervangen. Propyzamide is een persistente en toxische stof overeenkomstig punt 3.7.2.1 respectievelijk punt 3.7.2.3 van bijlage II bij Verordening (EG) nr. 1107/2009 aangezien de halfwaardetijd in zoet water langer is dan veertig dagen en de langetermijn-NOEC (no-observed-effect concentration) voor zoetwaterorganismen lager is dan 0,01 mg/L. Propyzamide voldoet derhalve aan de in bijlage II, punt 4, tweede streepje, bij Verordening (EG) nr. 1107/2009 vastgestelde voorwaarde. (13) Het is derhalve passend om de goedkeuring van de voor vervanging in aanmerking komende werkzame stof propyzamide te verlengen. (14) Overeenkomstig artikel 14, lid 1, van Verordening (EG) nr. 1107/2009, in samenhang met artikel 6 daarvan, en in het licht van de huidige wetenschappelijke en technische kennis, is het echter noodzakelijk bepaalde voorwaarden en beperkingen op te nemen. Er moet met name om verdere bevestigende informatie worden verzocht. (15) De bijlage bij Uitvoeringsverordening (EU) nr. 540/2011 moet daarom dienovereenkomstig worden gewijzigd. (16) Bij Uitvoeringsverordening (EU) 2018/84 van de Commissie ( 7 ) is de geldigheidsduur voor propyzamide verlengd tot en met 31 januari 2019 opdat de verlengingsprocedure vóór het verstrijken van de goedkeuring van die stof kan worden voltooid. Aangezien er echter vóór de vervaldatum van de verlengde geldigheidsduur een besluit is genomen over de verlenging, moet deze verordening in werking treden vanaf 1 juli 2018. (17) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Verlenging van de goedkeuring van de werkzame stof, die in aanmerking komt voor vervanging De goedkeuring van de voor vervanging in aanmerking komende werkzame stof propyzamide wordt overeenkomstig bijlage I verlengd. Artikel 2 Wijziging van Uitvoeringsverordening (EU) nr. 540/2011 De bijlage bij Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding en datum van toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 mei 2018. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Richtlijn 2003/39/EG van de Commissie van 15 mei 2003 houdende wijziging van Richtlijn 91/414/EEG van de Raad ten einde propineb en propyzamide op te nemen als werkzame stof ( PB L 124 van 20.5.2003, blz. 30 ). ( 3 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 4 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 5 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). ( 6 ) EFSA (Europese Autoriteit voor voedselveiligheid), 2016. „Conclusion on the peer review of the pesticide risk assessment of the active substance propyzamide”, EFSA Journal 2016; 14(7):4554, 103 blz. doi:10.2903/j.efsa.2016.4554. Online beschikbaar op: www.efsa.europa.eu ( 7 ) Uitvoeringsverordening (EU) 2018/84 van de Commissie van 19 januari 2018 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen chloorpyrifos, chloorpyrifos-methyl, clothianidin, koperverbindingen, dimoxystrobin, mancozeb, mecoprop-P, metiram, oxamyl, pethoxamide, propiconazool, propineb, propyzamide, pyraclostrobine en zoxamide ( PB L 16 van 20.1.2018, blz. 8 ). BIJLAGE I Benaming, identificatienummers IUPAC-benaming Zuiverheid ( 1 ) Datum van goedkeuring Geldigheidsduur Specifieke bepalingen Propyzamide CAS-nr.: 23950-58-5 CIPAC-nr.: 315 3,5-dichloor- N -(1,1-dimethylprop-2-ynyl)benzamide 920 g/kg 1 juli 2018 30 juni 2025 Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over propyzamide, en met name met de aanhangsels I en II daarvan. Bij hun algemene beoordeling moeten de lidstaten bijzondere aandacht besteden aan: — de bescherming van de toedieners; — de bescherming van het grondwater in kwetsbare gebieden; — de bescherming van vogels, zoogdieren, niet tot de doelsoorten behorende planten, de bodem en in het water levende organismen. De gebruiksvoorwaarden moeten, indien nodig, risicobeperkende maatregelen omvatten. Er moeten met name persoonlijke beschermingsmiddelen, zoals handschoenen, beschermende kleding en stevig schoeisel, worden gebruikt om te voorkomen dat het AOEL wordt overschreden voor de toediener. De aanvrager dient bij de Commissie, de lidstaten en de EFSA bevestigende informatie in met betrekking tot: 1. de voltooiing van de beoordeling van het toxicologische profiel van de metabolieten waarvan is geconstateerd dat zij in belangrijke concentraties voorkomen in primaire en wisselgewassen; 2. de afbraak in de bodem van de belangrijke metaboliet RH-24580; 3. het effect van waterbehandelingsprocessen op de aard van de in het oppervlaktewater en het grondwater aanwezige residuen, wanneer aan oppervlaktewater of grondwater drinkwater wordt onttrokken. De aanvrager dient de in punt 1 vermelde informatie uiterlijk op 31 oktober 2018 in, en de in punt 2 vermelde informatie uiterlijk op 30 april 2019. De aanvrager dient de in punt 3 bedoelde bevestigende informatie in binnen twee jaar nadat de Commissie een document met richtsnoeren voor de evaluatie van het effect van waterbehandelingsprocessen op de aard van de in het oppervlaktewater en het grondwater aanwezige residuen publiceert. ( 1 ) Het evaluatieverslag bevat nadere gegevens over de identiteit en de specificatie van de werkzame stof. BIJLAGE II De bijlage bij Uitvoeringsverordening (EU) nr. 540/2011 wordt als volgt gewijzigd: 1. In deel A wordt vermelding 55 over propyzamide geschrapt. 2. In deel E wordt de volgende vermelding toegevoegd: Nr. Benaming, identificatienummers IUPAC-benaming Zuiverheid ( 1 ) Datum van goedkeuring Geldigheidsduur Specifieke bepalingen „9 Propyzamide CAS-nr.: 23950-58-5 CIPAC-nr.: 315 3,5-dichloor- N -(1,1-dimethylprop-2-ynyl)benzamide 920 g/kg 1 juli 2018 30 juni 2025 Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over propyzamide, en met name met de aanhangsels I en II daarvan. Bij hun algemene beoordeling moeten de lidstaten bijzondere aandacht besteden aan: — de bescherming van de toedieners; — de bescherming van het grondwater in kwetsbare gebieden; — de bescherming van vogels, zoogdieren, niet tot de doelsoorten behorende planten, de bodem en in het water levende organismen. De gebruiksvoorwaarden moeten, indien nodig, risicobeperkende maatregelen omvatten. Er moeten met name persoonlijke beschermingsmiddelen, zoals handschoenen, beschermende kleding en stevig schoeisel, worden gebruikt om te voorkomen dat het AOEL wordt overschreden voor de toediener. De aanvrager dient bij de Commissie, de lidstaten en de EFSA bevestigende informatie in met betrekking tot: 1. de voltooiing van de beoordeling van het toxicologische profiel van de metabolieten waarvan is geconstateerd dat zij in belangrijke concentraties voorkomen in primaire en wisselgewassen; 2. de afbraak in de bodem van de belangrijke metaboliet RH-24580; 3. het effect van waterbehandelingsprocessen op de aard van de in het oppervlaktewater en het grondwater aanwezige residuen, wanneer aan oppervlaktewater of grondwater drinkwater wordt onttrokken. De aanvrager dient de in punt 1 vermelde informatie uiterlijk op 31 oktober 2018 in, en de in punt 2 vermelde informatie uiterlijk op 30 april 2019. De aanvrager dient de in punt 3 bedoelde bevestigende informatie in binnen twee jaar nadat de Commissie een document met richtsnoeren voor de evaluatie van het effect van waterbehandelingsprocessen op de aard van de in het oppervlaktewater en het grondwater aanwezige residuen publiceert.” ( 1 ) Het evaluatieverslag bevat nadere gegevens over de identiteit en de specificatie van de werkzame stof.",
  "source": "EUR LEX"
}