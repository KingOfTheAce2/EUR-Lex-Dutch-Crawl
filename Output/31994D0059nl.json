{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0059:NL:HTML\">",
  "content": "EUR-Lex - 31994D0059 - NL Avis juridique important | 31994D0059 94/59/EG: Beschikking van de Commissie van 26 januari 1994 betreffende gezondheidsvoorschriften en gezondheidscertificering voor de invoer van vleesprodukten uit Bahrein en tot wijziging van Beschikking 79/542/EEG van de Raad en van Beschikking 91/449/EEG van de Commissie (Voor de EER relevante tekst) Publicatieblad Nr. L 027 van 01/02/1994 blz. 0053 - 0054 BESCHIKKING VAN DE COMMISSIE van 26 januari 1994 betreffende gezondheidsvoorschriften en gezondheidscertificering voor de invoer van vleesprodukten uit Bahrein en tot wijziging van Beschikking 79/542/EEG van de Raad en van Beschikking 91/449/EEG  van de Commissie (Voor de EER relevante tekst) (94/59/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen, varkens, schapen en geiten, van vers vlees en vleesprodukten uit derde landen (1),  laatstelijk gewijzigd bij Verordening (EEG) nr. 1601/92 (2), inzonderheid op de artikelen 21 bis en 22, Overwegende dat in Beschikking 79/542/EEG van de Raad (3), laatstelijk gewijzigd bij Beschikking 93/507/EEG van de Commissie (4), een lijst is vastgesteld van derde landen waaruit invoer van runderen, varkens, paardachtigen, schapen en geiten, vers  vlees en vleesprodukten door de Lid-Staten wordt toegestaan; Overwegende dat bij Beschikking 91/449/EEG van de Commissie (5), laatstelijk gewijzigd bij Beschikking 93/504/EEG (6), het model van de gezondheidscertificaten voor uit derde landen ingevoerde vleesprodukten is vastgesteld; Overwegende dat naar aanleiding van een bezoek van een veterinair inspectieteam van de Gemeenschap is gebleken dat Bahrein, ondanks de daar heersende dierziektesituatie, over veterinaire diensten met een bevredigend geachte structuur en organisatie  beschikt; dat een door de veterinaire dienst van dat land aangewezen officiële dierenarts zal toezien op de vervaardiging van bepaalde produkten die een warmtebehandeling hebben ondergaan en voor uitvoer naar de Gemeenschap bestemd zijn; Overwegende dat de gezondheidsvoorschriften en de gezondheidscertificering moeten worden aangepast naargelang van de dierziektesituatie in het betrokken derde land; Overwegende dat garanties werden gegeven dat het in Bahrein te verwerken verse vlees afkomstig is van inrichtingen die overeenkomstig de bepalingen van Richtlijn 72/462/EEG werden erkend; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. De Lid-Staten staan de invoer uit Bahrein toe van produkten die een van de volgende behandelingen hebben ondergaan: - een warmtebehandeling in een hermetisch gesloten container tot een F0-waarde van ten minste 3; - een warmtebehandeling waarbij een kerntemperatuur van minstens 80 °C is bereikt. 2. De Lid-Staten staan niet toe dat andere dan de in lid 1 genoemde categorieën vleesprodukten uit Bahrein worden ingevoerd. Artikel 2 In de bijlage, deel I, bij Beschikking 79/542/EEG wordt overeenkomstig de alfabetische volgorde van de ISO-code de volgende regel ingevoegd: \"\" ID=\"1\"> \"BH> ID=\"2\">Bahrein> ID=\"3\">o> ID=\"4\">o> ID=\"5\">o> ID=\"6\">o> ID=\"7\">o> ID=\"8\">o> ID=\"9\">o> ID=\"10\">o> ID=\"11\">o> ID=\"12\">o> ID=\"14\">(3) (4)> ID=\"16\">o> ID=\"17\">BH \".\"> Artikel 3 Beschikking 91/449/EEG wordt als volgt gewijzigd: 1. In bijlage B, deel II, wordt aan de lijst van landen waarvoor het model van gezondheidscertificaat mag worden gebruikt,  \"Bahrein\" toegevoegd. 2. In bijlage C, deel II, wordt aan de lijst  van landen waarvoor het model van gezondheidscertificaat mag worden gebruikt,  \"Bahrein\" toegevoegd. Artikel 4 Deze beschikking is gericht tot de Lid-Staten.Gedaan te Brussel, 26 januari 1994. Voor de Commissie René STEICHEN Lid van de Commissie (1) PB nr. L 302 van 31. 12. 1972, blz. 28. (2) PB nr. L 173 van 27. 6. 1992, blz. 13. (3) PB nr. L 146 van 14. 6. 1979, blz. 15. (4) PB nr. L 237 van 22. 9. 1993, blz. 36. (5) PB nr. L 240 van 29. 8. 1991, blz. 28. (6) PB nr. L 236 van 21. 9. 1993, blz. 16.",
  "source": "EUR LEX"
}