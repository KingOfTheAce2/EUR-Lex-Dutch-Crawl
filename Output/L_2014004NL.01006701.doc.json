{
  "url": "http://www.w3.org/1999/xhtml\"><!--",
  "content": "L_2014004NL.01006701.xml 9.1.2014 NL Publicatieblad van de Europese Unie L 4/67 GEDELEGEERDE RICHTLIJN 2014/12/EU VAN DE COMMISSIE van 18 oktober 2013 tot wijziging, met het oog op aanpassing aan de technische vooruitgang, van bijlage IV bij Richtlijn 2011/65/EU van het Europees Parlement en de Raad wat betreft een vrijstelling voor lood in soldeer op printplaten van detectoren en data-acquisitie-eenheden voor positronemissietomografen in apparatuur voor magnetischeresonantiebeeldvorming (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2011/65/EU van het Europees Parlement en de Raad van 8 juni 2011 betreffende beperking van het gebruik van bepaalde gevaarlijke stoffen in elektrische en elektronische apparatuur ( 1 ) , en met name artikel 5, lid 1, onder a), Overwegende hetgeen volgt: (1) Richtlijn 2011/65/EU verbiedt het gebruik van lood in elektrische en elektronische apparatuur die in de handel wordt gebracht. (2) Positronemissietomografen in apparatuur voor magnetischeresonantiebeeldvorming zijn aan sterke trillingen onderhevig. Uit onderzoek naar trillinggevoeligheid is gebleken dat verbindingen met loodvrij soldeer bij hevige trilling sneller defect raken dan verbindingen met tin/loodsoldeer. Gezien de specifieke gebruiksvoorwaarden en beperkte afmetingen van de apparatuur is het niet goed mogelijk sterke trillingen op mechanische wijze te vermijden of voldoende te verminderen. (3) Vervanging of verwijdering van lood is momenteel wetenschappelijk en technisch niet haalbaar. Een tijdelijke vrijstelling moet de fabrikanten voldoende tijd geven voor onderzoek naar geschikte loodvrije materialen en ontwerpen. (4) Richtlijn 2011/65/EU moet derhalve dienovereenkomstig worden gewijzigd, HEEFT DE VOLGENDE RICHTLIJN VASTGESTELD: Artikel 1 Bijlage IV bij Richtlijn 2011/65/EU wordt gewijzigd overeenkomstig de bijlage bij deze richtlijn. Artikel 2 1.   De lidstaten doen de nodige wettelijke en bestuursrechtelijke bepalingen in werking treden om uiterlijk op de laatste dag van de zesde maand na de inwerkingtreding aan deze richtlijn te voldoen. Zij delen de Commissie de tekst van die bepalingen onverwijld mee. Wanneer de lidstaten die bepalingen vaststellen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 18 oktober 2013. Voor de Commissie De voorzitter José Manuel BARROSO ( 1 ) PB L 174 van 1.7.2011, blz. 88 . BIJLAGE In bijlage IV bij Richtlijn 2011/65/EU wordt het volgende punt 32 ingevoegd: „32. Lood in soldeer op printplaten van detectoren en data-acquisitie-eenheden voor positronemissietomografen in apparatuur voor magnetischeresonantiebeeldvorming. Vervalt op 31 december 2019.”.",
  "source": "EUR LEX"
}