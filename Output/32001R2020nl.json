{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R2020:NL:HTML\">",
  "content": "EUR-Lex - 32001R2020 - NL Avis juridique important | 32001R2020 Verordening (EG) nr. 2020/2001 van de Commissie van 15 oktober 2001 betreffende de nomenclatuur van landen en gebieden voor de statistieken van de buitenlandse handel van de Gemeenschap en van de handel tussen de lidstaten (Voor de EER relevante tekst) Publicatieblad Nr. L 273 van 16/10/2001 blz. 0006 - 0014 Verordening (EG) nr. 2020/2001 van de Commissie van 15 oktober 2001 betreffende de nomenclatuur van landen en gebieden voor de statistieken van de buitenlandse handel van de Gemeenschap en van de handel tussen de lidstaten (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1172/95 van de Raad van 22 mei 1995 betreffende de statistieken van het goederenverkeer van de Gemeenschap en haar lidstaten met derde landen(1), laatstelijk gewijzigd bij Verordening (EG) nr. 1917/2000 van de Commissie(2), en met name op artikel 9, Overwegende hetgeen volgt: (1) De vaststelling van de nomenclatuur van landen en gebieden behoort volgens artikel 9 van Verordening (EG) nr. 1172/95 tot de bevoegdheden van de Commissie. (2) De vanaf 1 januari 2001 geldende versie is opgenomen in de bijlage bij Verordening (EG) nr. 2032/2000 van de Commissie(3). (3) De lettercodering van landen en gebieden is gebaseerd op de geldende ISO-tweelettercode, voorzover zij in overeenstemming is met de eisen van de communautaire wetgeving. Het is echter wenselijk te voorzien in een overgangsperiode om sommige lidstaten in staat te stellen zich aan de nieuwe situatie aan te passen. Met het oog op vereenvoudiging dient deze overgangsperiode af te lopen op het ogenblik waarop de bepalingen tot herziening van de regels betreffende het enig document van toepassing worden. (4) De in deze verordening vervatte maatregelen zijn in overeenstemming met het advies van het ComitÃ© voor de statistiek van het goederenverkeer met derde landen, HEEFT DE VOLGENDE VERORDENING VASTGESTELD: Artikel 1 De vanaf 1 januari 2002 geldende versie van de nomenclatuur van landen en gebieden voor de statistieken van de buitenlandse handel van de Gemeenschap en van de handel tussen de lidstaten is opgenomen in de bijlage bij deze verordening. Artikel 2 Deze verordening treedt in werking op 1 januari 2002. De lidstaten kunnen evenwel nog gebruikmaken van de driecijfercodes, die ook in de bijlage bij deze verordening staan vermeld, totdat de bepalingen tot herziening van de bijlagen 37 en 38 van Verordening (EEG) nr. 2454/93 van de Commissie(4) van toepassing zijn. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 oktober 2001. Voor de Commissie Pedro Solbes Mira Lid van de Commissie (1) PB L 118 van 25.5.1995, blz. 10. (2) PB L 229 van 9.9.2000, blz. 14. (3) PB L 243 van 28.9.2000, blz. 14. (4) PB L 253 van 11.10.1993, blz. 1. BIJLAGE NOMENCLATUUR VAN LANDEN EN GEBIEDEN VOOR DE STATISTIEKEN VAN DE BUITENLANDSE HANDEL VAN DE GEMEENSCHAP EN VAN DE HANDEL TUSSEN DE LIDSTATEN (Geldig met ingang van 1 januari 2002) >RUIMTE VOOR DE TABEL>",
  "source": "EUR LEX"
}