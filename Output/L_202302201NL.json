{
  "url": "http://www.w3.org/1999/xhtml\"><!--",
  "content": "L_202302201NL.000101.fmx.xml Publicatieblad van de Europese Unie NL Serie L 2023/2201 16.10.2023 BESLUIT (EU) 2023/2201 VAN DE RAAD van 28 september 2023 betreffende het namens de Europese Unie in te nemen standpunt in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité wat betreft de overeenkomstig artikel 23, lid 4, punt a), van Besluit nr. 1/2023 van het Gemengd Comité af te leggen verklaring DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 50, lid 2, Gezien het Verdrag betreffende de werking van de Europese Unie, en met name artikel 218, lid 9, Gezien het voorstel van de Europese Commissie, Overwegende hetgeen volgt: (1) Het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 1 ) (het “terugtrekkingsakkoord”) is door de Unie gesloten bij Besluit (EU) 2020/135 van de Raad ( 2 ) en is op 1 februari 2020 in werking getreden. (2) Krachtens artikel 23, lid 4, van Besluit nr. 1/2023 van het Gemengd Comité dat is ingesteld bij het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie van 24 maart 2023 tot vaststelling van regelingen met betrekking tot het Windsor-kader ( 3 ) (“Besluit nr. 1/2023”), is een aantal bepalingen van dat besluit van toepassing met ingang van 30 september 2023, mits de in artikel 23, lid 4, punten a) en b), bedoelde verklaringen in het Gemengd Comité zijn afgelegd. (3) Overeenkomstig artikel 182 van het terugtrekkingsakkoord maakt het Windsor-kader ( 4 ) integrerend deel uit van dat akkoord. (4) De Unie zal naar verwachting overeenkomstig artikel 23, lid 4, punt a), van Besluit nr. 1/2023 een verklaring afleggen in het Gemengd Comité. Met de door de Unie af te leggen verklaring bevestigt zij: i) dat het Verenigd Koninkrijk uitvoering geeft aan artikel 5 van Besluit nr. 6/2020 van het Gemengd Comité ( 5 ) door toegang te verlenen tot informatie in netwerken, informatiesystemen en databanken van het Verenigd Koninkrijk en tot nationale modules van het Verenigd Koninkrijk in systemen van de Unie als bedoeld in bijlage 1 bij dat besluit van het Gemengd Comité, ii) dat alle bestaande XI EORI-registraties correct zijn afgegeven; iii) dat het Verenigd Koninkrijk nieuwe richtsnoeren voor pakketten heeft opgesteld in overeenstemming met de in Besluit nr. 1/2023 vastgestelde regeling, en iv) dat het Verenigd Koninkrijk zijn unilaterale verklaring betreffende uitvoerprocedures voor goederen die Noord-Ierland verlaten naar andere delen van het Verenigd Koninkrijk, heeft afgegeven. (5) Het is passend het standpunt te bepalen dat namens de Unie moet worden ingenomen in het Gemengd Comité, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in het bij artikel 164, lid 1, van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité (het “Gemengd Comité”), wat betreft de overeenkomstig artikel 23, lid 4, punt a), van Besluit nr. 1/2023 van het Gemengd Comité af te leggen verklaring, wordt uiteengezet in de aan dit besluit gehechte ontwerpverklaring. Artikel 2 Dit besluit treedt in werking op de datum van de vaststelling ervan. Gedaan te Brussel, 28 september 2023. Voor de Raad De voorzitter F. GRANDE-MARLASKA GÓMEZ ( 1 ) PB L 29 van 31.1.2020, blz. 7 . ( 2 ) Besluit (EU) 2020/135 van de Raad van 30 januari 2020 betreffende de sluiting van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( PB L 29 van 31.1.2020, blz. 1 ). ( 3 ) PB L 102 van 17.4.2023, blz. 61 . ( 4 ) Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité van 24 maart 2023 ( PB L 102 van 17.4.2023, blz. 87 ). ( 5 ) Besluit nr. 6/2020 van het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité van 17 december 2020 tot vaststelling van de praktische werkafspraken voor de uitoefening van de rechten van vertegenwoordigers van de Unie als bedoeld in artikel 12, lid 2, van het Protocol inzake Ierland/Noord-Ierland ( PB L 443 van 30.12.2020, blz. 16 ). ONTWERP VERKLARING VAN DE UNIE IN HET BIJ HET AKKOORD INZAKE DE TERUGTREKKING VAN HET VERENIGD KONINKRIJK VAN GROOT-BRITTANNIË EN NOORD-IERLAND UIT DE EUROPESE UNIE EN DE EUROPESE GEMEENSCHAP VOOR ATOOMENERGIE INGESTELDE GEMENGD COMITÉ van …/2023 op grond van artikel 23, lid 4, punt a), van Besluit nr. 1/2023 van het Gemengd Comité Op grond van artikel 23, lid 4, punt a), van Besluit nr. 1/2023 van het Gemengd Comité dat is ingesteld bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie van 24 maart 2023 tot vaststelling van regelingen met betrekking tot het Windsor-kader (“Besluit nr. 1/2023”) verklaart de Unie dat zij bevestigt: i) dat het Verenigd Koninkrijk uitvoering geeft aan artikel 5 van Besluit nr. 6/2020 van het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité van 17 december 2020 tot vaststelling van de praktische werkafspraken voor de uitoefening van de rechten van vertegenwoordigers van de Unie als bedoeld in artikel 12, lid 2, van het Protocol inzake Ierland/Noord-Ierland, door toegang te verlenen tot informatie in netwerken, informatiesystemen en databanken van het Verenigd Koninkrijk en tot nationale modules van het Verenigd Koninkrijk in systemen van de Unie als bedoeld in bijlage 1 bij dat besluit van het Gemengd Comité, waarbij zij opmerkt dat het Verenigd Koninkrijk zich ertoe heeft verbonden aanzienlijke vooruitgang te boeken met betrekking tot de vereiste latentie en volledigheid van de gegevens, ondersteund door een bedrijfscontinuïteitsproces, en dat vertegenwoordigers van de Unie nog steeds toegang moeten krijgen tot dergelijke informatie in een toegankelijk formaat en op zodanige wijze dat zij risicoanalyses kunnen uitvoeren, met inbegrip van het in kaart brengen van recente en historische trends en patronen, en ii) dat alle bestaande XI EORI-registraties correct zijn afgegeven, en iii) dat het Verenigd Koninkrijk nieuwe richtsnoeren voor pakketten heeft opgesteld in overeenstemming met de in Besluit nr. 1/2023 vastgestelde regeling, en iv) dat het Verenigd Koninkrijk zijn unilaterale verklaring betreffende uitvoerprocedures voor goederen die Noord-Ierland verlaten naar andere delen van het Verenigd Koninkrijk, heeft afgegeven. ELI: http://data.europa.eu/eli/dec/2023/2201/oj ISSN 1977-0758 (electronic edition)",
  "source": "EUR LEX"
}