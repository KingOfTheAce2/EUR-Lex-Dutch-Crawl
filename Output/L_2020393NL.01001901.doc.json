{
  "url": "http://www.w3.org/1999/xhtml\">",
  "content": "L_2020393NL.01001901.xml 23.11.2020 NL Publicatieblad van de Europese Unie L 393/19 BESLUIT (GBVB) 2020/1748 VAN DE RAAD van 20 november 2020 tot wijziging van Besluit (GBVB) 2019/797 betreffende beperkende maatregelen tegen cyberaanvallen die de Unie of haar lidstaten bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 mei 2019 Besluit (GBVB) 2019/797 ( 1 ) vastgesteld. (2) De Raad heeft op 30 juli 2020 Besluit (GBVB) 2020/1127 ( 2 ) vastgesteld, waarbij zes natuurlijke personen en drie entiteiten of lichamen werden toegevoegd aan de in de bijlage bij Besluit (GBVB) 2019/797 opgenomen lijst van natuurlijke personen en rechtspersonen, entiteiten en lichamen die aan beperkende maatregelen onderworpen zijn. (3) Over twee natuurlijke personen op de lijst is geactualiseerde informatie ontvangen. (4) Besluit (GBVB) 2019/797 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2019/797 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 20 november 2020. Voor de Raad De voorzitter M. ROTH ( 1 ) Besluit (GBVB) 2019/797 van de Raad van 17 mei 2019 betreffende beperkende maatregelen tegen cyberaanvallen die de Unie of haar lidstaten bedreigen ( PB L 129 I van 17.5.2019, blz. 13 ). ( 2 ) Besluit (GBVB) 2020/1127 van de Raad van 30 juli 2020 tot wijziging van Besluit (GBVB) 2019/797 betreffende beperkende maatregelen tegen cyberaanvallen die de Unie of haar lidstaten bedreigen ( PB L 246 van 30.7.2020, blz. 12 ). BIJLAGE In de bijlage bij Besluit (GBVB) 2019/797 worden onder de subrubriek “A. Natuurlijke Personen” de vermeldingen 1 en 2 vervangen door de volgende vermeldingen: Naam Identificatiegegevens Motivering Datum van plaatsing op de lijst “1. GAO Qiang Geboortedatum: 4 oktober 1983 Geboorteplaats: Provincie Shandong, China Adres: Room 1102, Guanfu Mansion, 46 Xinkai Road, Hedong District, Tianjin, China Nationaliteit: Chinees Geslacht: man Gao Qiang is betrokken bij “Operation Cloud Hopper”, een reeks cyberaanvallen afkomstig van buiten de Unie die aanzienlijke gevolgen hebben en een externe bedreiging vormen voor de Unie of haar lidstaten, en die aanzienlijke gevolgen voor derde landen hebben. “Operation Cloud Hopper” was gericht op informatiesystemen van multinationale ondernemingen op zes continenten, waaronder in de Unie gevestigde ondernemingen, en heeft het mogelijk gemaakt ongeautoriseerde toegang te verkrijgen tot commercieel gevoelige gegevens, wat tot significante economische verliezen heeft geleid. De actor bekend als “APT10” (“Advanced Persistent Threat 10”) (ook bekend als “Red Apollo”, “CVNX”, “Stone Panda”, “MenuPass” en “Potassium”) voerde “Operation Cloud Hopper” uit. Gao Qiang kan worden gelinkt aan APT10, onder meer door zijn banden met de commando- en controle-infrastructuur van APT10. Bovendien had Huaying Haitai, een entiteit die op de lijst is geplaatst voor het ondersteunen en faciliteren van “Operation Cloud Hopper”, Gao Qiang in dienst. Hij heeft banden met Zhang Shilong, die ook op de lijst is geplaatst in verband met “Operation Cloud Hopper”. Gao Qiang heeft derhalve banden met zowel Huaying Haitai als Zhang Shilong. 30.7.2020 2. ZHANG Shilong Geboortedatum: 10 september 1981 Geboorteplaats: China Adres: Hedong, Yuang Road nr. 121, Tianjin, China Nationaliteit: Chinees Geslacht: man Zhang Shilong is betrokken bij “Operation Cloud Hopper”, een reeks cyberaanvallen afkomstig van buiten de Unie die aanzienlijke gevolgen hebben en een externe bedreiging vormen voor de Unie of haar lidstaten, en die aanzienlijke gevolgen voor derde landen hebben. “Operation Cloud Hopper” was gericht op informatiesystemen van multinationale ondernemingen op zes continenten, waaronder in de Unie gevestigde ondernemingen, en heeft het mogelijk gemaakt ongeautoriseerde toegang te verkrijgen tot commercieel gevoelige gegevens, wat tot significante economische verliezen heeft geleid. De actor bekend als “APT10” (“Advanced Persistent Threat 10”) (ook bekend als “Red Apollo”, “CVNX”, “Stone Panda”, “MenuPass” en “Potassium”) voerde “Operation Cloud Hopper” uit. Zhang Shilong kan worden gelinkt aan APT10, onder meer door de malware die hij heeft ontwikkeld en getest in verband met de door APT10 uitgevoerde cyberaanvallen. Bovendien had Huaying Haitai, een entiteit die op de lijst is geplaatst voor het ondersteunen en faciliteren van “Operation Cloud Hopper”, Zhang Shilong in dienst. Hij heeft banden met Gao Qiang, die ook op de lijst is geplaatst in verband met “Operation Cloud Hopper”. Zhang Shilong heeft derhalve banden met zowel Huaying Haitai als Gao Qiang. 30.7.2020”",
  "source": "EUR LEX"
}