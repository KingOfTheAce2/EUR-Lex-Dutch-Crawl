{
  "url": "http://www.w3.org/1999/xhtml\"><!--",
  "content": "L_2015078NL.01001601.xml 24.3.2015 NL Publicatieblad van de Europese Unie L 78/16 BESLUIT (EU) 2015/493 VAN DE RAAD van 17 maart 2015 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountants van de Latvijas Banka DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien Aanbeveling ECB/2015/3 van de Europese Centrale Bank van 3 februari 2015 aan de Raad van de Europese Unie betreffende de externe accountants van de Latvijas Banka ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants, die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van de Latvijas Banka is na de audit van het boekjaar 2014 geëindigd. Het is derhalve noodzakelijk om met ingang van het boekjaar 2015 externe accountants te benoemen. (3) De Latvijas Banka heeft KPMG Baltics SIA geselecteerd als haar externe accountants voor de boekjaren 2015 tot en met 2019. (4) De Raad van bestuur van de ECB heeft aanbevolen om KPMG Baltics SIA te benoemen tot externe accountants van de Latvijas Banka voor de boekjaren 2015 tot en met 2019. (5) De aanbeveling van de Raad van bestuur van de ECB dient te worden gevolgd en Besluit 1999/70/EG van de Raad ( 2 ) dient dienovereenkomstig te worden aangepast, HEEFT HET VOLGENDE BESLUIT VASTGESTELD: Artikel 1 Artikel 1, lid 18, van Besluit 1999/70/EG wordt vervangen door het volgende: „18.   KPMG Baltics SIA worden aanvaard als externe accountants van de Latvijas Banka voor de boekjaren 2015 tot en met 2019.” . Artikel 2 Dit besluit wordt van kracht op de dag van de kennisgeving ervan. Artikel 3 Dit besluit is gericht tot de Europese Centrale Bank. Gedaan te Brussel, 17 maart 2015. Voor de Raad De voorzitter E. RINKĒVIČS ( 1 ) PB C 51 van 13.2.2015, blz. 4 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}