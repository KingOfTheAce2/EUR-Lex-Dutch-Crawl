{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0531:NL:HTML\">",
  "content": "EUR-Lex - 31988D0531 - NL Avis juridique important | 31988D0531 88/531/EEG: Beschikking van de Commissie van 7 oktober 1988 houdende goedkeuring van de bijwerking van het kaderprogramma voor de landbouwvoorlichting in Italië overeenkomstig Verordening (EEG) nr. 270/79 van de Raad (Slechts de tekst in de Italiaanse taal is authentiek) Publicatieblad Nr. L 291 van 25/10/1988 blz. 0080 - 0080 ***** BESCHIKKING  VAN DE COMMISSIE van 7 oktober 1988 houdende goedkeuring van de bijwerking van het kaderprogramma voor de landbouwvoorlichting in Italië overeenkomstig Verordening (EEG) nr. 270/79 van de Raad (Slechts de tekst in de Italiaanse taal is authentiek) (88/531/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 270/79 van de Raad van 6 februari 1979 inzake de ontwikkeling van de landbouwvoorlichting in Italië (1), laatstelijk gewijzigd bij Verordening (EEG) nr. 1094/88 (2), en met name op artikel 3, Gelet op Beschikking 81/234/EEG van de Commissie van 23 maart 1981 houdende goedkeuring van het kaderprogramma voor de landbouwvoorlichting in Italië (3); Overwegende dat de Italiaanse Regering op 20 januari 1988 een bijgewerkte tekst van het kaderprogramma voor de landbouwvoorlichting in Italië heeft meegedeeld waarin rekening is gehouden met de wijzigingen die met name zijn aangebracht bij Verordening (EEG) nr. 1760/87 van de Raad (4); Overwegende dat het bijgewerkte kaderprogramma in overeenstemming is met de in Verordening (EEG) nr. 270/79 vastgestelde bepaalde voorwaarden en doelstellingen; Overwegende dat het Comité van het Europees Oriëntatie- en Garantiefonds voor de Landbouw (EOGFL) over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De door de Italiaanse Regering overeenkomstig Verordening (EEG) nr. 270/79 op 20 januari 1988 meegedeelde bijwerking van het kaderprogramma voor de landbouwvoorlichting in Italië wordt goedgekeurd. Artikel 2 Deze beschikking is gericht tot de Italiaanse Republiek. Gedaan te Brussel, 7 oktober 1988. Voor de Commissie Frans ANDRIESSEN Vice-Voorzitter (1) PB nr. L 38 van 14. 2. 1979, blz. 6. (2) PB nr. L 106 van 27. 4. 1988, blz. 28. (3) PB nr. L 110 van 22. 4. 1981, blz. 20. (4) PB nr. L 167 van 26. 6. 1987, blz. 1.",
  "source": "EUR LEX"
}