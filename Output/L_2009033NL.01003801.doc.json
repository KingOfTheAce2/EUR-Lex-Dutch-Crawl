{
  "url": "http://www.w3.org/1999/xhtml\">",
  "content": "L_2009033NL.01003801.xml 3.2.2009 NL Publicatieblad van de Europese Unie L 33/38 BESCHIKKING VAN DE COMMISSIE van 29 januari 2009 inzake de goedkeuring van de rekeningen van bepaalde betaalorganen in Estland, Nederland en Portugal betreffende de door het Europees Landbouwgarantiefonds (ELGF) gefinancierde uitgaven over het begrotingsjaar 2007 (Kennisgeving geschied onder nummer C(2009) 414) (Slechts de teksten in de Estse, de Nederlandse en de Portugese taal zijn authentiek) (2009/87/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name op de artikelen 30 en 32, Na raadpleging van het Comité voor de landbouwfondsen, Overwegende hetgeen volgt: (1) Bij Beschikking 2008/396/EG van de Commissie ( 2 ) zijn voor het begrotingsjaar 2007 de rekeningen van alle betaalorganen goedgekeurd, behalve die van het Estse betaalorgaan „PRIA”, het Griekse betaalorgaan „OPEKEPE”, het Finse betaalorgaan „MAVI”, het Italiaanse betaalorgaan „ARBEA”, het Maltese betaalorgaan „MRAE”, het Nederlandse betaalorgaan „Dienst Regelingen” en de Portugese betaalorganen „IFADAP”, „INGA” en „IFAP”. (2) Nadat nieuwe gegevens zijn verstrekt en aanvullende controles zijn verricht, kan de Commissie nu een besluit nemen over de volledigheid, de juistheid en de waarheidsgetrouwheid van de rekeningen die zijn ingediend door het Estse betaalorgaan „PRIA”, het Nederlandse betaalorgaan „Dienst Regelingen” en het Portugese betaalorgaan „INGA”. (3) In artikel 10, lid 2, eerste alinea, van Verordening (EG) nr. 885/2006 van de Commissie van 21 juni 2006 houdende uitvoeringsbepalingen van Verordening (EG) nr. 1290/2005 van de Raad met betrekking tot de erkenning van de betaalorganen en andere instanties en de goedkeuring van de rekeningen inzake het ELGF en het ELFPO ( 3 ) is bepaald dat het bedrag dat overeenkomstig de in lid 1, eerste alinea, van dat artikel bedoelde beschikking tot goedkeuring van de rekeningen moet worden ingevorderd bij of betaald aan elke lidstaat, wordt vastgesteld door de voorschotten die tijdens het betrokken begrotingsjaar, in dit geval 2007, zijn betaald, af te trekken van de overeenkomstig lid 1 van dat artikel voor datzelfde jaar erkende uitgaven. Dit bedrag wordt afgetrokken van of opgeteld bij de voorschotten op de uitgaven van de tweede maand na de maand waarin de beschikking tot goedkeuring van de rekeningen is gegeven. (4) Krachtens artikel 32, lid 5, van Verordening (EG) nr. 1290/2005 worden de financiële gevolgen van de niet-invordering van in verband met onregelmatigheden verschuldigde bedragen voor 50 % door de betrokken lidstaat en voor 50 % door de Gemeenschapsbegroting gedragen als de invordering niet heeft plaatsgevonden binnen vier jaar na de datum van het eerste administratieve of gerechtelijke proces-verbaal, of binnen acht jaar na die datum als over de terugvordering een zaak is aangespannen bij een nationale rechtbank. In artikel 32, lid 3, van die verordening is bepaald dat de lidstaten de Commissie bij de indiening van de jaarrekeningen een samenvattend overzicht van de in verband met onregelmatigheden ingeleide terugvorderingsprocedures moeten bezorgen. De bepalingen over de manier waarop de lidstaten de terug te vorderen bedragen moeten rapporteren zijn vastgesteld in Verordening (EG) nr. 885/2006. In bijlage III bij die verordening zijn de modellen opgenomen voor de tabellen 1 en 2 die de lidstaten in 2008 moesten indienen. Op basis van de door de lidstaten ingevulde tabellen moet de Commissie een beschikking geven over de financiële gevolgen van het na respectievelijk vier of acht jaar nog steeds achterwege blijven van invordering van in verband met onregelmatigheden verschuldigde bedragen. De onderhavige beschikking laat toekomstige conformiteitsbeschikkingen op grond van artikel 32, lid 8, van Verordening (EG) nr. 1290/2005 onverlet. (5) Overeenkomstig artikel 32, lid 6, van Verordening (EG) nr. 1290/2005 kunnen de lidstaten besluiten de terugvordering niet voort te zetten. Een dergelijk besluit kan alleen worden genomen indien het totaal van de reeds gemaakte en de nog te verwachten terugvorderingskosten hoger is dan het terug te vorderen bedrag of indien de invordering onmogelijk blijkt als gevolg van de overeenkomstig het nationale recht geconstateerde en erkende insolventie van de debiteur of van de personen die juridisch aansprakelijk zijn voor de onregelmatigheid. Als dat besluit is genomen binnen vier jaar na de datum van het eerste administratieve of gerechtelijke proces-verbaal, of binnen acht jaar na die datum indien over de terugvordering een zaak is aangespannen bij een nationale rechtbank, worden de financiële gevolgen van de niet-invordering voor 100 % door de Gemeenschapsbegroting gedragen. De bedragen waarvoor de lidstaten hebben besloten de terugvordering niet voort te zetten, en de redenen voor dat besluit moeten worden vermeld in het in artikel 32, lid 3, van Verordening (EG) nr. 1290/2005 bedoelde samenvattende overzicht. Die bedragen worden niet ten laste van de betrokken lidstaten gebracht en worden bijgevolg gedragen door de Gemeenschapsbegroting. De onderhavige beschikking laat toekomstige conformiteitsbeschikkingen op grond van artikel 32, lid 8, van Verordening (EG) nr. 1290/2005 onverlet. (6) Bij de goedkeuring van de rekeningen van de betrokken betaalorganen moet de Commissie rekening houden met de bedragen die op grond van Beschikking 2008/396/EG reeds zijn ingehouden op de betalingen aan de betrokken lidstaten. (7) Overeenkomstig artikel 30, lid 2, van Verordening (EG) nr. 1290/2005 doet de onderhavige beschikking geen afbreuk aan latere beschikkingen van de Commissie waarbij uitgaven die niet overeenkomstig de communautaire voorschriften blijken te zijn gedaan, alsnog aan communautaire financiering worden onttrokken, HEEFT DE VOLGENDE BESCHIKKING GEGEVEN: Artikel 1 De rekeningen van het Estse betaalorgaan „PRIA”, het Nederlandse betaalorgaan „Dienst Regelingen” en het Portugese betaalorgaan „INGA” betreffende de door het Europees Landbouwgarantiefonds (ELGF) gefinancierde uitgaven over het begrotingsjaar 2007 worden goedgekeurd. De bedragen die op grond van deze beschikking bij de betrokken lidstaten moeten worden ingevorderd of aan hen moeten worden betaald, met inbegrip van de bedragen die voortvloeien uit de toepassing van artikel 32, lid 5, van Verordening (EG) nr. 1290/2005, worden vastgesteld in de bijlage. Artikel 2 Deze beschikking is gericht tot de Republiek Estland, het Koninkrijk der Nederlanden en de Portugese Republiek. Gedaan te Brussel, 29 januari 2009. Voor de Commissie Mariann FISCHER BOEL Lid van de Commissie ( 1 ) PB L 209 van 11.8.2005, blz. 1 . ( 2 ) PB L 139 van 29.5.2008, blz. 33 . ( 3 ) PB L 171 van 23.6.2006, blz. 90 . BIJLAGE GOEDKEURING VAN DE REKENINGEN VAN DE BETAALORGANEN BEGROTINGSJAAR 2007 BIJ DE LIDSTAAT IN TE VORDEREN OF AAN DE LIDSTAAT TE BETALEN BEDRAG Noot: Nomenclatuur 2009: 05 07 01 06, 05 02 16 02, 6701, 6702, 6803. LS 2007 — Uitgaven/bestemmingsontvangsten van de betaalorganen waarvan de rekeningen zijn Totaal a + b Verlagingen en schorsingen voor het hele begrotingsjaar ( 1 ) Verlagingen overeenkomstig art. 32 van Verord. (EG) nr. 1290/2005 Totaal incl. verlagingen en schorsingen Voor het begrotingsjaar aan de lidstaat verrichte betalingen ( 2 ) Bij de lidstaat in te vorderen (–) of aan de lidstaat te betalen (+) bedrag Op grond van Beschikking 2008/396/EG bij de lidstaat ingevorderd (–) of aan de lidstaat betaald (+) bedrag Op grond van de onderhavige beschikking bij de lidstaat in te vorderen (–) of aan de lidstaat te betalen (+) bedrag ( 3 ) goedgekeurd afgesplitst = in de jaarlijkse declaratie opgenomen uitgaven/bestemmingsontvangsten = totaal van de in de maandelijkse declaraties opgenomen uitgaven/bestemmingsontvangsten a = xxxxx – A (kol. i) b = xxxxx – A (kol. h) c = a + b d = xxxxx – C1 (kol. e) e = xxxxx – ART32 f = c + d + e g h = f – g i j = h – i EE EEK 48 756 155,26 0,00 48 756 155,26 0,00 0,00 48 756 155,26 43 218 699,70 5 537 455,56 0,00 5 537 455,56 EE EUR 35 127 040,45 0,00 35 127 040,45 0,00 0,00 35 127 040,45 35 126 777,91 262,54 0,00 262,54 NL EUR 1 013 075 985,35 0,00 1 013 075 985,35 – 197 851,62 –99 891,82 1 012 778 241,91 1 014 343 940,20 –1 565 698,29 0,00 –1 565 698,29 PT EUR 528 151 439,51 189 388 757,34 717 540 196,85 –35 399,52 0,00 717 504 797,33 717 209 444,82 295 352,51 0,00 295 352,51 LS Uitgaven ( 4 ) Bestemmingsontvangsten ( 4 ) Suikerfonds Artikel 32 (= e) Totaal (= j) Uitgaven ( 5 ) Bestemmingsontvangsten ( 5 ) 05 07 01 06 6701 05 02 16 02 6803 6702 k l m n o p = k + l + m + n + o EE EEK 5 537 455,56 0,00 0,00 0,00 0,00 5 537 455,56 EE EUR 262,54 0,00 0,00 0,00 0,00 262,54 NL EUR 163 611,00 –1 629 417,47 0,00 0,00 –99 891,82 –1 565 698,29 PT EUR 295 352,51 0,00 0,00 0,00 0,00 295 352,51 ( 1 ) Nederland heeft de „andere verlagingen” (–1 338,54 EUR) reeds in zijn rekeningen verwerkt. De verlagingen en schorsingen omvatten die welke in het kader van de regeling voor de betalingen zijn verricht, en voorts met name de correcties wegens de in de maanden augustus, september en oktober 2007 geconstateerde overschrijdingen van de betalingstermijn. ( 2 ) De in euro's verrichte betalingen zijn uitgesplitst naargelang van de valuta waarin de declaraties waren uitgedrukt. In het geval van Estland zijn de totale uitgaven verdeeld in het in euro’s luidende deel en het in de nationale valuta luidende deel (art. 2 van Verordening (EG) nr. 883/2006 van de Commissie). ( 3 ) Het bedrag waarvan is uitgegaan bij de berekening van het bij de lidstaat in te vorderen of aan de lidstaat te betalen bedrag, is het totaal van de jaarlijkse declaratie in het geval van de goedgekeurde uitgaven (kol. a), respectievelijk het totaal van de maandelijkse declaraties in het geval van de afgesplitste uitgaven (kol. b). Toe te passen wisselkoers: artikel 7, lid 2, van Verordening (EG) nr. 883/2006. ( 4 ) Een eventuele aanpassing van de bestemmingsontvangsten in het voordeel van de lidstaat moet worden gedeclareerd ten laste van post 05 07 01 06. ( 5 ) Een eventuele aanpassing van de bestemmingsontvangsten voor het Suikerfonds in het voordeel van de lidstaat moet worden gedeclareerd ten laste van post 05 02 16 02. Noot: Nomenclatuur 2009: 05 07 01 06, 05 02 16 02, 6701, 6702, 6803.",
  "source": "EUR LEX"
}