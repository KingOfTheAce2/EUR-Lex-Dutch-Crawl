{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1210:NL:HTML\">",
  "content": "EUR-Lex - 32003R1210 - NL Avis juridique important | 32003R1210 Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 Publicatieblad Nr. L 169 van 08/07/2003 blz. 0006 - 0023 Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 60 en 301, Gelet op Gemeenschappelijk Standpunt 2003/495/GBVB inzake Irak en tot intrekking van de Gemeenschappelijke Standpunten 1996/741/GBVB en 2002/599/GBVB(1), Gezien het voorstel van de Commissie, Overwegende hetgeen volgt: (1) Overeenkomstig Resolutie 661 (1990) van de VN-Veiligheidsraad en daaropvolgende relevante resoluties, met name Resolutie 986 (1995), heeft de Raad een uitgebreid embargo ingesteld op de handel met Irak. Dit embargo is op dit moment vastgelegd in Verordening (EG) nr. 2465/96 van de Raad van 17 december 1996 betreffende de onderbreking van de economische en financiële betrekkingen tussen de Europese Gemeenschap en Irak(2). (2) Bij Resolutie 1483 (2003) van 22 mei 2003 heeft de Veiligheidsraad besloten dat, afgezien van bepaalde uitzonderingen, de verbodsbepalingen met betrekking tot de handel met Irak en de verlening van financiële of economische middelen aan Irak niet langer van toepassing zijn. (3) De resolutie voorziet in intrekking van de uitgebreide restricties op de handel, met uitzondering van het verbod op de uitvoer van wapens en verwant materieel naar Irak, en in vervanging van deze uitgebreide restricties door specifieke restricties op de opbrengsten van de uitvoer van aardolie, aardolieproducten en aardgas uit Irak en op de handel in goederen die deel uitmaken van het cultureel erfgoed van Irak, teneinde de veilige terugkeer van deze goederen te vergemakkelijken. (4) De resolutie stelt ook dat bepaalde tegoeden en economische middelen, met name die van de voormalige Iraakse president Saddam Hussein en hoge functionarissen van zijn regime, bevroren dienen te worden, op voorwaarde dat daartoe is besloten door het bij punt 6 van Resolutie 661 (1990) van de VN-Veiligheidsraad opgerichte comité, en dat deze tegoeden vervolgens aan het Ontwikkelingsfonds voor Irak moeten worden overgedragen. (5) Teneinde de lidstaten in staat te stellen de overdracht van bevroren tegoeden, economische middelen en opbrengsten uit economische middelen naar het Ontwikkelingsfonds voor Irak te laten plaatsvinden, moet er worden voorzien in een bepaling om deze tegoeden en economische middelen vrij te geven. (6) De resolutie bepaalt verder dat door Irak uitgevoerde aardolie, aardolieproducten en aardgas, alsmede de betalingen voor dergelijke goederen, gevrijwaard dienen te blijven voor juridische procedures, conservatoir beslag, derdenbeslag of executie door al degenen die vorderingen hebben op Irak. Deze tijdelijke maatregel is noodzakelijk met het oog op de bevordering van de economische wederopbouw van Irak en de herschikking van de schuld van Irak. Dit dient ertoe bij te dragen dat de bedreiging voor de internationale vrede en veiligheid die de huidige situatie in Irak vormt, uit de weg wordt geruimd, in het gezamenlijk belang van de internationale gemeenschap, met name de Gemeenschap en haar lidstaten. (7) Gemeenschappelijk Standpunt 2003/495/GBVB voorziet in wijziging van de huidige regeling van de Gemeenschap, teneinde die aan te passen aan Resolutie 1483 (2003). (8) Deze maatregelen vallen onder het toepassingsgebied van het Verdrag. Derhalve is, met name ter voorkoming van concurrentievervalsing, communautaire wetgeving nodig om de betreffende besluiten van de Veiligheidsraad uit te voeren voor wat het grondgebied van de Gemeenschap betreft. Voor de toepassing van deze verordening wordt het grondgebied van de Gemeenschap geacht, overeenkomstig de in het Verdrag vastgestelde voorwaarden, de grondgebieden van de lidstaten waarop het Verdrag van toepassing is, mede te omvatten. (9) Met het oog op de totstandbrenging van maximale juridische zekerheid binnen de Gemeenschap, dienen de namen en andere relevante gegevens die betrekking hebben op door de VN-autoriteiten geïdentificeerde natuurlijke of rechtspersonen, groepen of entiteiten waarvan de tegoeden en economische middelen bevroren dienen te worden, te worden gepubliceerd, en dient verder binnen de Gemeenschap een procedure te worden vastgesteld om deze lijsten te wijzigen. (10) Om praktische redenen is het wenselijk dat de Commissie wordt gemachtigd de bijlagen bij deze verordening met de lijst van cultuurgoederen, de lijsten van personen, instellingen en entiteiten waarvan de tegoeden en economische middelen dienen te worden bevroren, en de lijst van bevoegde autoriteiten, te wijzigen. (11) De bevoegde instanties van de lidstaten dienen in voorkomend geval de bevoegdheid te krijgen om toe te zien op de naleving van de bepalingen van deze verordening. (12) De Commissie en de lidstaten dienen elkaar op de hoogte te houden van de krachtens deze verordening getroffen maatregelen en van verdere relevante informatie waarover zij in verband met deze verordening beschikken, en dienen met het bij Resolutie 661(1990) ingestelde comité samen te werken, in het bijzonder door dat comité informatie te verstrekken. (13) De lidstaten dienen regels vast te stellen met betrekking tot de sancties die van toepassing zijn op schendingen van de bepalingen van deze verordening en erop toe te zien dat deze worden geïmplementeerd. Die sancties moeten doeltreffend, evenredig en afschrikkend zijn. (14) Aangezien de uitgebreide handelssancties van Verordening (EG) nr. 2465/96 vervangen worden door de specifieke handelsrestricties van deze verordening, en deze verordening maatregelen tot bevriezing omvat die door de economische actoren onmiddellijk dienen te worden toegepast, dient erop te worden toegezien dat de sancties bij schendingen van deze verordening kunnen worden opgelegd zodra deze in werking treedt. (15) Ter wille van de duidelijkheid dient Verordening (EG) nr. 2465/96 in haar geheel te worden ingetrokken. (16) Verordening (EEG) nr. 3541/92 van de Raad van 7 december 1992 waarbij het verboden wordt gevolg te geven aan Iraakse eisen in verband met contracten en transacties op de uitvoering waarvan Resolutie 661 (1990) van de Veiligheidsraad van de Verenigde Naties en verwante resoluties van toepassing zijn(3) moet van kracht blijven, HEEFT DE VOLGENDE VERORDENING VASTGESTELD: Artikel 1 Voor de toepassing van deze verordening gelden de onderstaande definities: 1. \"Sanctiecomité\": het bij Resolutie 661 (1990) van de Veiligheidsraad van de Verenigde Naties ingestelde comité; 2. \"tegoeden\": financiële activa en economische voordelen van enigerlei aard, inclusief, maar niet daartoe beperkt: a) contanten, cheques, geldvorderingen, wissels, postwissels en andere betaalmiddelen; b) deposito's bij financiële instellingen of andere entiteiten, saldi op rekeningen, schulden en schuldbewijzen; c) in het openbaar en ondershands verhandelde waardepapieren en schuldbewijzen, inclusief aandelen, certificaten van waardepapieren, obligaties, promesses, warrants, schuldbekentenissen en derivatencontracten; d) interesten, dividenden of andere inkomsten over of waarde voortkomende uit of gegenereerd door activa; e) krediet, recht op compensatie, garanties, uitvoeringsgaranties of andere financiële verplichtingen; f) kredietbrieven, connossementen, koopbrieven; g) bewijsstukken van een belang in fondsen of financiële middelen; h) ieder ander exportfinancieringsbewijs. 3. \"economische middelen\": activa van enigerlei aard, materieel of immaterieel, roerend of onroerend, die geen tegoeden vormen, maar kunnen worden gebruikt om tegoeden, goederen of diensten te verkrijgen; 4. \"bevriezing van tegoeden\": het voorkomen van het op enigerlei wijze muteren, overmaken, corrigeren en gebruiken van of omgaan met tegoeden met als gevolg wijzigingen van hun omvang, bedrag, locatie, eigenaar, bezit, onderscheidende kenmerken, bestemming of verdere wijzigingen waardoor het gebruik van bedoelde tegoeden, inclusief het beheer van een beleggingsportefeuille, mogelijk zou worden gemaakt; 5. \"bevriezing van economische middelen\": het voorkomen van het gebruiken van economische middelen om op enigerlei wijze tegoeden, goederen of diensten te verkrijgen, inclusief, maar niet daartoe beperkt, door deze te verkopen, verhuren of verhypothekeren; 6. \"Ontwikkelingsfonds voor Irak\": het Ontwikkelingsfonds voor Irak dat wordt beheerd door de Centrale Bank van Irak. Artikel 2 Alle opbrengsten van de uitvoer van aardolie, aardolieproducten en aardgas uit Irak, als bedoeld in bijlage I, worden vanaf 22 mei 2003 overgedragen aan het Ontwikkelingsfonds voor Irak onder de voorwaarden van Resolutie 1483 (2003) van de Veiligheidsraad, en met name van de punten 20 en 21, totdat een internationaal erkende, representatieve Iraakse regering naar behoren is samengesteld. Artikel 3 1. Het volgende is verboden: a) de invoer of het binnenbrengen op het grondgebied van de Gemeenschap van, b) de uitvoer of het verwijderen van het grondgebied van de Gemeenschap van en c) de handel in Iraakse cultuurgoederen en andere voorwerpen van archeologisch, historisch, cultureel, groot wetenschappelijk en religieus belang, met inbegrip van de in bijlage II opgenomen voorwerpen, indien deze illegaal uit Irak zijn meegenomen, met name indien i) de voorwerpen een integrerend onderdeel vormen van de openbare collecties die worden vermeld in de inventarissen van Iraakse musea, archieven of vaste collecties van bibliotheken, of in de inventarissen van Irakese religieuze instellingen, of ii) redelijkerwijs kan worden vermoed dat de goederen Irak hebben verlaten zonder de toestemming van hun rechtmatige eigenaar of in strijd met de Iraakse wet- en regelgeving. 2. Deze verbodsbepalingen zijn niet van toepassing indien wordt aangetoond dat a) de culturele voorwerpen vóór 6 augustus 1990 uit Irak zijn uitgevoerd, of b) de culturele voorwerpen aan de Iraakse instellingen worden teruggegeven overeenkomstig de doelstelling van veilige terugkeer in punt 7 van Resolutie 1483 (2003) van de VN-Veiligheidsraad. Artikel 4 1. Alle tegoeden en economische middelen van de vorige regering van Irak, of van overheidsinstellingen, overheidsondernemingen, met inbegrip van bedrijven naar privaat recht waarin de overheid een meerderheidsaandeel heeft, of agentschappen van de Republiek Irak, als geïdentificeerd door het Sanctiecomité en opgenomen in bijlage III, die zich op of na 22 mei 2003 buiten Irak bevonden, worden bevroren. 2. Alle tegoeden en economische middelen, die toebehoren aan, eigendom zijn van of in het bezit zijn van de volgende personen, als geïdentificeerd door het Sanctiecomité en opgenomen in bijlage IV, worden bevroren: a) voormalig president Saddam Hussein, b) hoge functionarissen van zijn regime, c) hun naaste familieleden, of d) rechtspersonen, instanties of entiteiten waarvan de eigendom of de zeggenschap, direct of indirect, berust bij de onder de punten a), b) en c) bedoelde personen of door enige natuurlijke of rechtspersoon die namens hen of op hun aanwijzing handelt. 3. Er mogen geen tegoeden direct of indirect ter beschikking worden gesteld van of ten behoeve van de in de bijlagen III en IV genoemde natuurlijke of rechtspersonen, instanties of entiteiten. 4. Er mogen geen economische middelen direct of indirect ter beschikking worden gesteld van of ten behoeve van de in de bijlagen III en IV genoemde natuurlijke of rechtspersonen, instanties of entiteiten, indien die personen, groepen of entiteiten daardoor in staat worden gesteld tegoeden, goederen of diensten te verkrijgen. Artikel 5 1. Het crediteren van bevroren rekeningen is toegestaan, op voorwaarde dat de gecrediteerde bedragen eveneens worden bevroren. 2. Deze verordening schrijft niet voor dat de overdracht van tegoeden ten behoeve van een begunstigde in de Gemeenschap door of via een Iraakse bank die aan de voorwaarden van artikel 4, lid 1, voldoet, moet worden bevroren, indien die overdracht betrekking heeft op de betaling van door klanten van die bank bestelde goederen en diensten. Zij vormt geen beperking voor de geldigheid en het gebruik van door Iraakse banken op verzoek van hun klanten afgegeven garanties en kredietbrieven die voldoen aan de vereisten van artikel 4, lid 1, en bestemd zijn om door deze klanten in de Gemeenschap bestelde goederen en diensten te betalen. Artikel 6 Tegoeden, economische middelen en opbrengsten uit economische middelen die op grond van artikel 4 zijn bevroren, worden slechts vrijgegeven met het oog op overdracht, aan het Ontwikkelingsfonds voor Irak, dat wordt beheerd door de Centrale Bank van Irak, onder de voorwaarden die zijn neergelegd in Resolutie 1483 (2003) van de VN-Veiligheidsraad. Artikel 7 1. Het is verboden om bewust en opzettelijk deel te nemen aan activiteiten die ertoe strekken of tot gevolg hebben dat, direct of indirect, de bepalingen van artikel 4 worden ontdoken of de in de artikelen 2 en 3 bedoelde transacties worden bevorderd. 2. Alle informatie waaruit blijkt dat de bepalingen van deze verordening worden of zijn ontdoken, dient ter kennis te worden gebracht van de in bijlage V genoemde bevoegde autoriteiten van de lidstaten, alsmede, direct of via deze bevoegde autoriteiten, van de Commissie. Artikel 8 1. Onverminderd de toepasselijke voorschriften inzake rapportage, vertrouwelijkheid en beroepsgeheim en onverminderd de bepalingen van artikel 284 van het Verdrag, dienen natuurlijke en rechtspersonen, entiteiten en instanties: a) alle informatie die de naleving van deze verordening zou vergemakkelijken, zoals rekeningen en bedragen die overeenkomstig artikel 4 zijn bevroren, onverwijld te verstrekken aan de in bijlage V genoemde bevoegde autoriteiten van de lidstaten waar zij hun woonplaats hebben of gevestigd zijn, alsmede, direct of via deze bevoegde autoriteiten, aan de Commissie; b) bij de verificatie van deze informatie samen te werken met de in bijlage V genoemde bevoegde autoriteiten. 2. Alle overeenkomstig dit artikel verstrekte of ontvangen informatie mag uitsluitend worden gebruikt voor de doeleinden waarvoor de informatie werd verstrekt of ontvangen. 3. Alle direct door de Commissie ontvangen, aanvullende informatie wordt ter beschikking gesteld van de bevoegde autoriteiten van de betrokken lidstaten. Artikel 9 De bevriezing van tegoeden en economische middelen, die wordt verricht in het vertrouwen dat die maatregel in overeenstemming is met deze verordening, mag geen aanleiding geven tot enigerlei aansprakelijkheid van de natuurlijke of rechtspersoon of entiteit die deze bevriezing implementeert, of van de directeuren of werknemers daarvan, tenzij het bewijs wordt geleverd dat de tegoeden en economische middelen zijn bevroren als gevolg van nalatigheid. Artikel 10 1. Zijn gevrijwaard van juridische procedures, conservatoir beslag, derdenbeslag of executie: a) aardolie, aardolieproducten en aardgas van oorsprong uit Irak, totdat de eigendom naar een koper is overgegaan; b) opbrengsten en verplichtingen die voortvloeien uit de verkoop van aardolie, aardolieproducten en aardgas van oorsprong uit Irak, met inbegrip van betalingen voor dergelijke goederen die zijn gestort in het Ontwikkelingsfonds voor Irak, dat wordt beheerd door de Centrale Bank van Irak; c) overeenkomstig artikel 4 bevroren tegoeden en economische middelen; d) het Ontwikkelingsfonds voor Irak, dat wordt beheerd door de Centrale Bank van Irak. 2. In afwijking van lid 1, zijn de opbrengsten en verplichtingen die voortvloeien uit de verkoop van aardolie, aardolieproducten en aardgas van oorsprong uit Irak, en het Ontwikkelingsfonds voor Irak niet gevrijwaard van vorderingen op basis van de aansprakelijkheid van Irak voor schade als gevolg van milieuongevallen die zich voordoen na 22 mei 2003. Artikel 11 De Commissie wordt gemachtigd om: a) bijlage II in voorkomend geval te wijzigen, b) de bijlagen III en IV te wijzigen of aan te vullen op basis van de besluiten van de Veiligheidsraad van de Verenigde Naties of het Sanctiecomité, en c) bijlage V te wijzigen op basis van de door de lidstaten verstrekte informatie. Artikel 12 Onverminderd de rechten en verplichtingen van de lidstaten op grond van het Handvest van de Verenigde Naties onderhoudt de Commissie alle nodige contacten met het Sanctiecomité met het oog op de doeltreffende implementatie van deze verordening. Artikel 13 De Commissie en de lidstaten stellen elkaar onmiddellijk in kennis van de krachtens deze verordening getroffen maatregelen. Zij stellen elkaar in kennis van alle relevante informatie waarover zij in verband met deze verordening beschikken, in het bijzonder informatie die zij overeenkomstig artikel 8 hebben verkregen en informatie over schendingen van de bepalingen van deze verordening, handhavingsproblemen en uitspraken van nationale rechters. Artikel 14 Deze verordening is van toepassing onverminderd alle rechten of verplichtingen uit hoofde van internationale overeenkomsten of contracten die vóór de inwerkingtreding van deze verordening werden gesloten, dan wel uit hoofde van licenties of vergunningen die vóór die datum werden toegekend. Artikel 15 1. De lidstaten dienen regels vast te stellen met betrekking tot de sancties die van toepassing zijn op schendingen van de bepalingen van deze verordening, en alle nodige maatregelen te nemen om ervoor te zorgen dat deze worden geïmplementeerd. De sancties moeten doeltreffend, evenredig en afschrikkend zijn. 2. In afwachting van de vaststelling, in voorkomend geval, van daartoe strekkende wetgeving, zijn bij inbreuken op deze verordening de desbetreffende sancties van toepassing die door de lidstaten zijn vastgesteld in uitvoering van artikel 7, lid 3, van Verordening (EG) nr. 2465/96. 3. Iedere lidstaat onderneemt gerechtelijke stappen tegen natuurlijke of rechtspersonen, groepen of entiteiten die onder zijn rechtsbevoegdheid vallen, in geval van schending van een van de in deze verordening vastgestelde restrictieve bepalingen door die personen, groepen of entiteiten. Artikel 16 Deze verordening is van toepassing: a) op het grondgebied van de Gemeenschap, met inbegrip van haar luchtruim, b) aan boord van vlieg- of vaartuigen die onder de jurisdictie van een lidstaat vallen, c) op alle zich elders bevindende natuurlijke personen die onderdaan van een lidstaat zijn, d) op elke volgens het recht van een lidstaat erkende of opgerichte rechtspersoon, groep of entiteit, e) op elke rechtspersoon, groep of entiteit die commercieel actief is in de Gemeenschap. Artikel 17 Verordening (EG) nr. 2465/96 wordt ingetrokken. Artikel 18 1. Deze verordening treedt in werking op de dag volgende op die van haar bekendmaking in het Publicatieblad van de Europese Unie. 2. Met uitzondering van de artikelen 4 en 6, is zij van toepassing vanaf 23 mei 2003. 3. Artikel 10 is van toepassing tot en met 31 december 2007. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 juli 2003. Voor de Raad De voorzitter F. Frattini (1) Zie bladzijde 72 van dit Publicatieblad. (2) PB L 337 van 27.12.1996, blz. 1. Verordening laatstelijk gewijzigd bij Verordening (EG) nr. 208/2003 van de Commissie (PB L 28 van 4.2.2003, blz. 26). (3) PB L 361 van 10.12.1992, blz. 1. BIJLAGE I Lijst van de in artikel 2 bedoelde goederen >RUIMTE VOOR DE TABEL> BIJLAGE II Lijst van de in artikel 3 bedoelde goederen >RUIMTE VOOR DE TABEL> BIJLAGE III Lijst van in artikel 4, leden 1, 3 en 4, bedoelde overheidsinstellingen, overheidsondernemingen, agentschappen, natuurlijke en rechtspersonen, instanties of entiteiten van de vorige regering van Irak p.m. BIJLAGE IV Lijst van in artikel 4, leden 2, 3 en 4, bedoelde natuurlijke en rechtspersonen, instanties of entiteiten die banden hebben met het regime van voormalig president Saddam Hussein 1. NAAM: Saddam Hussein Al-Tikriti ALIAS: Abu Ali GEBOORTEDATUM/GEBOORTEPLAATS: 28 april 1937, al-Awja, bij Tikrit NATIONALITEIT: Iraakse GRONDSLAG UNSC-RESOLUTIE 1483: Genoemd in 1483 2. NAAM: Qusay Saddam Hussein Al-Tikriti GEBOORTEDATUM/GEBOORTEPLAATS: 1965 of 1966, Bagdad NATIONALITEIT: Iraakse GRONDSLAG UNSC-RESOLUTIE 1483: Tweede zoon van Saddam; Leider Speciale Republikeinse Garde, Speciale Veiligheidsorganisatie en Republikeinse Garde 3. NAAM: Uday Saddam Hussein Al-Tikriti GEBOORTEDATUM/GEBOORTEPLAATS: 1964 of 1967, Bagdad NATIONALITEIT: Iraakse GRONDSLAG UNSC-RESOLUTIE 1483: Oudste zoon van Saddam; Leider paramilitaire organisatie Fedayeen Saddam 4. NAAM: Abid Hamid Mahmud Al-Tikriti ALIAS: Abid Hamid Bid Hamid Mahmud Col Abdel Hamid Mahmoud Abed Mahmoud Hammud GEBOORTEDATUM/GEBOORTEPLAATS: Circa 1957, al-Awja, bij Tikrit NATIONALITEIT: Iraakse GRONDSLAG UNSC-RESOLUTIE 1483: Saddam's presidentiële secretaris en voornaamste adviseur 5. NAAM: Ali Hassan Al-Majid Al-Tikriti ALIAS: Al-Kimawi GEBOORTEDATUM/GEBOORTEPLAATS: 1943, al-Awja, bij Tikrit, Irak NATIONALITEIT: Iraakse GRONDSLAG UNSC-RESOLUTIE 1483: Presidentieel adviseur en hooggeplaatst lid Revolutionaire Commandoraad 6. NAAM: Izzat Ibrahim al-Duri ALIAS: Abu Brays Abu Ahmad GEBOORTEDATUM/GEBOORTEPLAATS: 1942, al-Dur NATIONALITEIT: Iraakse GRONDSLAG UNSC-RESOLUTIE 1483: Adjunct-opperbevelhebber Iraakse strijdkrachten, Adjunct-secretaris Regionaal Commando Baath-partij, Vice-voorzitter Revolutionaire Commandoraad 7. NAAM: Hani Abd-Al-Latif Tilfah Al-Tikriti GEBOORTEDATUM/GEBOORTEPLAATS: Circa 1962, al-Awja, bij Tikrit NATIONALITEIT: Iraakse GRONDSLAG UNSC-RESOLUTIE 1483: Nummer twee van de Speciale Veiligheidsorganisatie 8. NAAM: Aziz Salih al-Numan GEBOORTEDATUM/GEBOORTEPLAATS: 1941 of 1945, An Nasiriyah NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij; Voormalig gouverneur van Karbala en An Najaf; Voormalig minister van landbouw en landbouwhervorming (1986-1987) 9. NAAM: Muhammad Hamza Zubaidi GEBOORTEDATUM/GEBOORTEPLAATS: 1938, Babylon, Babil NATIONALITEIT: Iraakse GRONDSLAG UNSC-RESOLUTIE 1483: Voormalig minister-president 10. NAAM: Kamal Mustafa Abdallah ALIAS: Kamal Mustafa Abdallah Sultan al-Tikriti GEBOORTEDATUM/GEBOORTEPLAATS: 1952 of 4 mei 1955, Tikrit NATIONALITEIT: Iraakse GRONDSLAG UNSC-RESOLUTIE 1483: Secretaris Republikeinse Garde; Voormalig bevelhebber van de Speciale Republikeinse Gardes en van beide Korpsen van de Republikeinse Garde 11. NAAM: Barzan Abd al-Ghafur Sulaiman Majid Al-Tikriti ALIAS: Barzan Razuki Abd al-Ghafur GEBOORTEDATUM/GEBOORTEPLAATS: 1960, Salah al-Din NATIONALITEIT: Iraakse GRONDSLAG UNSC-RESOLUTIE 1483: Bevelhebber Speciale Republikeinse Garde 12. NAAM: Muzahim Sa'b Hassan Al-Tikriti GEBOORTEDATUM/GEBOORTEPLAATS: Circa 1946 of 1949 of 1960, Salah al-Din of al-Awja bij Tikrit NATIONALITEIT: Iraakse GRONDSLAG UNSC-RESOLUTIE 1483: Voormalig leider Iraakse Luchtverdedigingsmacht; Adjunct-directeur Organisatie Militaire Industrialisering 13. NAAM: Ibrahim Ahmad Abd al-Sattar Muhammed Al-Tikriti GEBOORTEDATUM/GEBOORTEPLAATS: 1950, Mosul NATIONALITEIT: Iraakse GRONDSLAG UNSC-RESOLUTIE 1483: Chef-staf strijdkrachten 14. NAAM: Saif-al-Din Fulayyih Hassan Taha Al-Rawi ALIAS: Ayad Futayyih Al-Rawi GEBOORTEDATUM/GEBOORTEPLAATS: 1953, Ramadi NATIONALITEIT: Iraakse GRONDSLAG UNSC-RESOLUTIE 1483: Chef-staf Republikeinse Garde 15. NAAM: Rafi Abd-al-Latif Tilfah Al-Tikriti GEBOORTEDATUM/GEBOORTEPLAATS: Circa 1954, Tikrit NATIONALITEIT: Iraakse GRONDSLAG UNSC-RESOLUTIE 1483: Directeur Directoraat Algemene Veiligheid 16. NAAM: Tahir Jalil Habbush Al-Tikriti GEBOORTEDATUM/GEBOORTEPLAATS: 1950, Tikrit NATIONALITEIT: Iraakse GRONDSLAG UNSC-RESOLUTIE 1483: Directeur Iraakse Inlichtingendiensten; Hoofd Directoraat Algemene Veiligheid 1997-1999 17. NAAM: Hamid Raja Shalah Al-Tikriti ALIAS: Hassan Al-Tikriti; Hamid Raja-Shalah Hassum Al-Tikriti; GEBOORTEDATUM/GEBOORTEPLAATS: 1950, Bayji, Gouvernement Salah al-Din NATIONALITEIT: Iraakse GRONDSLAG UNSC-RESOLUTIE 1483: Bevelhebber luchtmacht 18. NAAM: Latif Nusayyif Jasim Al-Dulaymi GEBOORTEDATUM/GEBOORTEPLAATS: Circa 1941, ar-Rashidiyah, voorstad van Bagdad NATIONALITEIT: Iraakse GRONDSLAG UNSC-RESOLUTIE 1483: Adjunct-voorzitter Militair Bureau Baath-partij; minister van Werkgelegenheid en Sociale Zaken (1993-1996) 19. NAAM: Abd-al-Tawwab Mullah Huwaysh GEBOORTEDATUM/GEBOORTEPLAATS: Circa 1957 of 14 maart 1942, Mosul of Bagdad NATIONALITEIT: Iraakse GRONDSLAG UNSC-RESOLUTIE 1483: Vice-minister-president; Directeur Organisatie Militaire Industrialisering 20. NAAM: Taha Yassin Ramadan Al-Jizrawi GEBOORTEDATUM/GEBOORTEPLAATS: Circa 1938, Mosul NATIONALITEIT: Iraakse GRONDSLAG UNSC-RESOLUTIE 1483: Vice-president sedert 1991 21. NAAM: Rukan Razuki Abd-al-Ghafur Sulaiman Al-Tikriti ALIAS: Rukan Abdal-Ghaffur Sulayman al-Majid; Rukan Razuqi Abd al-Ghafur Al-Majid; Rukan Abd al-Ghaffur al-Majid Al-Tikriti Abu Walid; GEBOORTEDATUM/GEBOORTEPLAATS: 1956, Tikrit NATIONALITEIT: Iraakse GRONDSLAG UNSC-RESOLUTIE 1483: Hoofd Tribale Zaken in het Presidentieel Bureau 22. NAAM: Jamal Mustafa Abdallah Sultan Al-Tikriti GEBOORTEDATUM/GEBOORTEPLAATS: 4 mei 1955, al-Samnah, bij Tikrit NATIONALITEIT: Iraakse GRONDSLAG UNSC-RESOLUTIE 1483: Adjunct-hoofd Tribale Zaken in het Presidentieel Bureau 23. NAAM: Mizban Khadr Hadi GEBOORTEDATUM/GEBOORTEPLAATS: 1938, District Mandali, Diyala NATIONALITEIT: Iraakse GRONDSLAG UNSC-RESOLUTIE 1483: Lid Regionaal Commando Baath-partij en Revolutionaire Commandoraad sedert 1991 24. NAAM: Taha Muhyi-al-Din Ma'ruf GEBOORTEDATUM/GEBOORTEPLAATS: 1924, Sulaymaniyah NATIONALITEIT: Iraakse GRONDSLAG UNSC-RESOLUTIE 1483: Vice-president Revolutionaire Commandoraad 25. NAAM: Tariq Aziz ALIAS: Tariq Mikhail Aziz GEBOORTEDATUM/GEBOORTEPLAATS: 1 juli 1936, Mosul of Bagdad NATIONALITEIT: Iraakse GRONDSLAG UNSC-RESOLUTIE 1483: Vice-minister-president; PASPOORT: (juli 1997): nr. 34409/129 26. NAAM: Walid Hamid Tawfiq Al-Tikriti ALIAS: Walid Hamid Tawfiq al-Nasiri GEBOORTEDATUM/GEBOORTEPLAATS: 1954, Tikrit NATIONALITEIT: Iraakse GRONDSLAG UNSC-RESOLUTIE 1483: Gouverneur van Basra 27. NAAM: Sultan Hashim Ahmad Al-Ta'i GEBOORTEDATUM/GEBOORTEPLAATS: 1944, Mosul NATIONALITEIT: Iraakse GRONDSLAG UNSC-RESOLUTIE 1483: Minister van Defensie 28. NAAM: Hikmat Mizban Ibrahim al-Azzawi GEBOORTEDATUM/GEBOORTEPLAATS: 1934, Diyala NATIONALITEIT: Iraakse GRONDSLAG UNSC-RESOLUTIE 1483: Vice-minister-president en minister van Financiën 29. NAAM: Mahmud Dhiyab Al-Ahmed GEBOORTEDATUM/GEBOORTEPLAATS: 1953, Bagdad of Mosul NATIONALITEIT: Iraakse GRONDSLAG UNSC-RESOLUTIE 1483: Minister van Binnenlandse Zaken 30. NAAM: Ayad Futayyih Khalifa Al-Rawi GEBOORTEDATUM/GEBOORTEPLAATS: Circa 1942, Rawah NATIONALITEIT: Iraakse GRONDSLAG UNSC-RESOLUTIE 1483: Chef-staf Quds-brigade, 2001-2003; Voormalig Gouverneur van Bagdad en Ta'mim 31. NAAM: Zuhair Talib Abd-al-Sattar Al-Naqib GEBOORTEDATUM/GEBOORTEPLAATS: Circa 1948 NATIONALITEIT: Iraakse GRONDSLAG UNSC-RESOLUTIE 1483: Directeur Militaire Inlichtingen 32. NAAM: Amir Hamudi Hassan Al-Sa'di GEBOORTEDATUM/GEBOORTEPLAATS: 5 april 1938, Bagdad NATIONALITEIT: Iraakse GRONDSLAG UNSC-RESOLUTIE 1483: Presidentieel wetenschappelijk adviseur; Eerste adjunct-hoofd Organisatie Militaire Industrialisering, 1988-1991; Voormalig president Technisch Korps voor Speciale Projecten; PASPOORTEN:?nr. 33301/862 Afgegeven op: 17 oktober 1997 Verstrijkt op: 1 oktober 2005? M0003264580 Afgegeven op: onbekend Verstrijkt op: onbekend? H0100009 Afgegeven op: mei 2001 Verstrijkt op: onbekend 33. NAAM: Amir Rashid Muhammad Al-Ubaidi GEBOORTEDATUM/GEBOORTEPLAATS: 1939, Bagdad NATIONALITEIT: Iraakse GRONDSLAG UNSC-RESOLUTIE 1483: Minister van Oliezaken, 1996-2003; Hoofd Organisatie Militaire Industrialisering, begin jaren 1990. 34. NAAM: Husam Muhammad Amin Al-Yassin GEBOORTEDATUM/GEBOORTEPLAATS: 1953 of 1958, Tikrit NATIONALITEIT: Iraakse GRONDSLAG UNSC-RESOLUTIE 1483: Hoofd Nationaal Directoraat Monitoring 35. NAAM: Muhammad Mahdi Al-Salih GEBOORTEDATUM/GEBOORTEPLAATS: 1947 of 1949, Gouvernement al-Anbar NATIONALITEIT: Iraakse GRONDSLAG UNSC-RESOLUTIE 1483: Minister van Handel, 1987-2003; Chef Presidentieel Bureau, halverwege jaren 1980 36. NAAM: Sab'awi Ibrahim Hassan Al-Tikriti GEBOORTEDATUM/GEBOORTEPLAATS: 1947, Tikrit NATIONALITEIT: Iraakse GRONDSLAG UNSC-RESOLUTIE 1483: Presidentieel adviseur; Directeur Algemene Veiligheid, begin jaren 1990; Chef Iraakse Inlichtingendiensten, 1990- 1991; Halfbroer van Saddam Hussein 37. NAAM: Watban Ibrahim Hassan Al-Tikriti ALIAS: Watab Ibrahim al-Hassan GEBOORTEDATUM/GEBOORTEPLAATS: 1952, Tikrit NATIONALITEIT: Iraakse GRONDSLAG UNSC-RESOLUTIE 1483: Presidentieel adviseur; Minister van Binnenlandse Zaken, begin jaren 1990; Halfbroer van Saddam Hussein 38. NAAM: Barzan Ibrahim Hassan Al-Tikriti GEBOORTEDATUM/GEBOORTEPLAATS: 1951, Tikrit NATIONALITEIT: Iraakse GRONDSLAG UNSC-RESOLUTIE 1483: Presidentieel adviseur; Permanent vertegenwoordiger bij de VN (Genève), 1989-1998; Hoofd Iraakse Inlichtingendiensten, begin jaren 1980; Halfbroer van Saddam Hussein 39. NAAM: Huda Salih Mahdi Ammash GEBOORTEDATUM/GEBOORTEPLAATS: 1953, Bagdad NATIONALITEIT: Iraakse GRONDSLAG UNSC-RESOLUTIE 1483: Lid Regionaal Commando Baath-partij; Hoofd biologische laboratoria, Organisatie Militaire Industrialisering, halverwege jaren 1990; Voormalig Hoofd Studenten- en Jongerenbureau Baath-partij; Voormalig hoofd Professioneel Bureau Vrouwenzaken; 40. NAAM: Abd-al-Baqi Abd-al-Karim Abdallah Al-Sa'dun GEBOORTEDATUM/GEBOORTEPLAATS: 1947 NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Diyala Adjunct-bevelhebber voor de Zuidelijke Regio, 1998- 2000; Voormalig woordvoerder van het Parlement 41. NAAM: Muhammad Zimam Abd-al-Razzaq Al-Sa'dun GEBOORTEDATUM/GEBOORTEPLAATS: 1942, District Suq Ash-Shuyukh, Dhi-Qar NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, At-Tamin; Minister van Binnenlandse Zaken, 1995-2001 42. NAAM: Samir Abd al-Aziz Al-Najim GEBOORTEDATUM/GEBOORTEPLAATS: 1937 of 1938, Bagdad NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Oost-Bagdad; 43. NAAM: Humam Abd-al-Khaliq Abd-al-Ghafur ALIAS: Humam 'Abd al-Khaliq 'Abd al-Rahman; Humam 'Abd-al-Khaliq Rashid GEBOORTEDATUM/GEBOORTEPLAATS: 1945, Ar-Ramadi NATIONALITEIT: Iraakse GRONDSLAG UNSC-RESOLUTIE 1483: Minister van Hoger Onderwijs en Onderzoek, 1992-1997, 2001-2003; Minister van Cultuur, 1997-2001; Directeur en adjunct-directeur Iraakse Organisatie voor Kernenergie, jaren 1980; PASPOORT: nr. 0018061/104, afgegeven op 12 september 1993 44. NAAM: Yahia Abdallah Al-Ubaidi NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, al-Basra 45. NAAM: Nayif Shindakh Thamir Ghalib NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, An-Najaf; Lid van het Iraakse Parlement; NOOT: Overleden in 2003 46. NAAM: Saif-al-Din Al-Mashhadani GEBOORTEDATUM/GEBOORTEPLAATS: 1956, Bagdad NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Al-Muthanna 47. NAAM: Fadil Mahmud Gharib ALIAS: Gharib Muhammad Fazel al-Mashaikhi GEBOORTEDATUM/GEBOORTEPLAATS: 1944, Dujail NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Babil; Voorzitter Algemene Federatie van Iraakse Vakbonden 48. NAAM: Muhsin Khadr Al-Khafaji NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, al-Qadisyah 49. NAAM: Rashid Taan Kathim NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, al-Anbar 50. NAAM: Ugla Abid Sakr Al-Zubaisi ALIAS: Saqr al-Kabisi Abd Aqala GEBOORTEDATUM/GEBOORTEPLAATS: 1944, Kubaisi, al-Anbar NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Maysan 51. NAAM: Ghazi Hammud Al-Ubaidi GEBOORTEDATUM/GEBOORTEPLAATS: 1944, Bagdad NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Wasit 52. NAAM: Adil Abdallah Mahdi GEBOORTEDATUM/GEBOORTEPLAATS: 1945, al-Dur NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Dhi-Qar; Voormalig voorzitter van de Baath-partij voor Diyala en al-Anbar 53. NAAM: Qaid Hussein Al-Awadi NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Ninawa; Voormalig gouverneur van An-Najaf, circa 1998-2002 54. NAAM: Khamis Sirhan Al-Muhammad ALIAS: Dr. Fnu Mnu Khamis NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Karbala 55. NAAM: Sa'd Abd-al-Majid Al-Faisal Al-Tikriti GEBOORTEDATUM/GEBOORTEPLAATS: 1944, Tikrit NATIONALITEIT: Iraakse GRONDSLAG UNSC-RESOLUTIE 1483: Voorzitter Regionaal Commando Baath-partij, Salah Ad-Din; Voormalig ondersecretaris voor Veiligheidszaken, ministerie van Buitenlandse Zaken BIJLAGE V Lijst van in de artikelen 7 en 8 bedoelde bevoegde autoriteiten BELGIË Service Public fédéral Économie, PME, Classes moyennes et Énergie Administration des relations économiques Politique d'accès aux marchés Service: Licences 60, Rue Général Leman B-1040 Bruxelles Tél. (32-2) 206 58 11 Fax (32-2) 230 83 22 Federale Overheidsdienst Economie, KMO, Middenstand en Energie Bestuur economische betrekkingen Marktordening Dienst: vergunningen 60, Generaal Lemanstraat B-1040 Brussel Tél. (32-2) 206 58 11 Fax (32-2) 230 83 22 Service Public fédéral Finances Administration de la Trésorerie Avenue des Arts, 30 B-1040 Bruxelles Fax (32-2) 233 75 18 E-mail: quesfinvragen.tf@minfin.fed.be mailto:quesfinvragen.tf@minfin.fed.be Federale Overheidsdienst Financiën Administratie van de Thesaurie Kunstlaan, 30 B-1040 Brussel Fax (32-2) 233 75 18 E-mail: quesfinvragen.tf@minfen.fed.be mailto:quesfinvragen.tf@minfin.fed.be DENEMARKEN Erhvervs- og Boligstyrelsen Dahlerups Pakhus Langelinie Allé 17 DK-2100 København Ø Tel. (45) 35 46 60 00 Fax (45) 35 46 60 01 DUITSLAND Voor tegoeden en financiële vermogensbestandendelen: Deutsche Bundesbank Postfach 100 602 D-60006 Frankfurt am Main Tel. (49-69) 956 61 Fax (49-69) 560 10 71 Voor Iraakse cultuurgoederen: Zollkriminalamt Bergisch Gladbacher Str. 837 D-51069 Köln Tel. (49-221) 67 20 Fax (49-221) 672 45 00 E-mail: poststelle@zka.bfinv.de Internet: www.zollkriminalamt.de GRIEKENLAND Υπουργείο Εθνικής Οικονομίας και Οικονομικών Γενική Γραμματεία Διεθνών Σχέσεων Γενική Διεύθυνση Πολιτικού Προγραμματισμού και Εφαρμογής Διεύθυνση Διεθνών Οικονομικών Θεμάτων Τηλ. 301 03286021, 03286051 Φαξ 301 03286094, 03286059 E-mail: e3c@dos.gr (Ministry of Economy and Economics General Secretariat of International Relations General Directorate for Policy Planning and Implementation Directory for International Economy Issues Tel. 301 03286021, 03286051 Fax 301 03286094, 03286059 E-mail: e3c@dos.gr) SPANJE Ministerio de Economía Secretaría General de Comercio Exterior P° de la Castellana 162 E-28046 Madrid Tel. (34-91) 349 38 60 Fax (34-91) 457 28 63 FRANKRIJK Ministère de l'économie, des finances et de l'industrie Direction du Trésor Service des affaires européennes et internationales Sous-direction E 139, rue de Bercy F-75572 Paris Cedex 12 Tél. (33-1) 44 87 72 85 Fax (33-1) 53 18 96 37 Ministère des Affaires étrangères Direction des Nations unies et des Organisations internationales Sous-direction des affaires politiques 37, quai d'Orsay F-75700 Paris 07SP Tél. (33-1) 43 17 46 78/5968/5032 Fax (33-1) 43 17 46 91 IERLAND Licensing Unit Department of Enterprise, Trade and Employment Block C Earlsfort Centre Hatch Street Dublin 2 Ireland Tel. (353-1) 631 25 34 Fax (353-1) 631 25 62 ITALIË Ministero delle Attività Produttive D. G. per la Politica Commerciale e per la Gestione del Regime degli Scambi Divisione IV - UOPAT Viale Boston, 35 I-00144 Roma Dirigente: Tel. (39-6) 59 64 75 34 Fax (39-6) 59 64 75 06 Collaboratori: Tel. (39-6) 59 93 32 95 Fax (3-6) 59 93 24 30 LUXEMBURG Ministère des affaires étrangères, du commerce extérieur, de la coopération, de l'action humanitaire et de la défense Direction des relations économiques internationales BP 1602 L-1016 Luxembourg Tel. (352) 478-1 ou 478-2350 Fax (352) 22 20 48 Office des licences BP 113 L-2011 Luxembourg Tel. (352) 478 23 70 Fax (352) 46 61 38 Ministère des finances 3, rue de la Congrégation L-1352 Luxembourg Tel. (352) 478-2712 Fax (352) 47 52 41 NEDERLAND Algemene coördinatie van sancties tegen Irak Ministerie van Buitenlandse Zaken Departement Politieke Zaken Postbus 20061 2500 EB Den Haag Nederland Fax (31-70) 348 46 38 Tel. (31-70) 348 62 11 e-mail: DPZ@minbuza.nl Specifiek voor financiële sancties: Ministerie van Financiën Directie Financiële Markten/Afdeling Integriteit Postbus 20201 2500 EE Den Haag Fax (31-70) 342 79 18 Tel. (31-70) 342 81 48 Voor Iraakse cultuurgoederen: Inspectie Cultuurbezit Prins Willem-Alexander Hof 28 2595 BE Den Haag Tel. (31-70) 302 81 20 Fax (31-70) 365 19 14 OOSTENRIJK Bundesministerium für Wirtschaft und Arbeit Abteilung C2/2 Außenwirtschaftsadministration Stubenring 1 A-1010 Wien Tel. (43-1) 711 00/8345 Fax (43-1) 711 00/8386 Österreichische Nationalbank Otto-Wagner-Platz 3 A-1090 Wien Tel. (43-1) 404-20-0 Fax (43-1) 404 20 73 99 PORTUGAL Ministério dos Negócios Estrangeiros Direcção Geral dos Assuntos Multilaterais Direcção de Serviços das Organizações Políticas Multilaterais Largo do Rilvas, P-1399-030 Lisboa Portugal E-mail: spm@sg.mne.gov.pt Tel. (351-21) 394 67 02 Fax (351-21) 394 60 73 FINLAND Ulkoasiainministeriö/Utrikesministeriet PL/PB 176 FIN -00161 Helsinki/Helsingfors Tel. (358) 916 05 59 00 Fax (358) 916 05 57 07 ZWEDEN Utrikesdepartementet Rättssekretariatet för EU-frågor S-103 39 Stockholm Tel. (46) 8 405 10 00 Fax (46) 8 723 11 76 VERENIGD KONINKRIJK H M Treasury International Financial Services Team 1 Horseguards Road London SW1A 2HQ United Kingdom Tel. (44-207) 270 55 50, Fax (44-207) 270 54 30 Bank of England Financial Sanctions Unit Threadneedle Street London EC2R 8AH United Kingdom Tel. (44-207) 601 47 68 Fax (44-207) 601 43 09 EUROPESE GEMEENSCHAP Commission of the European Communities Directorate-General for External Relations Directorate CFSP Unit A.2: Legal and institutional matters for external relations - Sanctions CHAR 12/163 B-1049 Bruxelles/Brussel Tel. (32-2) 295 81 48, 296 25 56 Fax (32-2) 296 75 63 E-mail: relex-sanctions@cec.eu.int",
  "source": "EUR LEX"
}