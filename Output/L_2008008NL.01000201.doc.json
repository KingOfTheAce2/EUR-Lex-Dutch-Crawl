{
  "url": "http://www.w3.org/1999/xhtml\">",
  "content": "L_2008008NL.01000201.xml 11.1.2008 NL Publicatieblad van de Europese Unie L 8/2 VERORDENING (EG) N r. 15/2008 VAN DE RAAD van 20 december 2007 tot wijziging van Verordening (EG) nr. 2100/94 wat betreft het recht om een aanvraag voor een communautair kwekersrecht in te dienen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 308, Gezien het voorstel van de Commissie, Gezien het advies van het Europees Parlement, Overwegende hetgeen volgt: (1) Verordening (EG) nr. 2100/94 van de Raad van 27 juli 1994 inzake het communautaire kwekersrecht ( 1 ) stelt een communautaire regeling voor plantenrassen in waarbij communautaire kwekersrechten worden verleend die in de hele Gemeenschap gelden. (2) Om de handel te vergemakkelijken moeten communautaire kwekersrechten gemakkelijk zijn aan te vragen. Daarom moeten de voorwaarden voor het recht om een aanvraag voor een communautair kwekersrecht in te dienen, worden vereenvoudigd en moet er één aanvraagregeling voor alle aanvragers worden ingevoerd. (3) Verordening (EG) nr. 2100/94 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2100/94 wordt als volgt gewijzigd: 1. Artikel 12 wordt vervangen door: „Artikel 12 Recht op het indienen van een aanvraag voor een communautair kwekersrecht Tot het indienen van een aanvraag voor een communautair kwekersrecht zijn gerechtigd natuurlijke personen en rechtspersonen, alsook instanties die volgens het op hen toepasselijke recht met een rechtspersoon worden gelijkgesteld. Een aanvraag mag ook door twee of meer aanvragers gezamenlijk worden ingediend.”. 2. In artikel 41, lid 2, wordt het tekstgedeelte „12, lid 1, onder b)”, geschrapt. 3. Artikel 52, lid 4, wordt vervangen door: „4.   De leden 2 en 3 zijn eveneens van toepassing op vroegere aanvragen die in een andere staat zijn ingediend.”. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 december 2007. Voor de Raad De voorzitter F. NUNES CORREIA ( 1 ) PB L 227 van 1.9.1994, blz. 1 . Verordening laatstelijk gewijzigd bij Verordening (EG) nr. 873/2004 ( PB L 162 van 30.4.2004, blz. 38 ).",
  "source": "EUR LEX"
}