{
  "url": "http://www.w3.org/1999/xhtml\"><!--",
  "content": "L_2016052NL.01003001.xml 27.2.2016 NL Publicatieblad van de Europese Unie L 52/30 BESLUIT (GBVB) 2016/280 VAN DE RAAD van 25 februari 2016 tot wijziging van Besluit 2012/642/GBVB betreffende beperkende maatregelen tegen Belarus DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 oktober 2012 Besluit 2012/642/GBVB ( 1 ) vastgesteld. (2) Op basis van een evaluatie van Besluit 2012/642/GBVB moeten de beperkende maatregelen tegen Belarus worden verlengd tot en met 28 februari 2017. (3) Het reisverbod en de bevriezing van de tegoeden moeten worden gehandhaafd ten aanzien van vier personen vermeld in bijlage I bij Besluit 2012/642/GBVB. (4) Besluit 2012/642/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2012/642/GBVB wordt als volgt gewijzigd: 1) In heel het besluit wordt de term „bijlage I” vervangen door de term „bijlage”. 2) In artikel 6 wordt lid 1 vervangen door: „1.   De Raad neemt op voorstel van een lidstaat of van de hoge vertegenwoordiger van de Unie voor buitenlandse zaken en veiligheidsbeleid de wijzigingen van de lijst in de bijlage aan die op grond van de politieke ontwikkelingen in Belarus nodig zijn.”. 3) Artikel 8 wordt vervangen door: „Artikel 8 1.   Dit besluit is van toepassing tot en met 28 februari 2017. 2.   Dit besluit wordt voortdurend geëvalueerd en wordt verlengd, of zo nodig gewijzigd, indien de Raad van oordeel is dat de doelstellingen ervan niet zijn verwezenlijkt.”. 4) Bijlage I wordt vervangen door de tekst in de bijlage bij dit besluit. 5) Bijlage II wordt geschrapt. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 25 februari 2016. Voor de Raad De voorzitter K.H.D.M. DIJKHOFF ( 1 ) Besluit 2012/642/GBVB van de Raad van 15 oktober 2012 betreffende beperkende maatregelen tegen Belarus ( PB L 285 van 17.10.2012, blz. 1 ). BIJLAGE „BIJLAGE Personen bedoeld in artikel 3, lid 1, en artikel 4, lid 1 Naam Engelse transcriptie van Belarussische spelling Engelse transcriptie van Russische spelling Naam (Belarussische spelling) Naam (Russische spelling) Informatie ter identificatie Redenen voor plaatsing op de lijst 1. Navumau, Uladzimir Uladzimiravich Naumov, Vladimir Vladimirovich НАВУМАЎ, Уладзiмiр Уладзiмiравiч НАУМОВ, Владимир Владимирович Geboortedatum: 7.2.1956 Geboorteplaats: Smolensk (Rusland) Heeft geen actie ondernomen om de onopgeloste verdwijningen van Yuri Zakharenko, Viktor Gonchar, Anatoly Krasovski en Dmitri Zavadski in Belarus in 1999-2000 te onderzoeken. Voormalig minister van Binnenlandse Zaken en ook voormalig hoofd van de veiligheidsdienst van de president. Tot zijn pensionering om gezondheidsredenen op 6 april 2009 was hij als minister van Binnenlandse Zaken verantwoordelijk voor de repressie tegen vreedzame demonstraties. Kreeg van de presidentiële staf een woning in Drozdy, de nomenklatoerawijk van Minsk. Ontving in oktober 2014 de orde „van verdienste” niveau III van president Loekasjenko. 2. Paulichenka, Dzmitry Valerievich Pavlichenko, Dmitri Valerievich (Pavlichenko, Dmitriy Valeriyevich) ПАЎЛIЧЭНКА, Дзмiтрый Валер'евiч ПАВЛИЧЕНКО, Дмитрий Валериевич Geboortedatum: 1966 Geboorteplaats: Vitebsk Adres: Белорусская ассоциация ветеранов спецподразделений войск МВД „Честь” 220028, Минск Маяковского, 111 Sleutelfiguur in de onopgeloste verdwijningen van Yuri Zakharenko, Viktor Gonchar, Anatoly Krasovski en Dmitri Zavadski in Belarus tussen 1999 en 2000. Voormalig hoofd van de speciale interventiegroep van het ministerie van Binnenlandse Zaken (SOBR). Zakenman, hoofd van „Eer”, de vereniging van oudgedienden van de speciale interventie-eenheid van het ministerie van Binnenlandse Zaken. 3. Sheiman, Viktar Uladzimiravich (Sheyman, Viktar Uladzimiravich) Sheiman, Viktor Vladimirovich (Sheyman, Viktor Vladimirovich) ШЭЙМАН, Biктap Уладзiмiравiч ШЕЙМАН, Виктор Владимирович Geboortedatum: 26.5.1958 Geboorteplaats: regio Hrodna Adres: Управлениe Делами Президента ул. К.Маркса, 38 220016, г. Минск Hoofd van de afdeling beheer van het kabinet van de president. Is verantwoordelijk voor de onopgeloste verdwijning van Viktor Gonchar, Anatoly Krasovski en Dmitri Zavadski in Belarus in 1999-2000. Voormalig secretaris van de veiligheidsraad. Sheiman is nog steeds bijzonder assistent/adviseur van de president. 4. Sivakau, Iury Leanidavich (Sivakau, Yury Leanidavich) Sivakov, Iury (Yurij, Yuri) Leonidovich СIВАКАЎ, Юрый Леанiдавiч СИВАКОВ, Юрий Леонидович Geboortedatum: 5.8.1946 Geboorteplaats: Onory, regio Sakhalin Adres: Белорусская ассоциация ветеранов спецподразделений войск МВД „Честь” 220028, Минск Маяковского, 111 Is het brein achter de onopgeloste verdwijningen van Yuri Zakharenko, Viktor Gonchar, Anatoly Krasovski en Dmitri Zavadski in Belarus tussen 1999 en 2000. Voormalig minister van Toerisme en Sport, voormalig minister van Binnenlandse Zaken en adjunct-kabinetschef van de president.”.",
  "source": "EUR LEX"
}