{
  "url": "http://www.w3.org/1999/xhtml\">",
  "content": "L_2004189NL.01004001.xml 27.5.2004 NL Publicatieblad van de Europese Unie L 189/40 Rectificatie van Beschikking 2004/433/EG van de Commissie van 29 april 2004 tot vaststelling van overgangsmaatregelen voor Letland die afwijken van Richtlijn 1999/74/EG van de Raad wat de hoogte van de kooien voor legkippen betreft ( Publicatieblad van de Europese Unie L 154 van 30 april 2004 ) Beschikking 2004/433/EG wordt als volgt gelezen: BESCHIKKING VAN DE COMMISSIE van 29 april 2004 tot vaststelling van overgangsmaatregelen voor Letland die afwijken van Richtlijn 1999/74/EG van de Raad wat de hoogte van de kooien voor legkippen betreft (Kennisgeving geschied onder nummer C(2004) 1628) (Voor de EER relevante tekst) (2004/433/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 2, lid 3, Gelet op de Akte van toetreding van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 42, Overwegende hetgeen volgt: (1) Met ingang van 1 mei 2004 moet het houden van legkippen in de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije („de nieuwe lidstaten”) voldoen aan de minimumnormen voor de bescherming van legkippen, vastgesteld in Richtlijn 1999/74/EG van de Raad van 19 juli 1999 tot vaststelling van minimumnormen voor de bescherming van legkippen. ( 1 ) (2) In artikel 5, lid 1, punt 4, van Richtlijn 1999/74/EG wordt de minimale hoogte voor niet aangepaste kooien aangegeven. Voor vijf nieuwe lidstaten zijn in de Toetredingsakte van 2003 reeds specifieke afwijkingen van deze eis voor bepaalde in de aanhangsels daarbij opgenomen inrichtingen vastgesteld. (3) Er moeten ook afwijkingen van deze eis voor Letland worden toegestaan om de overgang naar de welzijnsnormen voor het houden van legkippen als gevolg van de toepassing van Richtlijn 1999/74/EG te vergemakkelijken. (4) Om concurrentieverstoringen te vermijden die de goede werking van de organisatie van de markt in dierlijke producten hinderen, is het dienstig dat van de intracommunautaire handel eieren worden uitgesloten, die worden geproduceerd in kooien waarop de afwijking van toepassing is. (5) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 In afwijking van artikel 5, lid 1, punt 4, van Richtlijn 1999/74/EG mogen de in de bijlage bij deze beschikking opgenomen inrichtingen in Letland tot 1 mei 2007 bestaande kooien voor legkippen in gebruik houden, mits zij over ten minste 65 % van de kooioppervlakte ten minste 35 cm hoog zijn en nergens lager zijn dan 29 cm. Artikel 2 Eieren uit kooien waarop de in artikel 1 bedoelde afwijking van toepassing is, mogen niet in een andere lidstaat in de handel worden gebracht. Artikel 3 Deze beschikking is van toepassing onder voorbehoud en vanaf de datum van inwerkingtreding van het Toetredingsverdrag van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije. Artikel 4 Deze beschikking is gericht tot de lidstaten. Gedaan te Brussel, 29 april 2004. Voor de Commissie David BYRNE Lid van de Commissie BIJLAGE Inrichtingen in Letland met niet aangepaste kooien voor legkippen, waarop overgangsregelingen in afwijking van artikel 5, lid 1, punt 4, van Richtlijn 1999/74/EG van toepassing zijn Nummer Naam en adres van de inrichting Productiecapaciteit (eieren/jaar) (in 1 000) 1 A/s Balticovo Iecava LV 3 913 235 000 2 SAI Sidgunda 2 Sidgunda LV 2 153 9 100 ( 1 ) PB L 203 van 3.8.1999, blz. 53 . Richtlijn gewijzigd bij Verordening (EG) nr. 806/2003 ( PB L 122 van 16.5.2003, blz. 1 ).",
  "source": "EUR LEX"
}