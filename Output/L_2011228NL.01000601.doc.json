{
  "url": "http://www.w3.org/1999/xhtml\">",
  "content": "L_2011228NL.01000601.xml 3.9.2011 NL Publicatieblad van de Europese Unie L 228/6 UITVOERINGSVERORDENING (EU) Nr. 879/2011 VAN DE COMMISSIE van 2 september 2011 tot wijziging van Verordening (EU) nr. 57/2011 van de Raad ten aanzien van de vangstbeperkingen voor kever en bijvangsten in ICES-zone IIIa en de EU-wateren van de ICES-zones IIa en IV DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 57/2011 van de Raad van 18 januari 2011 tot vaststelling, voor 2011, van de vangstmogelijkheden voor sommige visbestanden en groepen visbestanden welke in de EU-wateren en, voor EU-vaartuigen, in bepaalde wateren buiten de EU, van toepassing zijn ( 1 ) , en met name artikel 5, lid 4, Overwegende hetgeen volgt: (1) In bijlage IA bij Verordening (EU) nr. 57/2011 zijn de vangstlimieten voor de visserij op kever en bijvangsten in ICES-zone IIIa en de EU-wateren van de ICES-zones IIa en IV op nul vastgesteld. (2) Volgens het advies dat het Wetenschappelijk, Technisch en Economisch Comité voor de visserij op basis van tijdens het eerste halfjaar van 2011 verzamelde wetenschappelijke gegevens heeft uitgebracht, zouden in 2011 vangsten tot ten hoogste 6 000 ton overeenstemmen met een visserijsterfte van 0,02 en zou het bestand bij een dergelijk vangstpeil naar verwachting boven de voorzorgslimiet blijven. (3) Het keverbestand in de Noordzee wordt gedeeld met Noorwegen, maar wordt momenteel niet gezamenlijk beheerd. De in deze verordening vervatte maatregelen moeten in overeenstemming zijn met de resultaten van het overleg dat met Noorwegen is gevoerd overeenkomstig de goedgekeurde notulen van de conclusies van het visserijoverleg tussen de Europese Unie en Noorwegen van 3 december 2010. (4) Het aandeel van de Unie in de vangsten van kever in ICES-zone IIIa en de EU-wateren van de ICES-zones IIa en IV moet derhalve worden vastgesteld op 75 % van 6 000 ton. (5) In de kevervisserij worden schelvis en wijting als bijvangst gevangen. Bijgevolg is het dienstig deze vangsten in mindering te brengen op het quotum van de lidstaten voor kever en verwante soorten, maar om buitensporige vangsten te voorkomen moeten de hoeveelheden van deze soorten die op dit quotum in mindering kunnen worden gebracht, worden beperkt tot 5 % van het totaal. (6) Bijlage IA bij Verordening (EU) nr. 57/2011 moet daarom dienovereenkomstig worden gewijzigd. (7) Kever is een kortlevende soort. Bijgevolg moeten de nieuwe hoeveelheden voor de vangstbeperkingen zo spoedig mogelijk van toepassing worden om de voortzetting van de visserij te garanderen. Deze verordening moet derhalve in werking treden op de dag na die van de bekendmaking ervan. (8) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EU) nr. 57/2011 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 2 september 2011. Voor de Commissie De voorzitter José Manuel BARROSO ( 1 ) PB L 24 van 27.1.2011, blz. 1 . BIJLAGE In bijlage IA bij Verordening (EU) nr. 57/2011 worden de gegevens betreffende kever en bijvangsten in gebied IIIa; EU-wateren van IIa en IV vervangen door: „Soort : Kever en bijvangsten Trisopterus esmarkii Gebied : IIIa; EU-wateren van IIa en IV NOP/2A3A4. Denemarken 4 496 ( 1 ) Analytische TAC. Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 1 ( 1 ) ( 2 ) Nederland 3 ( 1 ) ( 2 ) EU 4 500 ( 1 ) Noorwegen 0 TAC Niet relevant ( 1 ) Minstens 95 % van de aanlandingen moet uit kever bestaan. Bijvangsten van schelvis en wijting worden in mindering gebracht op de resterende 5 % van de TAC. ( 2 ) Dit quotum mag uitsluitend worden gevangen in de EU-wateren van de ICES-zones IIa, IIIa en IV.”",
  "source": "EUR LEX"
}