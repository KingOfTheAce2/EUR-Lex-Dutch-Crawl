{
  "url": "http://www.w3.org/1999/xhtml\">",
  "content": "L_2014145NL.01002801.xml 16.5.2014 NL Publicatieblad van de Europese Unie L 145/28 UITVOERINGSVERORDENING (EU) Nr. 504/2014 VAN DE COMMISSIE van 15 mei 2014 tot wijziging van Uitvoeringsverordening (EU) nr. 540/2011 wat betreft de voorwaarden voor de goedkeuring van de werkzame stof plantaardige oliën/citronellaolie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2, onder c), en artikel 78, lid 2, Overwegende hetgeen volgt: (1) De werkzame stof plantaardige oliën/citronellaolie is in bijlage I bij Richtlijn 91/414/EEG van de Raad ( 2 ) opgenomen bij Richtlijn 2008/127/EG van de Commissie ( 3 ) overeenkomstig de procedure van artikel 24 ter van Verordening (EG) nr. 2229/2004 van de Commissie ( 4 ) . Sinds de vervanging van Richtlijn 91/414/EEG door Verordening (EG) nr. 1107/2009 wordt deze stof geacht krachtens die verordening te zijn goedgekeurd en is zij opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 5 ) . (2) Overeenkomstig artikel 25 bis van Verordening (EG) nr. 2229/2004 heeft de Europese Autoriteit voor voedselveiligheid (EFSA) op 16 december 2011 haar standpunt over het ontwerpevaluatieverslag voor plantaardige oliën/citronellaolie ( 6 ) aan de Commissie voorgelegd. De EFSA heeft haar standpunt over plantaardige oliën/citronellaolie aan de kennisgever meegedeeld. De Commissie heeft de kennisgever verzocht opmerkingen over het ontwerpevaluatieverslag voor plantaardige oliën/kruidnagelolie in te dienen. Het ontwerpevaluatieverslag en het standpunt van de EFSA zijn door de lidstaten en de Commissie in het kader van het Permanent Comité voor de voedselketen en de diergezondheid onderzocht en het ontwerpevaluatieverslag is op 3 oktober 2013 afgerond in de vorm van het evaluatieverslag van de Commissie voor plantaardige oliën/citronellaolie. (3) Er wordt bevestigd dat de werkzame stof plantaardige oliën/citronellaolie moet worden geacht krachtens Verordening (EG) nr. 1107/2009 te zijn goedgekeurd. (4) Overeenkomstig artikel 13, lid 2, in samenhang met artikel 6 van Verordening (EG) nr. 1107/2009 en in het licht van de huidige wetenschappelijke en technische kennis moeten de goedkeuringsvoorwaarden worden gewijzigd. Er moet met name om verdere bevestigende informatie worden gevraagd. (5) De bijlage bij Uitvoeringsverordening (EU) nr. 540/2011 moet daarom dienovereenkomstig worden gewijzigd. (6) De lidstaten moet voldoende tijd worden gegund om de toelatingen voor gewasbeschermingsmiddelen die plantaardige oliën/citronellaolie bevatten, te wijzigen of in te trekken. (7) Als de lidstaten overeenkomstig artikel 46 van Verordening (EG) nr. 1107/2009 een respijtperiode voor gewasbeschermingsmiddelen die plantaardige oliën/citronellaolie bevatten, toekennen, moet deze periode uiterlijk achttien maanden na de datum van inwerkingtreding van de verordening aflopen. (8) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) nr. 540/2011 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Overgangsmaatregelen Overeenkomstig Verordening (EG) nr. 1107/2009 moeten de lidstaten indien nodig de bestaande toelatingen voor gewasbeschermingsmiddelen die plantaardige oliën/citronellaolie als werkzame stof bevatten, uiterlijk op 5 december 2014 wijzigen of intrekken. Artikel 3 Respijtperiode Een door de lidstaten overeenkomstig artikel 46 van Verordening (EG) nr. 1107/2009 toegekende respijtperiode moet zo kort mogelijk zijn en uiterlijk op 5 december 2015 aflopen. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 mei 2014. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 3 ) Richtlijn 2008/127/EG van de Commissie van 18 december 2008 tot wijziging van Richtlijn 91/414/EEG van de Raad teneinde verscheidene werkzame stoffen op te nemen ( PB L 344 van 20.12.2008, blz. 89 ). ( 4 ) Verordening (EG) nr. 2229/2004 van de Commissie van 3 december 2004 houdende nadere bepalingen voor de uitvoering van de vierde fase van het werkprogramma als bedoeld in artikel 8, lid 2, van Richtlijn 91/414/EEG van de Raad ( PB L 379 van 24.12.2004, blz. 13 ). ( 5 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 6 ) Conclusion on the peer review of the pesticide risk assessment of the active substance plant oils/citronella oil. EFSA Journal 2012; 10(2):2518. (42 blz.) doi:10.2903/j.efsa.2012.2518. Online beschikbaar op: www.efsa.europa.eu/efsajournal. BIJLAGE In deel A van de bijlage bij Uitvoeringsverordening (EU) nr. 540/2011 wordt rij 240 over de werkzame stof plantaardige oliën/citronellaolie vervangen door: Nummer Benaming, identificatienummers IUPAC-benaming Zuiverheid Datum van goedkeuring Geldigheidsduur Specifieke bepalingen „240 Plantaardige oliën/citronellaolie CAS-nr. 8000-29-1 CIPAC-nr. 905 Citronellaolie is een complex mengsel van chemische stoffen. De voornaamste bestanddelen zijn: citronellal (3,7-dimethyl-6-octenal) geraniol ((E)-3,7-dimethyl-2,6-octadieen-1-ol) citronellol (3,7-dimethyl-6-octaan-2-ol) geranylacetaat (3,7-dimethyl-6-octeen-1-ylacetaat) De som van de volgende onzuiverheden mag niet meer dan 0,1 % van het technische materiaal bedragen: methyleugenol en methylisoeugenol 1 september 2009 31 augustus 2019 DEEL A Mag alleen worden toegelaten voor gebruik als herbicide. DEEL B Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over citronellaolie (SANCO/2621/2008) en met name met de aanhangsels I en II daarvan, dat door het Permanent Comité voor de voedselketen en de diergezondheid is goedgekeurd. De gebruiksvoorwaarden moeten, indien nodig, risicobeperkende maatregelen omvatten. Bij deze algemene beoordeling moeten de lidstaten bijzondere aandacht schenken aan: — de bescherming van de toedieners, werknemers, omstanders en bewoners, waarbij ervoor moet worden gezorgd dat de gebruiksvoorwaarden indien nodig de toepassing van geschikte persoonlijke beschermingsmiddelen voorschrijven; — de bescherming van het grondwater, wanneer de werkzame stof wordt toegepast in regio's met kwetsbare bodem; — het risico voor niet tot de doelsoorten behorende organismen. De kennisgever moet bevestigende informatie verstrekken over: a) de technische specificatie; b) gegevens waarbij de blootstelling aan natuurlijke achtergrondniveaus van plantaardige oliën/citronellaolie, methyleugenol en methylisoeugenol wordt vergeleken met de blootstelling door het gebruik van plantaardige oliën/citronellaolie als gewasbeschermingsmiddel. Die gegevens moeten betrekking hebben op blootstelling van de mens en op blootstelling van niet tot de doelsoorten behorende organismen; c) de beoordeling van de blootstelling van grondwater voor potentiële metabolieten van plantaardige oliën/citronellaolie, in het bijzonder voor methyleugenol en methylisoeugenol. De kennisgever moet die informatie uiterlijk op 30 april 2016 indienen bij de Commissie, de lidstaten en de EFSA.”",
  "source": "EUR LEX"
}