{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1572:NL:HTML\">",
  "content": "EUR-Lex - 32003R1572 - NL Avis juridique important | 32003R1572 Verordening (EG) nr. 1572/2003 van de Commissie van 4 september 2003 waarbĳ machtiging wordt verleend tot overdracht tussen de kwantitatieve beperkingen voor textiel- en kledingproducten van oorsprong uit de Islamitische Republiek Pakistan Publicatieblad Nr. L 224 van 06/09/2003 blz. 0019 - 0020 Verordening (EG) nr. 1572/2003 van de Commissie van 4 september 2003 waarbij machtiging wordt verleend tot overdracht tussen de kwantitatieve beperkingen voor textiel- en kledingproducten van oorsprong uit de Islamitische Republiek Pakistan DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 138/2003(2), inzonderheid op artikel 7, Overwegende hetgeen volgt: (1) Overeenkomstig het memorandum van overeenstemming tussen de Europese Gemeenschap en de Islamitische Republiek Pakistan inzake regelingen op het gebied van de toegang tot de markt voor textielproducten, geparafeerd op 31 december 1994(3) en goedgekeurd bij Besluit 96/386/EG van de Raad(4), worden bepaalde verzoeken van Pakistan om \"uitzonderlijke flexibiliteit\" in welwillende overweging genomen. (2) De Islamitische Republiek Pakistan diende op 27 mei 2003 een verzoek om overboekingen tussen categorieën in. (3) De overdracht waarom de Islamitische Republiek Pakistan heeft verzocht valt binnen de grenzen van de flexibiliteitsbepalingen bedoeld in artikel 7 van Verordening (EEG) nr. 3030/93, die zijn opgenomen in bijlage VIII bij de verordening. (4) Het is dienstig aan dit verzoek te voldoen. (5) Het is wenselijk dat deze verordening in werking treedt op de dag volgende op die van haar bekendmaking, teneinde ondernemingen in staat te stellen ervan zo spoedig mogelijk gebruik te maken. (6) De in deze verordening vervatte maatregelen zijn in overeenstemming met het advies van het bij artikel 17 van Verordening (EEG) nr. 3030/93 ingestelde Comité textielproducten, HEEFT DE VOLGENDE VERORDENING VASTGESTELD: Artikel 1 De overdracht tussen de kwantitatieve beperkingen voor textielproducten van oorsprong uit de Islamitische Republiek Pakistan wordt voor het contingentjaar 2003 toegestaan overeenkomstig de bijlage. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 september 2003. Voor de Commissie Pascal Lamy Lid van de Commissie (1) PB L 275 van 8.11.1993, blz. 1. (2) PB L 23 van 28.1.2003, blz. 1. (3) PB L 153 van 27.6.1996, blz. 48. (4) PB L 153 van 27.6.1996, blz. 47. BIJLAGE >RUIMTE VOOR DE TABEL>",
  "source": "EUR LEX"
}