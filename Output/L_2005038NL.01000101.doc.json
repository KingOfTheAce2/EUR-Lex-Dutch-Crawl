{
  "url": "http://www.w3.org/1999/xhtml\">",
  "content": "L_2005038NL.01000101.xml 10.2.2005 NL Publicatieblad van de Europese Unie L 38/1 BESLUIT VAN DE RAAD van 22 november 2004 betreffende de ondertekening en de voorlopige toepassing van een aanvullend protocol bij de Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Chili, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Hongarije, de Republiek Letland, de Republiek Litouwen, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2005/106/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, eerste en tweede zin, Gelet op de Akte van toetreding van de nieuwe lidstaten tot de Europese Unie, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 22 december 2003 heeft de Raad de Commissie gemachtigd namens de Europese Gemeenschap en haar lidstaten met Chili te onderhandelen over een aanvullend protocol bij de Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Chili, anderzijds, in verband met de toetreding van de nieuwe lidstaten tot de Europese Unie. (2) Deze onderhandelingen zijn afgerond en het aanvullend protocol is op 30 april 2004 geparafeerd. (3) Onder voorbehoud van sluiting op een latere datum moet het aanvullend protocol worden ondertekend namens de Gemeenschap en haar lidstaten en de voorlopige toepassing van een aantal bepalingen ervan moet worden goedgekeurd, BESLUIT: Enig artikel 1.   De voorzitter van de Raad wordt gemachtigd de persoon of personen aan te wijzen die gemachtigd is (zijn) namens de Europese Gemeenschap en haar lidstaten over te gaan tot ondertekening van het aanvullend protocol bij de Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Chili, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. De tekst van het aanvullend protocol is opgenomen in de bijlage bij dit besluit. 2.   De artikelen 2, 3, 4, 5, 6, 11 en 12 van het aanvullend protocol worden in afwachting van de inwerkingtreding voorlopige toegepast. Gedaan te Brussel, 22 november 2004. Voor de Raad De voorzitter B. R. BOT",
  "source": "EUR LEX"
}