{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0672:NL:HTML\">",
  "content": "EUR-Lex - 32003D0672 - NL Avis juridique important | 32003D0672 2003/672/EG: Besluit van de Commissie van 24 september 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Republiek Letland gedurende de pretoetredingsperiode aan uitvoeringsorganen Publicatieblad Nr. L 238 van 25/09/2003 blz. 0037 - 0038 Besluit van de Commissie van 24 september 2003 houdende overdracht van het beheer van de steun voor een pretoetredingsmaatregel op het gebied van landbouw en plattelandsontwikkeling in de Republiek Letland gedurende de pretoetredingsperiode aan uitvoeringsorganen (2003/672/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1266/1999 van de Raad van 21 juni 1999 betreffende de coördinatie van de bijstand aan de kandidaat-lidstaten in het kader van de pretoetredingsstrategie en houdende wijziging van Verordening (EEG) nr. 3906/89(1), en met name op artikel 12, lid 2, Overwegende hetgeen volgt: (1) Het speciale pretoetredingsprogramma voor landbouw en plattelandsontwikkeling voor de Republiek Letland (hierna \"Sapard-programma\" genoemd) is bij besluit van de Commissie van 25 oktober 2000(2) goedgekeurd en bij besluit van de Commissie van 18 februari 2003 laatstelijk gewijzigd overeenkomstig artikel 4, lid 5, van Verordening (EG) nr. 1268/1999 van de Raad van 21 juni 1999 inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(3), laatstelijk gewijzigd bij Verordening (EG) nr. 696/2003(4). (2) De regering van de Republiek Letland en de Commissie, die optreedt namens de Gemeenschap, hebben op 25 januari 2001 de meerjarenovereenkomst voor de financiering ondertekend waarin de technische, juridische en administratieve bepalingen voor de uitvoering van het Sapard-programma zijn opgenomen, welke meerjarenovereenkomst is gewijzigd bij de op 11 februari 2002 ondertekende jaarlijkse financieringsovereenkomst voor 2001, de op 4 februari 2003 ondertekende jaarlijkse financieringsovereenkomst voor 2002 en de op 27 juni 2003 ondertekende jaarlijkse financieringsovereenkomst voor 2003. (3) Door de bevoegde autoriteit van de Republiek Letland is een Sapard-bureau aangewezen voor de uitvoering van enkele van de bij het Sapard-programma vastgestelde maatregelen. Het ministerie van Financiën, Nationaal Fonds, is aangewezen voor de financiële functies die het in het kader van de tenuitvoerlegging van het Sapard-programma moet vervullen. (4) Overeenkomstig artikel 12, lid 2, van Verordening (EG) nr. 1266/1999 en op grond van een voor elk geval afzonderlijke analyse van de nationale en sectorale capaciteit voor het beheer van programma's/projecten, van de procedures voor financiële controle en van de structuren op het gebied van overheidsfinanciën, heeft de Commissie Beschikking 2001/885/EG van 6 december 2001 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Republiek Letland gedurende de pretoetredingsperiode aan uitvoeringsorganen(5) gegeven ten aanzien van bepaalde in het Sapard-programma opgenomen maatregelen. (5) De Commissie heeft sindsdien een nadere analyse op grond van artikel 12, lid 2, van Verordening (EG) nr. 1266/1999 uitgevoerd ten aanzien van de in het Sapard-programma vastgestelde maatregel 2 \"Technische hulp\". De Commissie is van mening dat de Republiek Letland ook ten aanzien van deze maatregel voldoet aan het bepaalde in de artikelen 4 tot en met 6 en de bijlage van Verordening (EG) nr. 2222/2000 van de Commissie van 7 juni 2000 houdende financiële uitvoeringsbepalingen van Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(6), laatstelijk gewijzigd bij Verordening (EG) nr. 188/2003(7), en aan de in de bijlage bij Verordening (EG) nr. 1266/1999 vastgestelde minimumvoorwaarden. (6) Daarom is het dienstig af te zien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring en ten aanzien van maatregel 2 \"Technische hulp\" het beheer op decentrale grondslag over te dragen aan het Sapard-bureau en aan het ministerie van Financiën, Nationaal Fonds, in de Republiek Letland. (7) Aangezien de door de Commissie voor maatregel 2 \"Technische hulp\" uitgevoerde verificaties gebaseerd zijn op een systeem dat nog niet daadwerkelijk wordt toegepast voor alle belangrijke elementen, is het echter dienstig de overdracht van het beheer van het Sapard-programma aan het Sapard-bureau en het ministerie van Financiën, Nationaal Fonds, overeenkomstig artikel 3, lid 2, van Verordening (EG) nr. 2222/2000 een voorlopig karakter te geven. (8) Het beheer over het Sapard-programma wordt pas overgedragen nadat de Commissie zich er verder van vergewist heeft dat het systeem op bevredigende wijze functioneert en nadat gevolg is gegeven aan eventuele aanbevelingen van de Commissie met betrekking tot de overdracht van het beheer van de steun aan het Sapard-bureau en het ministerie van Financiën, Nationaal Fonds. (9) In artikel 9, lid 1, tweede streepje, van Verordening (EG) nr. 2222/2000 is bepaald dat uitgaven voor haalbaarheids- en bijbehorende studies en voor technische bijstand die door de begunstigde zijn gedaan vóór de datum van het besluit van de Commissie houdende overdracht van het beheer, subsidiabel kunnen zijn. Daarom moet de datum worden vastgesteld vanaf welke dergelijke uitgaven mogen zijn gedaan om voor cofinanciering in aanmerking te komen, BESLUIT: Artikel 1 Er wordt afgezien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring, door de Commissie, van de selectie van projecten en de sluiting van contracten voor maatregel 2 \"Technische hulp\" door de Republiek Letland. Artikel 2 Het beheer van het Sapard-programma wordt voorlopig overgedragen aan: 1. de Plattelandsdienst van de Republiek Letland, Republikas Laukums 2, Riga LV 1981, voor de uitvoering van maatregel 2 \"Technische hulp\" van het Sapard-programma zoals vastgesteld in het programma voor landbouw en plattelandsontwikkeling dat is goedgekeurd bij Besluit C(2000) 3097 van de Commissie van 25 oktober 2000; en 2. het ministerie van Financiën, Nationaal Fonds, Smilsu Iela 1, Riga LV 1919, Republiek Letland, voor de financiële functies die het in het kader van de tenuitvoerlegging van de maatregel 2 \"Technische hulp\" van het Sapard-programma voor de Republiek Letland moet vervullen. Artikel 3 De uitgaven in het kader van de maatregel \"Technische hulp\" komen voor cofinanciering door de Gemeenschap in aanmerking indien zij zijn gedaan op of na 25 oktober 2000, waarbij in elk geval als voorwaarde geldt dat zij niet vóór de datum van vaststelling van dit besluit door het Sapard-bureau zijn betaald. Gedaan te Brussel, 24 september 2003. Voor de Commissie Franz Fischler Lid van de Commissie (1) PB L 161 van 26.6.1999, blz. 68. (2) C(2000) 3097. (3) PB L 161 van 26.6.1999, blz. 87. (4) PB L 99 van 17.4.2003, blz. 24. (5) PB L 327 van 12.12.2001, blz. 45. (6) PB L 253 van 7.10.2000, blz. 5. (7) PB L 27 van 1.2.2003, blz. 14.",
  "source": "EUR LEX"
}