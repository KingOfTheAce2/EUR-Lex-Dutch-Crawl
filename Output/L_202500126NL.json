{
  "url": "http://www.w3.org/1999/xhtml\"><!--",
  "content": "L_202500126NL.000101.fmx.xml Publicatieblad van de Europese Unie NL L-serie 2025/126 27.1.2025 UITVOERINGSBESLUIT (EU) 2025/126 VAN DE COMMISSIE van 24 januari 2025 tot rectificatie van Uitvoeringsbesluit (EU) 2024/2767 wat betreft de vaststelling van referentiewaarden voor bepaalde producenten en importeurs voor de periode van 1 januari 2025 tot en met 31 december 2026 (Kennisgeving geschied onder nummer C(2025) 390) (Slechts de teksten in de Estse, de Italiaanse en de Poolse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2024/573 van het Europees Parlement en de Raad van 7 februari 2024 betreffende gefluoreerde broeikasgassen, tot wijziging van Richtlijn (EU) 2019/1937 en tot intrekking van Verordening (EU) nr. 517/2014 ( 1 ) , en met name artikel 17, lid 1, Overwegende hetgeen volgt: 1) Bij Uitvoeringsbesluit (EU) 2024/2767 van de Commissie ( 2 ) zijn de referentiewaarden voor de periode van 1 januari 2025 tot en met 31 december 2026 vastgesteld voor iedere producent of importeur die rechtmatig fluorkoolwaterstoffen op de markt heeft gebracht voor de desbetreffende referentieperiode, overeenkomstig Verordening (EU) 2024/573. 2) Uitvoeringsbesluit (EU) 2024/2767 moet worden gerectificeerd om fouten met betrekking tot enkele importeurs en producenten te corrigeren. Ten eerste moet het adres van twee ondernemingen worden gecorrigeerd. Ten tweede hadden twee ondernemingen geen referentiewaarde mogen ontvangen, aangezien zij ten tijde van de vaststelling van dat uitvoeringsbesluit niet over een geldige registratie in het F-gasportaal beschikten; zij moeten derhalve uit het uitvoeringsbesluit worden geschrapt. Ten derde zijn twee ondernemingen die individuele referentiewaarden hebben ontvangen, vóór de vaststelling van dat uitvoeringsbesluit tot één onderneming gefuseerd; daarom moet alleen die enkele onderneming in het uitvoeringsbesluit opgenomen blijven en moet de referentiewaarde ervan worden aangepast overeenkomstig artikel 17, lid 2, van Verordening (EU) 2024/573. Ten slotte had één onderneming een referentiewaarde moeten krijgen en moet zij dus aan het uitvoeringsbesluit worden toegevoegd. 3) Uitvoeringsbesluit (EU) 2024/2767 is van toepassing met ingang van 1 januari 2025. De bij dit besluit ingevoerde correcties moeten daarom met ingang van dezelfde datum van toepassing zijn. 4) De in dit besluit vervatte maatregelen zijn in overeenstemming met het advies van het bij artikel 34 van Verordening (EU) 2024/573 opgerichte comité voor gefluoreerde broeikasgassen, HEEFT HET VOLGENDE BESLUIT VASTGESTELD: Artikel 1 Rectificatie van Uitvoeringsbesluit (EU) 2024/2767 1.   In artikel 3 wordt de volgende rij 634 vervangen door: “(634) 54469 QUZHOU JUSHARE CHEMICAL CO., LTD vertegenwoordigd door NAVIS INTERNATIONAL TRADE AND CONSULTING OÜ Pärnu mnt 113 11312 Harju maakond, Kesklinna linnaosa Tallinn ESTLAND” 2.   In artikel 3 wordt de volgende rij836 geschrapt: “(836) 41211 NEW GAS DI LARA GOLDONI Via Roma 4 42019 Scandiano ITALIË” 3.   In artikel 3 wordt de volgende rij 842 geschrapt: “(842) 9973 NIPPON GASES REFRIGERANTS S.R.L. Via Benigno Crespi 19 20159 Milano ITALIË” 4.   In artikel 3 wordt de volgende rij 1127 geschrapt: “(1127) 34808 BESTCOOL SPÓŁKA Z OGRANICZONĄ ODPOWIEDZIALNOŚCIĄ Podwislocze 21/IIIP/2 35-309 Rzeszów POLEN” 5.   In artikel 3 wordt de volgende rij 1401 vervangen door: “(1401) 33788 TLENSPAW S.C. ul. Hallera 12 63-300 Pleszew POLEN” 6.   In artikel 3 wordt de volgende rij 1542 toegevoegd: “(1542) 41147 TLEN SPAW Sławomir Pacholczyk Stawiszyńska 177 62-800 Kalisz POLEN” 7.   Bijlage I bij Uitvoeringsbesluit (EU) 2024/2767 wordt gerectificeerd overeenkomstig de bijlage bij dit besluit. Artikel 2 Datum van toepassing Artikel 1 is van toepassing met ingang van 1 januari 2025. Artikel 3 Adressaten Dit besluit is gericht tot: 1) 54469 QUZHOU JUSHARE CHEMICAL CO., LTD vertegenwoordigd door NAVIS INTERNATIONAL TRADE AND CONSULTING OÜ Pärnu mnt 113 11312 Harju maakond, Kesklinna linnaosa Tallinn ESTLAND 2) 41211 NEW GAS DI LARA GOLDONI Via Roma 4 42019 Scandiano ITALIË 3) 9973 NIPPON GASES REFRIGERANTS S.R.L. Via Benigno Crespi 19 20159 Milano ITALIË 4) 20846 NIPPON GASES INDUSTRIAL S.R.L. Via Benigno Crespi 19 20159 Milano ITALIË 5) 34808 BESTCOOL SPÓŁKA Z OGRANICZONĄ ODPOWIEDZIALNOŚCIĄ ul. Podwisłocze 21/IIIP/2 35-309 Rzeszów POLEN 6) 33788 TLENSPAW S.C. ul. Hallera 12 63-300 Pleszew POLEN 7) 41147 TLEN SPAW Sławomir Pacholczyk ul. Stawiszyńska 177 62-800 Kalisz POLEN Gedaan te Brussel, 24 januari 2025. Voor de Commissie Wopke HOEKSTRA Lid van de Commissie ( 1 ) PB L, 2024/573, 20.2.2024, ELI: http://data.europa.eu/eli/reg/2024/573/oj . ( 2 ) Uitvoeringsbesluit (EU) 2024/2767 van de Commissie van 30 oktober 2024 tot vaststelling, ingevolge Verordening (EU) 2024/573 van het Europees Parlement en de Raad, van referentiewaarden voor de periode van 1 januari 2025 tot en met 31 december 2026 voor elke producent of importeur die in de periode van 1 januari 2021 tot en met 31 december 2023 rechtmatig fluorkoolwaterstoffen in de Unie in de handel heeft gebracht ( PB L, 2024/2767, 15.11.2024, ELI: http://data.europa.eu/eli/dec_impl/2024/2767/oj ). BIJLAGE “BIJLAGE I De in punt 4, a), van bijlage VII bij Verordening (EU) 2024/573 bedoelde referentiewaarden ( 1 ) voor de periode van 1 januari 2025 tot en met 31 december 2026 voor elke producent en importeur waarvoor gegevens beschikbaar zijn over het rechtmatig in de handel brengen van fluorkoolwaterstoffen in de Unie in de periode van 1 januari 2021 tot en met 31 december 2023. ” ( 1 ) Commercieel gevoelig — vertrouwelijk — niet voor publicatie. ELI: http://data.europa.eu/eli/dec_impl/2025/126/oj ISSN 1977-0758 (electronic edition)",
  "source": "EUR LEX"
}