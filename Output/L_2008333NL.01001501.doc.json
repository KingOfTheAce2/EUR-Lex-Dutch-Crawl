{
  "url": "http://www.w3.org/1999/xhtml\">",
  "content": "L_2008333NL.01001501.xml 11.12.2008 NL Publicatieblad van de Europese Unie L 333/15 BESCHIKKING VAN DE COMMISSIE van 5 december 2008 betreffende een financiële bijdrage van de Gemeenschap aan het Gemeenschappelijk Centrum voor onderzoek van de Commissie in België en Italië voor bepaalde werkzaamheden, uitgevoerd overeenkomstig Verordening (EG) nr. 882/2004 van het Europees Parlement en de Raad, voor 2009 (Kennisgeving geschied onder nummer C(2008) 7702) (Slechts de teksten in de Franse, de Italiaanse en de Nederlandse taal zijn authentiek) (2008/935/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 1 ) , en met name op artikel 32, lid 7, Overwegende hetgeen volgt: (1) Aan de communautaire referentielaboratoria op het gebied van voeder- en levensmiddelencontroles kan een financiële bijdrage van de Gemeenschap worden toegekend overeenkomstig artikel 28 van Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 2 ) . (2) Het Gemeenschappelijk Centrum voor onderzoek van de Commissie in Ispra, Italië, is in bijlage VII bij Verordening (EG) nr. 882/2004 opgenomen als het communautaire referentielaboratorium voor materiaal dat bestemd is om in contact te komen met levensmiddelen en voor genetisch gemodificeerde organismen. Het Gemeenschappelijk Centrum voor onderzoek van de Commissie in Geel, België, is in bijlage VII bij Verordening (EG) nr. 882/2004 opgenomen als het communautaire referentielaboratorium voor zware metalen in diervoeders en levensmiddelen, voor mycotoxinen en voor polycyclische aromatische koolwaterstoffen (paks). (3) Het Gemeenschappelijk Centrum voor onderzoek en directoraat-generaal Gezondheid en consumenten zijn beide diensten van de Commissie en hun relatie wordt vastgelegd in een jaarlijkse administratieve regeling, ondersteund door een werkprogramma en een begroting. (4) De werkprogramma’s en de overeenkomstige begrotingsramingen van de communautaire referentielaboratoria binnen het Gemeenschappelijk Centrum voor onderzoek voor 2009 zijn beoordeeld. (5) Bijgevolg moet een financiële bijdrage van de Gemeenschap worden toegekend voor bepaalde activiteiten van het Gemeenschappelijk Centrum voor onderzoek van de Commissie in Geel, België, en Ispra, Italië, als bedoeld in Verordening (EG) nr. 882/2004. De financiële bijdrage van de Gemeenschap moet 100 % bedragen van de subsidiabele kosten als omschreven in Verordening (EG) nr. 1754/2006 van de Commissie ( 3 ) . (6) Overeenkomstig artikel 3, lid 2, onder a), van Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 4 ) moeten programma’s om dierziekten uit te roeien of te bewaken (veterinaire maatregelen) worden gefinancierd uit het Europees Landbouwgarantiefonds (ELGF). Voorts bepaalt artikel 13, tweede alinea, van die verordening dat in deugdelijk gemotiveerde uitzonderingsgevallen de door de lidstaten en door de begunstigden van steun uit het ELGF verrichte uitgaven voor administratieve en personeelskosten voor onder Beschikking 90/424/EEG vallende maatregelen en programma’s door het ELGF worden gefinancierd. Met het oog op de financiële controles zijn de artikelen 9, 36 en 37 van Verordening (EG) nr. 1290/2005 van toepassing. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Er wordt voor de periode van 1 januari 2009 tot en met 31 december 2009 een financiële bijdrage van de Gemeenschap toegekend voor de volgende activiteiten van het Gemeenschappelijk Centrum voor onderzoek van de Commissie in Ispra, Italië, („het laboratorium”), uitgevoerd overeenkomstig artikel 32, lid 1, van Verordening (EG) nr. 882/2004, en voor de organisatie van workshops betreffende deze activiteiten: 1. de activiteiten in verband met materiaal dat bestemd is om in contact te komen met levensmiddelen; deze bijdrage bedraagt maximaal 180 003 EUR; 2. de organisatie van de workshops door dat laboratorium betreffende de in punt 1. bedoelde activiteiten; deze bijdrage bedraagt maximaal 75 947 EUR; 3. de activiteiten in verband met ggo’s; deze bijdrage bedraagt maximaal 13 388 EUR; 4. de organisatie van de workshops door dat laboratorium betreffende de in punt 3. bedoelde activiteiten; deze bijdrage bedraagt maximaal 61 440 EUR. Artikel 2 Er wordt voor de periode van 1 januari 2009 tot en met 31 december 2009 een financiële bijdrage van de Gemeenschap toegekend voor de volgende activiteiten van het Gemeenschappelijk Centrum voor onderzoek van de Commissie in Geel, België, („het laboratorium”), uitgevoerd overeenkomstig artikel 32, lid 1, van Verordening (EG) nr. 882/2004, en voor de organisatie van workshops betreffende deze activiteiten: 1. de activiteiten in verband met zware metalen in diervoeders en levensmiddelen; deze bijdrage bedraagt maximaal 250 000 EUR; 2. de organisatie van de workshops door dat laboratorium betreffende de in punt 1. bedoelde activiteiten; deze bijdrage bedraagt maximaal 25 000 EUR; 3. de activiteiten in verband met mycotoxinen; deze bijdrage bedraagt maximaal 230 000 EUR; 4. de organisatie van de workshops door dat laboratorium betreffende de in punt 3. bedoelde activiteiten; deze bijdrage bedraagt maximaal 22 000 EUR; 5. de activiteiten in verband met polycyclische aromatische koolwaterstoffen (paks); deze bijdrage bedraagt maximaal 232 000 EUR; 6. de organisatie van de workshops door dat laboratorium betreffende de in punt 5. bedoelde activiteiten; deze bijdrage bedraagt maximaal 22 000 EUR. Artikel 3 De in de artikelen 1 en 2 bedoelde financiële bijdragen van de Gemeenschap bedragen 100 % van de subsidiabele kosten als omschreven in Verordening (EG) nr. 1754/2006. Artikel 4 Deze beschikking is gericht tot: — voor materiaal dat bestemd is om in contact te komen met levensmiddelen: Gemeenschappelijk Centrum voor onderzoek, Instituut voor de gezondheid en de veiligheid van de consument, Eenheid: Blootstelling aan fysische en chemische agentia, TP 260, Via E. Fermi, 1, 21020 Ispra (Italië); — voor genetisch gemodificeerde organismen: Gemeenschappelijk Centrum voor onderzoek, Instituut voor de gezondheid en de veiligheid van de consument, Eenheid: Biotechnologie en ggo’s, Via E. Fermi, 1, 21020 Ispra (Italië); — voor zware metalen: Gemeenschappelijk Centrum voor onderzoek, Retieseweg 111, 2440 Geel (België); — voor mycotoxinen: Gemeenschappelijk Centrum voor onderzoek, Retieseweg 111, 2440 Geel (België); — voor paks: Gemeenschappelijk Centrum voor onderzoek, Retieseweg 111, 2440 Geel (België). Gedaan te Brussel, 5 december 2008. Voor de Commissie Androulla VASSILIOU Lid van de Commissie ( 1 ) PB L 165 van 30.4.2004, blz. 1 , gerectificeerd in PB L 191 van 28.5.2004, blz. 1 . ( 2 ) PB L 224 van 18.8.1990, blz. 19 . ( 3 ) PB L 331 van 29.11.2006, blz. 8 . ( 4 ) PB L 209 van 11.8.2005, blz. 1 .",
  "source": "EUR LEX"
}