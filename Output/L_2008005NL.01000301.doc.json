{
  "url": "http://www.w3.org/1999/xhtml\">",
  "content": "L_2008005NL.01000301.xml 9.1.2008 NL Publicatieblad van de Europese Unie L 5/3 VERORDENING (EG) N r. 10/2008 VAN DE COMMISSIE van 8 januari 2008 tot uitvoering van Verordening (EG) nr. 458/2007 van het Europees Parlement en de Raad betreffende het Europees systeem van geïntegreerde statistieken voor de sociale bescherming (Essobs), wat de definities, de gedetailleerde classificaties en de actualisering van de regels voor de verspreiding, voor het Essobs-kernsysteem en voor de module over pensioengerechtigden betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 458/2007 van het Europees Parlement en de Raad van 25 april 2007 betreffende het Europees systeem van geïntegreerde statistieken voor de sociale bescherming (Essobs) ( 1 ) , en met name op artikel 7, leden 1 en 3, Overwegende hetgeen volgt: (1) Bij Verordening (EG) nr. 458/2007 zijn een methodologisch kader voor de opstelling van statistieken op een vergelijkbare basis ten behoeve van de Gemeenschap en termijnen voor de indiening en verspreiding van statistieken die overeenkomstig Essobs zijn opgesteld, vastgesteld. (2) Op grond van artikel 7, lid 3, van Verordening (EG) nr. 458/2007 moeten er uitvoeringsmaatregelen met betrekking tot de gedetailleerde classificatie van de betrokken gegevens, de te gebruiken definities, de actualisering van de regels voor de verspreiding voor het Essobs-kernsysteem en de module over pensioengerechtigden worden vastgelegd. (3) De in deze verordening vervatte maatregelen zijn in overeenstemming met het advies van het Comité statistisch programma, HEEFT DE VOLGENDE VERORDENING VASTGESTELD: Artikel 1 De uitvoeringsregelingen die ingevolge artikel 7, lid 3, van Verordening (EG) nr. 458/2007 voor het Essobs-kernsysteem (inzake kwantitatieve en kwalitatieve gegevens naar regelingen en details van de uitkeringen) en voor de module over pensioengerechtigden moeten worden vastgelegd, zijn opgenomen in de bijlagen 1 tot en met 3. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 januari 2008. Voor de Commissie Joaquín ALMUNIA Lid van de Commissie ( 1 ) PB L 113 van 30.4.2007, blz. 3 . BIJLAGE 1 DEFINITIES 1.   DEFINITIES VAN HET ESSOBS-KERNSYSTEEM 1.1.   GROEPEN REGELINGEN: CRITERIA VOOR DE CLASSIFICATIE VAN SOCIALEBESCHERMINGSREGELINGEN 1.1.1.   Besluitvorming Besluitvorming heeft betrekking op de eenheid die de belangrijkste besluiten neemt: de hoogte van de uitkeringen, de voorwaarden waaronder zij worden betaald en de wijze waarop de regeling wordt gefinancierd. De regelingen kunnen wel of niet onder overheidstoezicht staan. 1.1.2.   Rechtshandhaving Rechtshandhaving heeft betrekking op de wettelijke voorschriften over het lidmaatschap van de verzekerden. Het lidmaatschap van een socialebeschermingsregeling kan verplicht of niet-verplicht zijn. 1.1.3.   Vaststelling van rechten Vaststelling van rechten heeft betrekking op de basis waarop de beschermde persoon in aanmerking komt voor uitkeringen: afhankelijk of onafhankelijk van de betaling van premies. 1.1.4.   Reikwijdte van de regeling Reikwijdte van de regeling heeft betrekking op het gedeelte van de bevolking dat wordt beschermd (de hele bevolking, alle of een meerderheid van de werknemers of specifieke gedeelten van de bevolking). 1.1.5.   Beschermingsniveau Beschermingsniveau heeft betrekking op de vraag of socialebeschermingsregelingen een basisniveau of een aanvullend niveau van bescherming bieden. 1.2.   ONTVANGSTEN VAN SOCIALEBESCHERMINGSSTELSELS 1.2.1.   Sociale premies zijn de kosten die door werkgevers namens hun werknemers of door de beschermde personen worden gedragen om rechten op sociale uitkeringen zeker te stellen. 1.2.2.   Overheidsbijdragen bestaan uit de door de overheid gedragen kosten van lopende openbare regelingen zonder premiebetaling en door de overheid verschafte financiële steun aan andere binnenlandse socialebeschermingsstelsels. 1.2.3.   Overdrachten van andere regelingen zijn betalingen om niet die van andere socialebeschermingsstelsels zijn ontvangen. Zij omvatten sociale premies die zijn omgeleid van andere regelingen. 1.2.4.   Overige ontvangsten zijn diverse lopende ontvangsten van socialebeschermingsregelingen. 1.3.   UITGAVEN VAN SOCIALEBESCHERMINGSSTELSELS 1.3.1.   Functies De functie van een sociale uitkering is het belangrijkste doel waarvoor sociale bescherming wordt verschaft, ongeacht de wettelijke of institutionele bepalingen. 1.3.1.1.   Ziekte/gezondheidszorg Inkomensgarantie en steun in geld in verband met lichamelijke of psychische ziekten, met uitzondering van invaliditeit. Gezondheidszorg met als doel de gezondheid van de beschermde personen te handhaven, te herstellen of te verbeteren, ongeacht de oorzaak van de stoornis. 1.3.1.2.   Invaliditeit Inkomensgarantie en steun in geld of in natura (behalve gezondheidszorg) in verband met het onvermogen van lichamelijk of geestelijk gehandicapten om aan economische en sociale activiteiten deel te nemen. 1.3.1.3.   Ouderdom Inkomensgarantie en steun in geld of in natura (behalve gezondheidszorg) in verband met ouderdom. 1.3.1.4.   Nabestaanden Inkomensgarantie en steun in geld of in natura in verband met het overlijden van een gezinslid. 1.3.1.5.   Gezin/kinderen Steun in geld of in natura (behalve gezondheidszorg) in verband met de kosten van zwangerschap, geboorte en adoptie, opvoeding van kinderen en zorg voor andere gezinsleden. 1.3.1.6.   Werkloosheid Inkomensgarantie en steun in geld of in natura in verband met werkloosheid. 1.3.1.7.   Huisvesting Tegemoetkoming in de huisvestingskosten. 1.3.1.8.   Sociale uitsluiting (n.e.g.) Uitkeringen in geld of in natura (behalve gezondheidszorg), speciaal bedoeld ter bestrijding van sociale uitsluiting, voor zover niet gedekt door de andere functies. 1.3.2.   Sociale uitkeringen 1.3.2.1.   Een uitkering in geld is een uitkering die in geld wordt uitbetaald en waarvoor geen bewijzen van uitgaven door de ontvangers vereist zijn. 1.3.2.2.   Een uitkering in natura is een uitkering in de vorm van goederen of diensten. Deze kan worden verstrekt in de vorm van een terugbetaling of rechtstreeks. 1.3.2.3.   Een sociale uitkering met middelentoets is een sociale uitkering die expliciet of impliciet afhankelijk is van de voorwaarde dat het inkomen of het vermogen van de ontvanger onder een bepaald niveau ligt. 1.3.3.   Administratiekosten zijn de kosten die aan het stelsel in rekening worden gebracht voor beheer en administratie. 1.3.4.   Overdrachten naar andere regelingen zijn aan andere socialebeschermingsstelsels verrichte betalingen om niet. Zij omvatten sociale premies die zijn omgeleid naar andere regelingen. 1.3.5.   Overige uitgaven zijn diverse uitgaven van socialebeschermingsstelsels (betaling van inkomen uit vermogen en andere uitgaven). 2.   DEFINITIES VOOR DE MODULE OVER PENSIOENGERECHTIGDEN 2.1.   PENSIOENGERECHTIGDEN Het aantal rechthebbenden in elk stadium wordt gedefinieerd als het aantal personen dat ten minste een pensioen uit de zeven Essobs-categorieën ontvangt: — invaliditeitspensioen, — uitkering bij vervroegde uittreding wegens verminderd arbeidsvermogen, — ouderdomspensioen, — vervroegd ouderdomspensioen, — gedeeltelijk pensioen, — nabestaandenpensioen en — uitkering bij vervroegde uittreding wegens arbeidsmarktsituatie. Degenen die meer dan een pensioen ontvangen, worden slechts eenmaal geteld (aantal pensioengerechtigden zonder dubbeltelling). 2.1.1.   Invaliditeitspensioenen zijn periodieke betalingen die zijn bedoeld als inkomensgarantie of -steun voor iemand die de in de referentieregeling vastgestelde wettelijke/normale pensioengerechtigde leeftijd nog niet heeft bereikt en die een handicap heeft waardoor hij of zij voor meer dan een bij wet vastgesteld minimumpercentage arbeidsongeschikt is. 2.1.2.   Uitkeringen bij vervroegde uittreding wegens verminderd arbeidsvermogen zijn periodieke betalingen aan oudere werknemers die vóór de in de referentieregeling vastgestelde wettelijke/normale pensioengerechtigde leeftijd het arbeidsproces verlaten wegens verminderd arbeidsvermogen. 2.1.3.   Ouderdomspensioenen zijn periodieke betalingen die zijn bedoeld i) als inkomensgarantie voor de rechthebbenden na het verlaten van het arbeidsproces op de wettelijke/normale leeftijd of ii) inkomenssteun voor ouderen (met uitzondering van steun voor beperkte duur). 2.1.4.   Vervroegde ouderdomspensioenen zijn periodieke betalingen die zijn bedoeld als inkomensgarantie voor de rechthebbenden die vóór de in de toepasselijke regeling vastgestelde wettelijke/normale pensioengerechtigde leeftijd het arbeidsproces verlaten. 2.1.5.   Gedeeltelijke pensioenen zijn periodieke betalingen van een deel van het volledige ouderdomspensioen aan oudere werknemers die korter gaan werken of wier inkomen uit een beroepsbezigheid onder een bepaald minimum ligt. 2.1.6.   Nabestaandenpensioenen zijn periodieke betalingen aan personen wier recht op een uitkering is afgeleid van hun verwantschap met een overledene die door de regeling werd beschermd (weduwen, weduwnaars, wezen en dergelijke). 2.1.7.   Uitkeringen bij vervroegde uittreding wegens arbeidsmarktsituatie zijn periodieke betalingen aan oudere werknemers die vóór het bereiken van de normale pensioengerechtigde leeftijd het arbeidsproces verlaten wegens werkloosheid of inkrimping van het personeel om economische redenen, zoals bij een herstructurering van een industriële sector of een onderneming. 2.2.   WETTELIJKE/NORMALE PENSIOENGERECHTIGDE LEEFTIJD VOOR OUDERDOMSUITKERINGEN De wettelijke pensioengerechtigde leeftijd voor ouderdomsuitkeringen is de leeftijd waarop ouderdomspensioenen betaalbaar worden, indien dit bij wet of bij contract is vastgelegd. Deze leeftijd kan variëren per land, en binnen een lidstaat, per bedrijfssector, beroep, geslacht enzovoort. Bij het ontbreken van een wettelijke pensioengerechtigde leeftijd moet de normale pensioengerechtigde leeftijd worden gehanteerd. Dit is de pensioengerechtigde leeftijd in de zin van het stelsel dat het pensioen aan de betrokkene uitkeert. 3.   REFERENTIEHANDLEIDING De voor de toepassing van deze verordening te gebruiken gedetailleerde definities zijn vastgelegd in de ESSPROS Manual (Essobs-handleiding), die is opgesteld door de Europese Commissie in samenwerking met de lidstaten. BIJLAGE 2 GEDETAILLEERDE CLASSIFICATIES 1.   CLASSIFICATIE VAN REGELINGEN EN VAN KWANTITATIEVE GEGEVENS (INCLUSIEF ONTVANGSTEN, UITGAVEN EN UITKERINGEN NAAR FUNCTIE) DIE ONDER HET ESSOBS-KERNSYSTEEM VALLEN 1.1.   CLASSIFICATIE VAN REGELINGEN (Kwalitatieve informatie) Criterium: Besluitvorming Regelingen onder overheidstoezicht Regelingen zonder overheidstoezicht Criterium: Rechtshandhaving Verplichte regelingen Niet-verplichte regelingen Criterium: Vaststelling van rechten Regelingen met premiebetaling Regelingen zonder premiebetaling Criterium: Reikwijdte Universele regelingen Algemene regelingen Bijzondere regelingen Criterium: Beschermingsniveau Basisregelingen Aanvullende regelingen 1.2.   CLASSIFICATIE VAN KWANTITATIEVE GEGEVENS Alle gedetailleerde classificaties voor de verplichte gegevens die bij Eurostat moeten worden ingediend, zijn vastgelegd in de ESPROSS Manual , die is opgesteld door de Europese Commissie in samenwerking met de lidstaten. Deze gedetailleerde classificaties worden geaggregeerd in de onderstaande classificatie van het eerste niveau. 1.2.1.   Ontvangsten Het Essobs-kernsysteem classificeert de ontvangsten van socialebeschermingsstelsels naar type en oorsprong. Het type geeft de aard van, of de reden voor, een betaling weer: sociale premies, overheidsbijdragen, overdrachten van andere regelingen en andere ontvangsten. 1.2.1.1.   Ontvangsten naar type Totale ontvangsten Sociale premies Sociale premies ten laste van de werkgevers Sociale premies ten laste van de beschermde personen Overheidsbijdragen Belastingen bestemd voor de financiering van sociale bescherming Algemene ontvangsten Overdrachten van andere regelingen Sociale premies die zijn omgeleid van andere regelingen Overige overdrachten van andere binnenlandse regelingen Overige ontvangsten Inkomen uit vermogen Overige ontvangsten 1.2.1.2.   Ontvangsten naar oorsprong De oorsprong heeft betrekking op de institutionele sector van waaruit de betaling is ontvangen. De classificaties van de institutionele sectoren van waaruit de ontvangsten van socialebeschermingsstelsels afkomstig zijn, zijn die welke in de nationale rekeningen worden gebruikt (ESR 95). Vennootschappen Centrale overheid Deelstaatoverheid en lagere overheid Wettelijke socialeverzekeringsinstellingen Huishoudens Instellingen zonder winstoogmerk t.b.v. huishoudens Buitenland 1.2.2.   Uitgaven De uitgaven van socialebeschermingsregelingen worden ingedeeld naar type, met vermelding van de aard van, of de reden voor, de uitgave: sociale uitkeringen, administratiekosten, overdrachten naar andere regelingen en overige uitgaven. Sociale uitkeringen worden ingedeeld in uitkeringen met en uitkeringen zonder middelentoets. De classificatie van sociale uitkeringen bevat een nadere indeling in uitkeringen in geld (periodiek of eenmalig) en uitkeringen in natura. Voorts wordt een meer gedetailleerde classificatie gebruikt waarvan de posten relevant zijn voor slechts één of enkele van de in punt 1.2.3 genoemde functies. Deze nadere classificatie is vastgesteld in de ESSPROS Manual . Totaal uitgaven Sociale uitkeringen Sociale uitkeringen, zonder middelentoets Uitkeringen in geld, zonder middelentoets Periodieke uitkeringen in geld, zonder middelentoets Eenmalige uitkeringen in geld, zonder middelentoets Uitkeringen in natura, zonder middelentoets Sociale uitkeringen, met middelentoets Uitkeringen in geld, met middelentoets Periodieke uitkeringen in geld, met middelentoets Eenmalige uitkeringen in geld, met middelentoets Uitkeringen in natura, met middelentoets Administratiekosten Overdrachten naar andere regelingen Sociale premies omgeleid naar andere regelingen Overige overdrachten naar andere binnenlandse regelingen Overige uitgaven 1.2.3.   Uitkeringen naar functie De classificatie naar functie is als volgt: Ziekte/gezondheidszorg Invaliditeit Ouderdom Nabestaanden Gezin/kinderen Werkloosheid Huisvesting Sociale uitsluiting (n.e.g.) 2.   GEDETAILLEERDE CLASSIFICATIE VAN PENSIOENGERECHTIGDEN 2.1.   GEGEVENS Totaal aantal pensioengerechtigden, zonder dubbeltelling Totaal aantal pensioengerechtigden (functie: invaliditeit), zonder dubbeltelling Totaal aantal rechthebbenden op een invaliditeitspensioen , zonder dubbeltelling Totaal aantal rechthebbenden een uitkering bij vervroegde uittreding wegens verminderd arbeidsvermogen , zonder dubbeltelling Totaal aantal rechthebbenden op een invaliditeitspensioen (zonder middelentoets) , zonder dubbeltelling Totaal aantal rechthebbenden op een uitkering wegens verminderd arbeidsvermogen (zonder middelentoets,) zonder dubbeltelling Totaal aantal rechthebbenden op een invaliditeitspensioen (met middelentoets) , zonder dubbeltelling Totaal aantal rechthebbenden op een uitkering bij vervroegde uittreding wegens verminderd arbeidsvermogen (met middelentoets) , zonder dubbeltelling Totaal aantal pensioengerechtigden (functies: ouderdom en nabestaanden) , zonder dubbeltelling Totaal aantal pensioengerechtigden (functie: ouderdom), zonder dubbeltelling Totaal aantal rechthebbenden op een ouderdomspensioen , zonder dubbeltelling Totaal aantal rechthebbenden op een vervroegd ouderdomspensioen , zonder dubbeltelling Totaal aantal rechthebbenden op een gedeeltelijk pensioen , zonder dubbeltelling Totaal aantal rechthebbenden op een ouderdomspensioen (zonder middelentoets) , zonder dubbeltelling Totaal aantal rechthebbenden op een vervroegd ouderdomspensioen (zonder middelentoets) , zonder dubbeltelling Totaal aantal rechthebbenden op een gedeeltelijk pensioen (zonder middelentoets) , zonder dubbeltelling Totaal aantal rechthebbenden op een ouderdomspensioen (met middelentoets) , zonder dubbeltelling Totaal aantal rechthebbenden op een vervroegd ouderdomspensioen (met middelentoets) , zonder dubbeltelling Totaal aantal rechthebbenden op een gedeeltelijk pensioen (met middelentoets) , zonder dubbeltelling Totaal aantal pensioengerechtigden (functie: nabestaanden), zonder dubbeltelling Totaal aantal rechthebbenden op een nabestaandenpensioen (zonder middelentoets) , zonder dubbeltelling Totaal aantal rechthebbenden op een nabestaandenpensioen (met middelentoets) , zonder dubbeltelling Totaal aantal pensioengerechtigden (functie: werkloosheid), zonder dubbeltelling Totaal aantal rechthebbenden op uitkeringen bij vervroegde uittreding wegens arbeidsmarktsituatie (zonder middelentoets) , zonder dubbeltelling Totaal aantal rechthebbenden op uitkeringen bij vervroegde uittreding wegens arbeidsmarktsituatie (met middelentoets) , zonder dubbeltelling 2.2.   EXTRA INFORMATIE Wettelijke of normale pensioengerechtigde leeftijd naar geslacht en naar regeling Referentiedatum/berekeningsmethode naar regeling BIJLAGE 3 ACTUALISERING VAN DE REGELS VOOR DE VERSPREIDING 1.   ACTUALISERING VAN DE REGELS VOOR DE VERSPREIDING VOOR HET ESSOBS-KERNSYSTEEM 1.1.   ACTUALISERING VAN DE REGELS VOOR DE VERSPREIDING VAN KWANTITATIEVE GEGEVENS VOOR GROEPEN REGELINGEN 1.1.1.   Groepen regelingen naar criteria Specifieke gebruikers mogen gegevens voor groepen regelingen publiceren overeenkomstig de Essobs-classificatie van regelingen, die is gedefinieerd door de criteria in bijlage 1, punt 1.1 (Groepen regelingen). 1.1.2.   Gegevens naar regelingen Specifieke gebruikers mogen gegevens voor regelingen of voor groepen regelingen publiceren voor landen die om vertrouwelijkheidsredenen geen expliciete toestemming voor volledige verspreiding geven. De groepen regelingen moeten voldoen aan de verspreidingsregels die door elke betrokken lidstaat zijn vastgesteld. 1.2.   ACTUALISERING VAN DE REGELS VOOR DE VERSPREIDING VAN KWANTITATIEVE GEGEVENS PER REGELING EN VOOR SPECIFIEKE UITKERINGEN Eurostat mag met passende ondersteuning kwantitatieve informatie naar regeling en details van de uitkeringen publiceren. 2.   ACTUALISERING VAN DE REGELS VOOR DE VERSPREIDING VAN GEGEVENS OVER PENSIOENGERECHTIGDEN 2.1.   AGGREGATEN VAN CATEGORIEËN OVEREENKOMSTIG DE ESSOBS-CLASSIFICATIE VAN PENSIOENGERECHTIGDEN Specifieke gebruikers mogen gegevens publiceren voor de zeven pensioencategorieën en voor aggregaten van categorieën overeenkomstig de Essobs-classificatie van pensioengerechtigden in bijlage 2, sectie 2 (Gedetailleerde classificatie van pensioengerechtigden). Specifieke gebruikers mogen ook gegevens publiceren ingedeeld naar een uitkering met of een uitkering zonder middelentoets, overeenkomstig de Essobs-classificatie van pensioengerechtigden in bijlage 2, sectie 2 (Gedetailleerde classificatie van pensioengerechtigden). 2.2.   GEGEVENS NAAR REGELINGEN Specifieke gebruikers mogen gegevens voor regelingen of voor groepen regelingen publiceren voor landen die om vertrouwelijkheidsredenen geen expliciete toestemming voor volledige verspreiding geven. De groepen regelingen moeten voldoen aan de verspreidingsregels die door elke betrokken lidstaat zijn vastgesteld.",
  "source": "EUR LEX"
}