{
  "url": "http://www.w3.org/1999/xhtml\">",
  "content": "C_2018223NL.01000701.xml 27.6.2018 NL Publicatieblad van de Europese Unie C 223/7 BESLUIT VAN DE RAAD van 22 juni 2018 tot vaststelling van het standpunt van de Raad ten aanzien van het ontwerp van gewijzigde begroting nr. 3 van de Europese Unie voor het begrotingsjaar 2018 (2018/C 223/06) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( 1 ) , en met name artikel 41, Overwegende hetgeen volgt: — De begroting van de Unie voor het begrotingsjaar 2018 is definitief vastgesteld op 30 november 2017 ( 2 ) , — De Commissie heeft op 23 mei 2018 een voorstel ingediend met het ontwerp van gewijzigde begroting nr. 3 bij de algemene begroting voor het begrotingsjaar 2018, — Gewijzigde begroting nr. 3 bij de algemene begroting voor 2018 moet onverwijld worden vastgesteld, teneinde aan de financieringsbehoeften in verband met de uitbreiding van de faciliteit voor vluchtelingen in Turkije te kunnen voldoen en continuïteit te kunnen verzekeren. Daarom is het gerechtvaardigd om, overeenkomstig artikel 3, lid 3, van het reglement van orde van de Raad, de periode van acht weken voor het op de hoogte stellen van de nationale parlementen, zoals bedoeld in artikel 4 van Protocol nr. 1, in te korten, HEEFT HET VOLGENDE BESLUIT VASTGESTELD: Enig artikel Het standpunt van de Raad ten aanzien van het ontwerp van gewijzigde begroting nr. 3 van de Europese Unie voor het begrotingsjaar 2018 is vastgesteld op 22 juni 2018. De volledige tekst kan worden geraadpleegd op of gedownload van de website van de Raad: http://www.consilium.europa.eu/ Gedaan te Luxemburg, 22 juni 2018. Voor de Raad De voorzitter V. GORANOV ( 1 ) PB L 298 van 26.10.2012, blz. 1 . ( 2 ) PB L 57 van 28.2.2018, blz. 1 .",
  "source": "EUR LEX"
}