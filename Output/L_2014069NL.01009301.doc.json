{
  "url": "http://www.w3.org/1999/xhtml\">",
  "content": "L_2014069NL.01009301.xml 8.3.2014 NL Publicatieblad van de Europese Unie L 69/93 VERORDENING (EU) Nr. 217/2014 VAN DE COMMISSIE van 7 maart 2014 tot wijziging van Verordening (EG) nr. 2073/2005 wat betreft de aanwezigheid van Salmonella bij geslachte varkens (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 852/2004 van het Europees Parlement en de Raad van 29 april 2004 inzake levensmiddelenhygiëne ( 1 ) , en met name artikel 4, lid 4, Overwegende hetgeen volgt: (1) Verordening (EG) nr. 2073/2005 van de Commissie ( 2 ) stelt de microbiologische criteria voor bepaalde micro-organismen en de uitvoeringsbepalingen vast waaraan exploitanten van levensmiddelenbedrijven moeten voldoen bij de toepassing van de algemene en specifieke hygiënemaatregelen als bedoeld in artikel 4 van Verordening (EG) nr. 852/2004, en met name een proceshygiënecriterium voor salmonella bij geslachte varkens om besmetting tijdens het slachten tegen te gaan. (2) De Europese Autoriteit voor voedselveiligheid (EFSA) heeft op 3 oktober 2011 een wetenschappelijk advies goedgekeurd over de te dekken volksgezondheidsrisico’s bij de keuring van vlees (varken) ( 3 ) , waarin salmonella aanmerkt wordt als een groot risico voor de volksgezondheid in verband met de consumptie van varkensvlees, en aanbevolen wordt de besmetting van geslachte varkens met salmonella te voorkomen. De EFSA beveelt onder meer aan om het proceshygiënecriterium voor salmonella bij geslachte varkens aan te scherpen. (3) Om de aanwezigheid van salmonella bij geslachte varkens en daarmee het aantal positief bevonden monsters terug te dringen, moet het toezicht op de hygiëne tijdens het slachten aangescherpt worden overeenkomstig de bepalingen van Verordening (EU) nr. 218/2014 van de Commissie van 7 maart 2014 tot wijziging van de bijlagen bij de Verordeningen (EG) nr. 853/2004 en (EG) nr. 854/2004 van het Europees Parlement en de Raad en Verordening (EG) nr. 2074/2005 van de Commissie ( 4 ) . (4) De huidige praktijken voor exploitanten van levensmiddelenbedrijven moeten krachtens de voorschriften van deze verordening worden aangepast. Bijgevolg moet worden voorzien in een uitgestelde toepassing van deze verordening. (5) Verordening (EG) nr. 2073/2005 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, en het Europees Parlement noch de Raad hebben zich daartegen verzet, HEEFT DE VOLGENDE VERORDENING VASTGESTELD: Artikel 1 In hoofdstuk 2 van bijlage I bij Verordening (EG) nr. 2073/2005 wordt punt 2.1.4 vervangen door: „2.1.4 Karkassen van varkens Salmonella 50 ( 5 ) 3 ( 6 ) Afwezig op elk getest karkasoppervlak EN/ISO 6579 Karkassen na het uitslachten maar vóór het koelen Verbetering van de hygiëne bij het slachten en herziening van de procesbeheersing, de oorsprong van de dieren en de bioveiligheidsmaatregelen op de bedrijven van oorsprong” Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 juni 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2014. Voor de Commissie De voorzitter José Manuel BARROSO ( 1 ) PB L 226 van 25.6.2004, blz. 3 . ( 2 ) PB L 338 van 22.12.2005, blz. 1 . ( 3 ) EFSA Journal 2011; 9(10):2351. ( 4 ) Zie bladzijde 95 van dit Publicatieblad.",
  "source": "EUR LEX"
}