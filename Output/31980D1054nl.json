{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1054:NL:HTML\">",
  "content": "EUR-Lex - 31980D1054 - NL Avis juridique important | 31980D1054 80/1054/EEG: Beschikking van de Commissie van 28 oktober 1980 met betrekking tot de uitvoering van de hervorming van de landbouwstructuur in Italië (gewest Latium) overeenkomstig de Richtlijnen 72/159/EEG en 75/268/EEG (Slechts de tekst in de Italiaanse taal is authentiek) Publicatieblad Nr. L 308 van 19/11/1980 blz. 0014 - 0014 BESCHIKKING VAN DE COMMISSIE  van 28 oktober 1980  met betrekking tot de uitvoering van de hervorming van de landbouwstructuur in Italië (gewest Latium) overeenkomstig de Richtlijnen 72/159/EEG en 75/268/EEG  (Slechts de tekst in de Italiaanse taal is authentiek)  (80/1054/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 80/370/EEG (2), en met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), laatstelijk gewijzigd bij Richtlijn 80/666/EEG (4), en met name op artikel 13, Overwegende dat de Italiaanse Regering op 25 juni 1980 mededeling heeft gedaan van de wet van het gewest Latium van 22 april 1980, houdende wijzigingen en aanvullingen van gewestelijke wet nr. 63 van 27 september 1978 betreffende de tenuitvoerlegging van de richtlijnen van de Europese Economische Gemeenschap inzake de landbouwhervorming; Overwegende dat de Commissie krachtens artikel 18, lid 3, van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of, met inachtneming van de vorengenoemde wet, de in Italië bestaande regelingen ter uitvoering van Richtlijn 72/159/EEG, en de titel III en IV van Richtlijn 75/268/EEG alsmede de in het gewest Latium bestaande regelingen ter uitvoering van titel III van Richtlijn 75/268/EEG nog steeds voldoen aan de voorwaarden voor financiële deelneming van de Gemeenschap; Overwegende dat de genoemde wet beantwoordt aan de bepalingen en doelstellingen van de Richtlijnen 72/159/EEG en 75/268/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 1. De in Italië bestaande regelingen ter uitvoering van Richtlijn 72/159/EEG en de titels III en IV van Richtlijn 75/268/EEG voldoen, met inachtneming van de wet van 22 april 1980 van het gewest Latium, nog steeds aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties. 2. De in het gewest Latium bestaande regelingen ter uitvoering van titel II van Richtlijn 75/268/EEG voldoen, met inachtneming van de gewestelijke wet van 22 april 1980, nog steeds aan de voorwaarden voor financiële deelneming van de Gemeenschap aan de in artikel 13 van Richtlijn 75/268/EEG genoemde gemeenschappelijke actie. Artikel 2 Deze beschikking is gericht tot de Italiaanse Republiek. Gedaan te Brussel, 28 oktober 1980. Voor de Commissie Finn GUNDELACH Vice-Voorzitter  (1)PB nr. L 96 van 23.4.1972, blz. 1. (2)PB nr. L 90 van 3.4.1980, blz. 43. (3)PB nr. L 128 van 19.5.1975, blz. 1. (4)PB nr. L 180 van 14.7.1980, blz. 34.",
  "source": "EUR LEX"
}