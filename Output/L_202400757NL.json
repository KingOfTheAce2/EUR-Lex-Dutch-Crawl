{
  "url": "http://www.w3.org/1999/xhtml\">",
  "content": "L_202400757NL.000101.fmx.xml Publicatieblad van de Europese Unie NL Serie L 2024/757 27.2.2024 UITVOERINGSVERORDENING (EU) 2024/757 VAN DE RAAD van 26 februari 2024 tot uitvoering van Verordening (EU) 2016/44 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/44 van de Raad van 18 januari 2016 betreffende beperkende maatregelen in het licht van de situatie in Libië en tot intrekking van Verordening (EU) nr. 204/2011 ( 1 ) , en met name artikel 21, lid 5, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 januari 2016 heeft de Raad Verordening (EU) 2016/44 vastgesteld. (2) Op 31 januari 2024 heeft het Comité van de Veiligheidsraad, ingesteld op grond van Resolutie 1970 (2011) betreffende Libië, besloten dat één persoon niet langer onderworpen mag zijn aan het reisverbod dat is opgelegd op grond van punt 15 van Resolutie 1970 (2011). Die persoon blijft onderworpen aan de bevriezing van tegoeden op grond van punt 19 van Resolutie 1973 (2011). (3) Bijlage II bij Verordening (EU) 2016/44 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) 2016/44 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 februari 2024. Voor de Raad De voorzitter D. CLARINVAL ( 1 ) PB L 12 van 19.1.2016, blz.1 , ELI: http://data.europa.eu/eli/reg/2016/44/2023-07-12. BIJLAGE In bijlage II bij Verordening (EU) 2016/44 (“Lijst van natuurlijke personen, rechtspersonen, entiteiten of lichamen als bedoeld in artikel 6, lid 1”), deel A (“Personen”), wordt vermelding 19 vervangen door: “19. Naam: 1: SAFIA 2: FARKASH 3: AL-BARASSI 4: n.v.t. Titel: n.v.t. Functie: n.v.t. Geboortedatum: rond 1952 Geboorteplaats: Al Bayda, Libië Zekere alias: Safia Farkash Mohammed Al-Hadad, geboren op 1 januari 1953 (Omaans paspoort nr. 03825239, afgegeven op 4 mei 2014, verstrijkt op 3 mei 2024.) Onzekere alias: n.v.t. Nationaliteit: n.v.t. Paspoort nr.: 03825239 Nationaal identiteitsnr.: 98606491 Adres: a) Sultanaat Oman b) (vermoedelijke verblijfplaats - Egypte) Op de lijst geplaatst op: 24 juni 2011 (gewijzigd op 31 januari 2024, 1 april 2016, 26 maart 2015, 26 september 2014, 4 september 2013, 2 april 2012, 13 februari 2012) Overige informatie: op de lijst geplaatst uit hoofde van punt 19 van Resolutie 1973 (bevriezing van tegoeden). Weblink naar speciale kennisgeving Interpol/VN-Veiligheidsraad: https://www.interpol.int/en/How-we-work/Notices/View-UN-Notices-Individuals.”. ELI: http://data.europa.eu/eli/reg_impl/2024/757/oj ISSN 1977-0758 (electronic edition)",
  "source": "EUR LEX"
}