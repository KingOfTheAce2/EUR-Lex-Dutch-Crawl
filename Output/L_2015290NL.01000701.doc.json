{
  "url": "http://www.w3.org/1999/xhtml\">",
  "content": "L_2015290NL.01000701.xml 6.11.2015 NL Publicatieblad van de Europese Unie L 290/7 BESLUIT (EU) 2015/1989 VAN DE RAAD van 26 oktober 2015 betreffende de ondertekening, namens de Europese Unie, van de overeenkomst tot voortzetting van het Internationaal Centrum voor wetenschap en technologie DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 1, en artikel 37, Gezien het Verdrag betreffende de werking van de Europese Unie, en met name artikel 180 en artikel 218, lid 5, Gezien het gezamenlijk voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Op 21 oktober 2013 heeft de Raad de Commissie en de hoge vertegenwoordiger gemachtigd onderhandelingen te openen over een overeenkomst tot voortzetting van het Internationaal Centrum voor wetenschap en technologie tussen de Europese Unie en de Europese Gemeenschap voor Atoomenergie („Euratom”), optredend als één partij, Georgië, Japan, de Kirgizische Republiek, het Koninkrijk Noorwegen, de Republiek Armenië, de Republiek Kazachstan, de Republiek Korea, de Republiek Tadzjikistan en de Verenigde Staten van Amerika („de overeenkomst”). (2) Deze onderhandelingen zijn met succes afgerond en de overeenkomst is geparafeerd op 22 juni 2015. (3) De sluiting van de overeenkomst is onderworpen aan een afzonderlijke procedure met betrekking tot aangelegenheden die tot de bevoegdheid van Euratom behoren. (4) Deze overeenkomst moet namens de Unie worden ondertekend, HEEFT HET VOLGENDE BESLUIT VASTGESTELD: Artikel 1 Er wordt machtiging verleend tot de ondertekening, namens de Unie, van de overeenkomst tot voortzetting van het Internationaal Centrum voor wetenschap en technologie, onder voorbehoud van de sluiting van die overeenkomst ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 26 oktober 2015. Voor de Raad De voorzitter F. MOGHERINI ( 1 ) De tekst van de overeenkomst zal samen met het besluit worden bekendgemaakt.",
  "source": "EUR LEX"
}