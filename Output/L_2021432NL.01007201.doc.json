{
  "url": "http://www.w3.org/1999/xhtml\"><!--",
  "content": "L_2021432NL.01007201.xml 3.12.2021 NL Publicatieblad van de Europese Unie L 432/72 BESLUIT (GBVB) 2021/2138 VAN DE RAAD van 2 december 2021 tot wijziging van Besluit (GBVB) 2018/2011 van de Raad ter ondersteuning van gendermainstreaming in beleid, programma’s en acties in de strijd tegen handel in en misbruik van handvuurwapens, in overeenstemming met de agenda inzake vrouwen, vrede en veiligheid DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 december 2018 Besluit (GBVB) 2018/2011 ( 1 ) vastgesteld. (2) Besluit (GBVB) 2018/2011 voorziet voor de in artikel 1 van dat besluit bedoelde activiteiten in een uitvoeringsperiode van 36 maanden vanaf de datum van sluiting van de in artikel 3, lid 3, van dat besluit bedoelde financieringsovereenkomst. (3) Het Bureau van de Verenigde Naties voor ontwapeningszaken heeft verzocht om verlenging van de uitvoeringsperiode van Besluit (GBVB) 2018/2011 met zeven maanden, en wel tot en met 31 oktober 2022, gezien de vertraging bij de uitvoering van projectactiviteiten in het kader van Besluit (GBVB) 2018/2011 als gevolg van de COVID-19-pandemie. (4) De in artikel 1 van Besluit (GBVB) 2018/2011 bedoelde activiteiten kunnen tot en met 31 oktober 2022 worden voortgezet zonder gevolgen voor de financiële middelen. (5) Artikel 5, lid 2, van Besluit (GBVB) 2018/2011 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5, lid 2, van Besluit (GBVB) 2018/2011 wordt vervangen door: “2.   Dit besluit verstrijkt op 31 oktober 2022.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 2 december 2021. Voor de Raad De voorzitter J. VRTOVEC ( 1 ) Besluit (GBVB) 2018/2011 van de Raad van 17 december 2018 ter ondersteuning van gendermainstreaming in beleid, programma’s en acties in de strijd tegen handel in en misbruik van handvuurwapens, in overeenstemming met de agenda inzake vrouwen, vrede en veiligheid ( PB L 322 van 18.12.2018, blz. 38 ).",
  "source": "EUR LEX"
}