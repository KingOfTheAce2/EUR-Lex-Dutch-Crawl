{
  "url": "http://www.w3.org/1999/xhtml\">",
  "content": "L_2019057NL.01000101.xml 26.2.2019 NL Publicatieblad van de Europese Unie L 57/1 UITVOERINGSVERORDENING (EU) 2019/324 VAN DE COMMISSIE van 25 februari 2019 tot wijziging van Uitvoeringsverordening (EU) nr. 540/2011 wat betreft de goedkeuringsperioden voor de werkzame stoffen bifenthrin, carboxin, FEN 560 (ook fenegriek of fenegriekzaadpoeder genoemd), als extractieresidu verkregen peperpoeder en natriumaluminiumsilicaat (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In deel A van de bijlage bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die worden geacht te zijn goedgekeurd uit hoofde van Verordening (EG) nr. 1107/2009. In deel B van de bijlage bij Uitvoeringsverordening (EU) nr. 540/2011 zijn de uit hoofde van Verordening (EG) nr. 1107/2009 goedgekeurde werkzame stoffen opgenomen. (2) Bij Uitvoeringsverordening (EU) 2017/195 van de Commissie ( 3 ) is de goedkeuringsperiode van de werkzame stof bifenthrin verlengd van 31 juli 2019 tot en met 31 juli 2021. (3) Bij Uitvoeringsverordening (EU) 2017/195 van de Commissie is de goedkeuringsperiode van de werkzame stoffen als extractieresidu verkregen peperpoeder en natriumaluminiumsilicaat verlengd van 31 augustus 2019 tot en met 31 augustus 2020. (4) Bij Uitvoeringsverordening (EU) 2018/1266 van de Commissie ( 4 ) is de goedkeuringsperiode van de werkzame stof carboxin verlengd van 31 mei 2021 tot en met 31 mei 2023. (5) Bij Uitvoeringsverordening (EU) 2018/184 van de Commissie ( 5 ) is de goedkeuringsperiode van de werkzame stof FEN 560 (ook fenegriek of fenegriekzaadpoeder genoemd) verlengd van 31 oktober 2020 tot en met 31 oktober 2021. (6) Aanvragen voor de verlenging van de goedkeuring van de werkzame stoffen bifenthrin, carboxin, FEN 560 (ook fenegriek of fenegriekzaadpoeder genoemd), als extractieresidu verkregen peperpoeder en natriumaluminiumsilicaat zijn ingediend in overeenstemming met artikel 1 van Uitvoeringsverordening (EU) nr. 844/2012 van de Commissie ( 6 ) . Voor als extractieresidu verkregen peperpoeder en natriumaluminiumsilicaat zijn echter geen aanvullende dossiers ingediend ter ondersteuning van de verlenging in overeenstemming met artikel 6 van die verordening. Voor bifenthrin, carboxin en FEN 560 (ook fenegriek of fenegriekzaadpoeder genoemd) hebben de aanvragers bevestigd dat zij niet langer de verlenging van de goedkeuring van de werkzame stoffen steunen. (7) Gezien de doelstelling van artikel 17, eerste alinea, van Verordening (EG) nr. 1107/2009 is de verlenging van de goedkeuringsperiode van die werkzame stoffen, zoals vastgesteld bij de Uitvoeringsverordeningen (EU) 2017/195, (EU) 2018/1266 en (EU) 2018/184, niet langer gerechtvaardigd. Het is derhalve passend te bepalen dat de goedkeuringen van bifenthrin, carboxin, FEN 560 (ook fenegriek of fenegriekzaadpoeder genoemd), als extractieresidu verkregen peperpoeder en natriumaluminiumsilicaat vervallen op de data waarop zij zonder verlenging zouden zijn vervallen. (8) Uitvoeringsverordening (EU) nr. 540/2011 moet daarom dienovereenkomstig worden gewijzigd. (9) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 februari 2019. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2017/195 van de Commissie van 3 februari 2017 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode van verscheidene werkzame stoffen die zijn opgenomen in deel B van de bijlage bij Uitvoeringsverordening (EU) nr. 686/2012 (verlengingsprogramma AIR IV) ( PB L 31 van 4.2.2017, blz. 21 ). ( 4 ) Uitvoeringsverordening (EU) 2018/1266 van de Commissie van 20 september 2018 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode voor de werkzame stoffen 1-decanol, 6-benzyladenine, aluminiumsulfaat, azadirachtin, bupirimaat, carboxin, clethodim, cycloxydim, dazomet, diclofop, dithianon, dodine, fenazaquin, fluometuron, flutriafol, hexythiazox, hymexazool, indolylboterzuur, isoxaben, Californische pap, metaldehyde, paclobutrazool, pencycuron, sintofen, tau-fluvalinaat en tebufenozide ( PB L 238 van 21.9.2018, blz. 81 ). ( 5 ) Uitvoeringsverordening (EU) 2018/184 van de Commissie van 7 februari 2018 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen FEN 560 (ook fenegriek of fenegriekzaadpoeder genoemd) en sulfurylfluoride ( PB L 34 van 8.2.2018, blz. 10 ). ( 6 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). BIJLAGE De bijlage bij Uitvoeringsverordening (EU) nr. 540/2011 wordt als volgt gewijzigd: 1) Deel A wordt als volgt gewijzigd: a) in rij 239 (Als extractieresidu verkregen peperpoeder (PDER)), zesde kolom (Geldigheidsduur), wordt de datum vervangen door „31 augustus 2019”; b) in rij 253 (Natriumaluminium-silicaat), zesde kolom (Geldigheidsduur), wordt de datum vervangen door „31 augustus 2019”; c) in rij 308 (FEN 560 (ook fenegriek of fenegriekzaadpoeder genoemd)), zesde kolom (Geldigheidsduur), wordt de datum vervangen door „31 oktober 2020”; d) in rij 337 (Carboxin), zesde kolom (Geldigheidsduur), wordt de datum vervangen door „31 mei 2021”. 2) In deel B, rij 23 (Bifenthrin), zesde kolom (Geldigheidsduur), wordt de datum vervangen door „31 juli 2019”.",
  "source": "EUR LEX"
}