{
  "url": "http://www.w3.org/1999/xhtml\">",
  "content": "L_2009317NL.01003601.xml 3.12.2009 NL Publicatieblad van de Europese Unie L 317/36 BESCHIKKING VAN DE COMMISSIE van 26 november 2009 tot goedkeuring van de door de lidstaten voor 2010 en volgende jaren ingediende jaarlijkse en meerjarenprogramma’s en van de financiële bijdrage van de Gemeenschap voor de uitroeiing, bestrijding en bewaking van bepaalde dierziekten en zoönosen (Kennisgeving geschied onder nummer C(2009) 9131) (2009/883/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name op artikel 27, lid 5, Overwegende hetgeen volgt: (1) Beschikking 2009/470/EG stelt de procedures vast voor de financiële bijdrage van de Gemeenschap aan programma’s voor de uitroeiing, bestrijding en bewaking van dierziekten en zoönosen. (2) Bovendien moet krachtens artikel 27, lid 1, van Beschikking 2009/470/EG worden voorzien in een financiële maatregel van de Gemeenschap om de onkosten van de lidstaten voor de financiering van nationale programma’s voor de uitroeiing, bestrijding en bewaking van de in de bijlage bij die beschikking vermelde dierziekten en zoönosen te vergoeden. (3) Bij Beschikking 2006/965/EG van de Raad van 19 december 2006 tot wijziging van Beschikking 90/424/EEG betreffende bepaalde uitgaven op veterinair gebied ( 2 ) is artikel 24 van die beschikking door een nieuwe bepaling vervangen. Bij wijze van overgangsmaatregel bepaalt Beschikking 2006/965/EG dat programma’s voor enzoötische boviene leukose en de ziekte van Aujeszky tot en met 31 december 2010 verder kunnen worden gefinancierd. (4) Beschikking 2008/341/EG van de Commissie van 25 april 2008 tot vaststelling van communautaire criteria voor nationale programma’s voor de uitroeiing, bestrijding en bewaking van bepaalde dierziekten en zoönosen ( 3 ) bepaalt dat door de lidstaten ingediende programma’s alleen kunnen worden goedgekeurd in het kader van de bij artikel 27, lid 1, van Beschikking 2009/470/EG ingestelde maatregelen indien zij voldoen aan de in de bijlage bij Beschikking 2008/341/EG vastgestelde criteria. (5) Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën ( 4 ) voorziet in jaarlijkse programma’s van de lidstaten voor toezicht op overdraagbare spongiforme encefalopathieën (TSE’s) bij runderen, schapen en geiten. (6) Richtlijn 2005/94/EG van de Raad van 20 december 2005 betreffende communautaire maatregelen ter bestrijding van aviaire influenza ( 5 ) voorziet ook in bewakingsprogramma’s die de lidstaten met betrekking tot pluimvee en in het wild levende vogels moeten uitvoeren, onder meer om door regelmatig geactualiseerde risicobeoordelingen een beter inzicht te verkrijgen in de bedreiging door van vogels afkomstige influenzavirussen, die door in het wild levende vogels worden overgedragen. Die jaarlijkse programma’s voor toezicht en de financiering ervan moeten ook worden goedgekeurd. (7) Sommige lidstaten hebben bij de Commissie jaarlijkse programma’s voor de uitroeiing, bestrijding en bewaking van dierziekten, controleprogramma’s ter voorkoming van zoönosen en jaarlijkse programma’s voor de uitroeiing en bewaking van bepaalde TSE’s ingediend waarvoor zij een financiële bijdrage van de Gemeenschap wensen te ontvangen. (8) In 2008 en 2009 zijn bij Beschikking 2007/782/EG van de Commissie ( 6 ) en Beschikking 2008/897/EG van de Commissie ( 7 ) bepaalde door de lidstaten ingediende meerjarenprogramma’s voor de uitroeiing, bestrijding en bewaking van dierziekten goedgekeurd. De vastlegging van de uitgaven voor die meerjarenprogramma’s werd vastgesteld overeenkomstig artikel 76, lid 3, van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 8 ) . De eerste vastlegging in de begroting voor die programma’s heeft plaatsgevonden nadat deze waren goedgekeurd. De daaropvolgende jaarlijkse vastleggingen worden door de Commissie in het licht van de uitvoering van het programma voor het vorige jaar verricht op basis van het in artikel 27, lid 5, van Beschikking 2009/470/EG bedoelde besluit om een bijdrage te verlenen. (9) Verordening (EG) nr. 999/2001, gewijzigd bij Verordening (EG) nr. 103/2009 van de Commissie ( 9 ) , voorziet in strengere voorschriften die moeten worden nageleefd bij koppels melkvee die met klassieke scrapie zijn besmet. (10) In 2009 heeft Cyprus een meerjarenprogramma voor de bewaking en uitroeiing van scrapie ingediend, dat is aangepast aan die recente wijziging van Verordening (EG) nr. 999/2001. Bij Beschikking 2009/560/EG van de Commissie ( 10 ) is het meerjarig scrapieprogramma goedgekeurd, waarbij de kosten van het personeel dat specifiek voor de taken in het kader van het programma was ingehuurd en de kosten van de kadaverdestructie waren inbegrepen in de kosten die voor een financiële bijdrage van de Gemeenschap in aanmerking komen. Het tweede en laatste jaar van het door Cyprus ingediende meerjarig scrapieprogramma moet daarom worden goedgekeurd en voorzien in hetzelfde niveau van communautaire financiering en subsidiabele maatregelen als voor het eerste jaar. (11) De Commissie heeft de door de lidstaten ingediende jaarlijkse programma’s, alsmede het volgende (tweede of derde) jaar van de in 2008 en 2009 goedgekeurde meerjarenprogramma’s zowel uit veterinair als uit financieel oogpunt beoordeeld. Deze programma’s zijn in overeenstemming bevonden met de desbetreffende communautaire veterinaire wetgeving en met name met de criteria van Beschikking 2008/341/EG. (12) Gezien het belang van de jaarlijkse en meerjarenprogramma’s voor de verwezenlijking van de doelstellingen van de Gemeenschap inzake dier- en volksgezondheid en de verplichte toepassing van de programma’s inzake TSE’s en aviaire influenza in alle lidstaten moet een passende financiële bijdrage van de Gemeenschap worden vastgesteld ter vergoeding van de uitgaven die de betrokken lidstaten voor de in deze beschikking vermelde maatregelen doen, tot een bepaald maximumbedrag per programma. (13) Voor een beter beheer, een efficiënter gebruik van de communautaire middelen en meer transparantie moet — indien nodig — ook voor elk programma de gemiddelde kostprijs worden vastgesteld die aan de lidstaten moet worden vergoed voor bepaalde kosten zoals de uitvoering van de in de lidstaten gebruikte tests en de schadeloosstelling van eigenaars van geslachte of geruimde dieren. (14) Overeenkomstig Verordening (EG) nr. 1290/2005 van de Raad van 21 juni 2005 inzake de financiering van het gemeenschappelijk landbouwbeleid ( 11 ) worden programma’s om dierziekten uit te roeien of te bewaken gefinancierd uit het Europees Landbouwgarantiefonds. Met het oog op de financiële controle zijn de artikelen 9, 36 en 37 van die verordening van toepassing. (15) De financiële bijdrage van de Gemeenschap wordt verleend mits de voorgenomen maatregelen efficiënt worden uitgevoerd en mits de bevoegde autoriteiten alle nodige inlichtingen binnen de bij deze beschikking vastgestelde termijnen verstrekken. (16) Om redenen van administratieve doelmatigheid moeten alle voor een financiële bijdrage van de Gemeenschap gedeclareerde uitgaven in euro worden uitgedrukt. Overeenkomstig Verordening (EG) nr. 1290/2005 van de Raad moet de omrekening van de uitgaven in een andere valuta dan de euro geschieden tegen de meest recente wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door de betrokken lidstaat wordt ingediend. (17) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: HOOFDSTUK I JAARPROGRAMMA’S Artikel 1 Runderbrucellose 1.   De door Spanje, Italië, Malta, Cyprus, Portugal en het Verenigd Koninkrijk ingediende programma’s voor de uitroeiing van runderbrucellose worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor laboratoriumtests, de schadeloosstelling van eigenaars voor de waarde van dieren die in het kader van deze programma’s zijn geslacht, en de aankoop van vaccindoses, met een maximum van: a) 2 000 000 EUR voor Spanje; b) 5 000 000 EUR voor Italië; c) 75 000 EUR voor Cyprus; d) 15 000 EUR voor Malta; e) 2 500 000 EUR voor Portugal; f) 2 700 000 EUR voor het Verenigd Koninkrijk. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een bengaals-roodtest 0,2 EUR per test; b) voor een SAT-test 0,2 EUR per test; c) voor een complementbindingsproef 0,4 EUR per test; d) voor een ELISA-test 1 EUR per test; e) voor geslachte dieren 375 EUR per dier. Artikel 2 Rundertuberculose 1.   De door Ierland, Spanje, Italië, Portugal en het Verenigd Koninkrijk ingediende programma’s voor de uitroeiing van rundertuberculose worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor tuberculinatie, gamma-interferontests en de schadeloosstelling van eigenaars voor de waarde van dieren die in het kader van deze programma’s zijn geslacht, met een maximum van: a) 12 000 000 EUR voor Ierland; b) 7 500 000 EUR voor Spanje; c) 4 000 000 EUR voor Italië; d) 1 000 000 EUR voor Portugal; e) 10 000 000 EUR voor het Verenigd Koninkrijk. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor tuberculinatie 1,75 EUR per test; b) voor een gamma-interferontest 5 EUR per test; c) voor geslachte dieren 375 EUR per dier. Artikel 3 Schapen- en geitenbrucellose 1.   De door Spanje, Italië, Cyprus en Portugal ingediende programma’s voor de uitroeiing van schapen- en geitenbrucellose worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor de aankoop van vaccins, laboratoriumtests en de schadeloosstelling van eigenaars voor de waarde van dieren die in het kader van deze programma’s zijn geslacht, met een maximum van: a) 4 500 000 EUR voor Spanje; b) 3 500 000 EUR voor Italië; c) 75 000 EUR voor Cyprus; d) 1 100 000 EUR voor Portugal. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een bengaals-roodtest 0,2 EUR per test; b) voor een complementbindingsproef 0,4 EUR per test; c) voor geslachte dieren 50 EUR per dier. Artikel 4 Blauwtong in gebieden waar de ziekte enzoötisch is, of in hoogrisicogebieden 1.   De door België, Bulgarije, Tsjechië, Denemarken, Duitsland, Estland, Ierland, Griekenland, Spanje, Frankrijk, Italië, Letland, Litouwen, Luxemburg, Hongarije, Malta, Nederland, Oostenrijk, Polen, Portugal, Roemenië, Slovenië, Slowakije, Finland en Zweden ingediende programma’s voor de uitroeiing en bewaking van blauwtong worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor de vaccinatie, de laboratoriumtests voor virologische, serologische en entomologische bewaking en de aankoop van vallen en vaccins, met een maximum van: a) 4 500 000 EUR voor België; b) 6 000 EUR voor Bulgarije; c) 1 600 000 EUR voor Tsjechië; d) 50 000 EUR voor Denemarken; e) 16 800 000 EUR voor Duitsland; f) 130 000 EUR voor Estland; g) 80 000 EUR voor Ierland; h) 70 000 EUR voor Griekenland; i) 20 000 000 EUR voor Spanje; j) 40 000 000 EUR voor Frankrijk; k) 2 700 000 EUR voor Italië; l) 310 000 EUR voor Letland; m) 630 000 EUR voor Litouwen; n) 300 000 EUR voor Luxemburg; o) 780 000 EUR voor Hongarije; p) 4 000 EUR voor Malta; q) 110 000 EUR voor Nederland; r) 1 000 000 EUR voor Oostenrijk; s) 70 000 EUR voor Polen; t) 5 200 000 EUR voor Portugal; u) 110 000 EUR voor Roemenië; v) 590 000 EUR voor Slovenië; w) 50 000 EUR voor Slowakije; x) 490 000 EUR voor Finland; y) 1 700 000 EUR voor Zweden. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: (a) voor een ELISA-test 2,5 EUR per test; (b) voor een PCR-test 10 EUR per test; (c) voor de aankoop van monovalente vaccins 0,3 EUR per dosis; (d) voor de aankoop van bivalente vaccins 0,45 EUR per dosis; (e) voor de vaccinatie van runderen: 1,5 EUR per gevaccineerd rund ongeacht het aantal en de soorten vaccindoses; (f) voor de vaccinatie van schapen en geiten: 0,75 EUR per gevaccineerd schaap of gevaccineerde geit ongeacht het aantal en de soorten vaccindoses. Artikel 5 Salmonellose (zoönotische salmonella) bij vermeerderingskoppels, legkoppels en koppels vleeskuikens van Gallus gallus en bij koppels kalkoenen ( Meleagris gallopavo ) 1.   De door België, Bulgarije, Tsjechië, Denemarken, Estland, Duitsland, Ierland, Griekenland, Spanje, Frankrijk, Italië, Cyprus, Letland, Litouwen, Luxemburg, Hongarije, Malta, Nederland, Oostenrijk, Polen, Portugal, Roemenië, Slowakije, Slovenië en het Verenigd Koninkrijk ingediende programma’s voor de bestrijding van bepaalde soorten zoönotische salmonella bij vermeerderingskoppels, legkoppels en koppels vleeskuikens van Gallus gallus en bij koppels kalkoenen ( Meleagris gallopavo ) worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor bacteriologische en serotyperingstests in het kader van officiële bemonsteringen, bacteriologische tests om de doeltreffendheid van de ontsmetting te controleren, tests om antimicrobiële stoffen of een bacteriegroeiremmend effect in weefsel van vogels van op salmonella geteste koppels op te sporen, de aankoop van vaccindoses en de schadeloosstelling van eigenaars van geruimde fok- en legvogels van Gallus gallus , geruimde fokkalkoenen van Meleagris gallopavo en vernietigde eieren zoals gespecificeerd in lid 3, met een maximum van: a) 2 000 000 EUR voor België; b) 20 000 EUR voor Bulgarije; c) 2 500 000 EUR voor Tsjechië; d) 200 000 EUR voor Denemarken; e) 15 000 EUR voor Estland; f) 800 000 EUR voor Duitsland; g) 100 000 EUR voor Ierland; h) 550 000 EUR voor Griekenland; i) 2 500 000 EUR voor Spanje; j) 3 500 000 EUR voor Frankrijk; k) 1 250 000 EUR voor Italië; l) 100 000 EUR voor Cyprus; m) 420 000 EUR voor Letland; n) 160 000 EUR voor Litouwen; o) 10 000 EUR voor Luxemburg; p) 2 500 000 EUR voor Hongarije; q) 150 000 EUR voor Malta; r) 3 500 000 EUR voor Nederland; s) 960 000 EUR voor Oostenrijk; t) 3 500 000 EUR voor Polen; u) 255 000 EUR voor Portugal; v) 600 000 EUR voor Roemenië; w) 117 000 EUR voor Slovenië; x) 730 000 EUR voor Slowakije; y) 52 000 EUR voor het Verenigd Koninkrijk. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een bacteriologische test (kweek/isolering): 5,0 EUR per test; b) voor de aankoop van een dosis vaccin tegen salmonella: 0,05 EUR per dosis; c) voor de serotypering van relevante isolaten van Salmonella spp.: 20 EUR per test; d) voor een bacteriologische test om de doeltreffendheid te controleren van de ontsmetting van pluimveestallen na het ruimen van een salmonellapositief koppel: 5,0 EUR per test; e) voor een test om antimicrobiële stoffen of een bacteriegroeiremmend effect in weefsel van vogels van op salmonella geteste koppels op te sporen: 5 EUR per test; f) voor de schadeloosstelling voor een geruimd fokmoederdier van Gallus gallus : 4 EUR per vogel; g) voor de schadeloosstelling voor een geruimde commerciële legvogel van Gallus gallus : 2,20 EUR per vogel; h) voor de schadeloosstelling voor een geruimd fokmoederdier van Meleagris gallopavo : 12 EUR per vogel; i) voor de schadeloosstelling voor broedeieren van fokmoederdieren van Gallus gallus : 0,20 EUR per vernietigd broedei; j) voor de schadeloosstelling voor consumptie-eieren van Gallus gallus : 0,04 EUR per vernietigd consumptie-ei; k) voor de schadeloosstelling voor broedeieren van fokmoederdieren van Meleagris gallopavo : 0,40 EUR per vernietigd broedei. Artikel 6 Klassieke varkenspest en Afrikaanse varkenspest 1.   Het (de) programma(’s) voor de bestrijding en bewaking van: a) klassieke varkenspest die zijn ingediend door Bulgarije, Duitsland, Frankrijk, Luxemburg, Hongarije, Roemenië, Slovenië en Slowakije, worden goedgekeurd voor de periode van 1 januari 2010 tot en met 31 december 2010; b) Afrikaanse varkenspest dat is ingediend door Italië, wordt goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor virologische en serologische tests bij varkens (huisdieren) en wilde varkens en, wat de programma’s van Bulgarije, Duitsland, Frankrijk, Roemenië en Slowakije betreft, ook voor 50 % in de uitgaven voor de aankoop en distributie van vaccins en aas voor de vaccinatie van wilde varkens, met een maximum van: a) 240 000 EUR voor Bulgarije; b) 1 400 000 EUR voor Duitsland; c) 720 000 EUR voor Frankrijk; d) 110 000 EUR voor Italië; e) 25 000 EUR voor Luxemburg; f) 300 000 EUR voor Hongarije; g) 1 200 000 EUR voor Roemenië; h) 30 000 EUR voor Slovenië; i) 515 000 EUR voor Slowakije. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald voor een ELISA-test 2,5 EUR per test. Artikel 7 Vesiculaire varkensziekte 1.   Het door Italië ingediende programma voor de uitroeiing van vesiculaire varkensziekte wordt goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven voor laboratoriumtests, met een maximum van 450 000 EUR. Artikel 8 Aviaire influenza bij pluimvee en in het wild levende vogels 1.   De door België, Bulgarije, Tsjechië, Denemarken, Duitsland, Estland, Ierland, Griekenland, Spanje, Frankrijk, Italië, Cyprus, Letland, Luxemburg, Hongarije, Malta, Nederland, Oostenrijk, Polen, Portugal, Roemenië, Slovenië, Slowakije, Finland, Zweden en het Verenigd Koninkrijk ingediende programma’s met betrekking tot aviaire influenza bij pluimvee en in het wild levende vogels worden goedgekeurd voor de periode van 1 januari tot en met 31 december 2010. 2.   De Gemeenschap draagt voor 50 % bij in de uitgaven die elke lidstaat doet voor laboratoriumtests, en verstrekt een vast bedrag voor de bemonstering van in het wild levende vogels, met een maximum van: a) 135 000 EUR voor België; b) 50 000 EUR voor Bulgarije; c) 85 000 EUR voor Tsjechië; d) 200 000 EUR voor Denemarken; e) 350 000 EUR voor Duitsland; f) 10 000 EUR voor Estland; g) 110 000 EUR voor Ierland; h) 70 000 EUR voor Griekenland; i) 300 000 EUR voor Spanje; j) 250 000 EUR voor Frankrijk; k) 650 000 EUR voor Italië; l) 20 000 EUR voor Cyprus; m) 60 000 EUR voor Letland; n) 10 000 EUR voor Luxemburg; o) 300 000 EUR voor Hongarije; p) 10 000 EUR voor Malta; q) 350 000 EUR voor Nederland; r) 55 000 EUR voor Oostenrijk; s) 100 000 EUR voor Polen; t) 200 000 EUR voor Portugal; u) 400 000 EUR voor Roemenië; v) 40 000 EUR voor Slovenië; w) 35 000 EUR voor Slowakije; x) 35 000 EUR voor Finland; y) 200 000 EUR voor Zweden; z) 300 000 EUR voor het Verenigd Koninkrijk. 3.   Voor de in het kader van de programma’s uitgevoerde tests/bemonsteringen bedraagt de gemiddelde maximale vergoeding die aan de lidstaten wordt betaald: a) ELISA-test 2 EUR per test; b) agargel-immunodiffusietest 1,2 EUR per test; c) hemagglutinatieremmingstest (HAR) op H5/H7 12 EUR per test; d) virusisolatietest 40 EUR per test; e) PCR-test 20 EUR per test; f) bemonstering van in het wild levende vogels 20 EUR per monster. Artikel 9 Overdraagbare spongiforme encefalopathieën (TSE’s), boviene spongiforme encefalopathie (BSE) en scrapie 1.   De door België, Bulgarije, Tsjechië, Denemarken, Duitsland, Estland, Ierland, Griekenland, Spanje, Frankrijk, Italië, Cyprus, Letland, Litouwen, Luxemburg, Hongarije, Malta, Nederland, Oostenrijk, Polen, Portugal, Roemenië, Slovenië, Slowakije, Finland, Zweden en het Verenigd Koninkrijk ingediende programma’s voor de bewaking van overdraagbare spongiforme encefalopathieën (TSE’s) en voor de uitroeiing van boviene spongiforme encefalopathie (BSE) en scrapie worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 100 % bij in de uitgaven die elke in lid 1 genoemde lidstaat doet voor de in bijlage III, hoofdstuk A, delen I en II, punten 1 tot en met 5, bij Verordening (EG) nr. 999/2001 en in bijlage VII bij die verordening vermelde snelle tests bij dieren en de in bijlage X, hoofdstuk C, punt 3.2, onder c), punt i), bij Verordening (EG) nr. 999/2001 vermelde bevestigende onderzoeken en primaire moleculaire onderscheidende tests. De Gemeenschap draagt voor 50 % bij in de uitgaven die elke lidstaat doet voor de schadeloosstelling van eigenaars voor de waarde van overeenkomstig de programma’s voor de uitroeiing van BSE en scrapie geruimde en vernietigde dieren, en voor 50 % in de uitgaven voor analyses van monsters met het oog op genotypering, met een maximum van: a) 1 670 000 EUR voor België; b) 720 000 EUR voor Bulgarije; c) 900 000 EUR voor Tsjechië; d) 1 000 000 EUR voor Denemarken; e) 7 810 000 EUR voor Duitsland; f) 200 000 EUR voor Estland; g) 3 570 000 EUR voor Ierland; h) 2 000 000 EUR voor Griekenland; i) 5 300 000 EUR voor Spanje; j) 12 500 000 EUR voor Frankrijk; k) 6 000 000 EUR voor Italië; l) 50 000 EUR voor Cyprus; m) 240 000 EUR voor Letland; n) 460 000 EUR voor Litouwen; o) 75 000 EUR voor Luxemburg; p) 1 150 000 EUR voor Hongarije; q) 20 000 EUR voor Malta; r) 2 500 000 EUR voor Nederland; s) 1 010 000 EUR voor Oostenrijk; t) 3 100 000 EUR voor Polen; u) 1 350 000 EUR voor Portugal; v) 1 000 000 EUR voor Roemenië; w) 180 000 EUR voor Slovenië; x) 650 000 EUR voor Slowakije; y) 410 000 EUR voor Finland; z) 650 000 EUR voor Zweden; za) 4 700 000 EUR voor het Verenigd Koninkrijk. 3.   De financiële bijdrage van de Gemeenschap voor de in lid 1 genoemde programma’s is bestemd voor de uitgevoerde tests en voor de geruimde en vernietigde dieren en bedraagt gemiddeld maximaal: a) voor tests bij runderen 5 EUR per test; b) voor tests bij schapen en geiten 30 EUR per test; c) voor bevestigende onderzoeken en primaire moleculaire onderscheidende tests 175 EUR per test; d) per genotyperingstest 10 EUR; e) per geruimd rund 500 EUR; f) per geruimd schaap of geruimde geit 70 EUR. Artikel 10 Rabiës 1.   De door Bulgarije, Hongarije, Polen, Roemenië en Slowakije ingediende programma’s voor de uitroeiing van rabiës worden goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor laboratoriumtests om rabiësantigeen of -antistoffen op te sporen, het rabiësvirus te karakteriseren, biomarkers op te sporen en aaspakketjes met vaccin te titreren, en voor de aankoop en distributie van vaccins en aas in het kader van de programma’s, met een maximum van: a) 820 000 EUR voor Bulgarije; b) 880 000 EUR voor Hongarije; c) 4 100 000 EUR voor Polen; d) 1 800 000 EUR voor Roemenië; e) 370 000 EUR voor Slowakije. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een ELISA-test 8 EUR per test; b) voor een test om tetracycline in bot op te sporen 8 EUR per test; c) voor een immunofluorescentietest (FAT) 12 EUR per test. Artikel 11 Enzoötische boviene leukose 1.   De door Estland, Litouwen, Malta en Polen ingediende programma’s voor de uitroeiing van enzoötische boviene leukose worden goedgekeurd voor de periode van 1 januari tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor laboratoriumtests en de schadeloosstelling van eigenaars voor de waarde van dieren die in het kader van deze programma’s zijn geslacht, met een maximum van: a) 20 000 EUR voor Estland; b) 20 000 EUR voor Litouwen; c) 500 000 EUR voor Malta; d) 1 400 000 EUR voor Polen. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een ELISA-test 0,5 EUR per test; b) voor een agargel-immunodiffusietest 0,5 EUR per test; c) voor geslachte dieren 375 EUR per dier. Artikel 12 Ziekte van Aujeszky 1.   De door Bulgarije, Spanje, Hongarije en Polen ingediende programma’s voor de uitroeiing van de ziekte van Aujeszky worden goedgekeurd voor de periode van 1 januari 2010 tot en met 31 december 2010. 2.   De financiële bijdrage van de Gemeenschap voor de in lid 1 genoemde programma’s bedraagt 50 % van de uitgaven die de betrokken lidstaten doen voor laboratoriumtests, met een maximum van: a) 25 000 EUR voor Bulgarije; b) 122 000 EUR voor Hongarije; c) 3 764 000 EUR voor Polen; d) 870 000 EUR voor Spanje. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald voor een ELISA-test 1 EUR per test. HOOFDSTUK II MEERJARENPROGRAMMA’S Artikel 13 Rabiës 1.   De door Litouwen en Oostenrijk ingediende meerjarenprogramma’s voor de uitroeiing van rabiës worden goedgekeurd voor de periode van 1 januari 2010 tot en met 31 december 2012. 2.   Het derde jaar van de door Estland, Letland, Slovenië en Finland ingediende meerjarenprogramma’s voor de uitroeiing van rabiës wordt goedgekeurd voor de periode van 1 januari 2010 tot en met 31 december 2010. 3.   De Gemeenschap draagt voor 50 % bij in de uitgaven die elke in de leden 1 en 2 genoemde lidstaat doet voor laboratoriumtests om rabiësantigeen of -antistoffen op te sporen, het rabiësvirus te karakteriseren, biomarkers op te sporen, de leeftijd vast te stellen en aaspakketjes met vaccin te titreren, en voor de aankoop en distributie van vaccins en aas in het kader van de programma’s, met een maximum van: a) 950 000 EUR voor Estland; b) 1 130 000 EUR voor Letland; c) 1 000 000 EUR voor Litouwen; d) 110 000 EUR voor Oostenrijk; e) 550 000 EUR voor Slovenië; f) 100 000 EUR voor Finland. 4.   Voor de in lid 1 genoemde programma’s bedraagt de gemiddelde maximale vergoeding die aan de betrokken lidstaten wordt betaald: a) voor een ELISA-test 8 EUR per test; b) voor een test om tetracycline in bot op te sporen 8 EUR per test; c) voor een immunofluorescentietest (FAT) 12 EUR per test. 5.   Bij het bepalen van de voor de volgende jaren vast te leggen bedragen wordt rekening gehouden met de uitvoering van het programma in 2010. Artikel 14 Ziekte van Aujeszky 1.   Het derde jaar van het door België ingediende meerjarenprogramma voor de uitroeiing van de ziekte van Aujeszky wordt goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die België doet voor laboratoriumtests, met een maximum van 262 000 EUR. 3.   Voor het in lid 1 genoemde programma bedraagt de gemiddelde maximale vergoeding die aan België wordt betaald voor een ELISA-test 1 EUR per test. Artikel 15 Enzoötische boviene leukose 1.   Het tweede jaar van de door Italië, Letland en Portugal ingediende meerjarenprogramma’s voor de uitroeiing van enzoötische boviene leukose wordt goedgekeurd voor de periode van 1 januari 2010 tot en met 31 december 2010. 2.   De Gemeenschap draagt voor 50 % bij in de uitgaven die elke in lid 1 genoemde lidstaat doet voor laboratoriumtests en de schadeloosstelling van eigenaars voor de waarde van dieren die in het kader van deze programma’s zijn geslacht, met een maximum van: a) 800 000 EUR voor Italië; b) 55 000 EUR voor Letland; c) 750 000 EUR voor Portugal. 3.   Voor de in lid 1 genoemde programma’s bedraagt de gemiddelde maximale vergoeding die aan de lidstaten wordt betaald: a) voor een ELISA-test 0,5 EUR per test; b) voor een agargel-immunodiffusietest 0,5 EUR per test; c) voor geslachte dieren 375 EUR per dier. Artikel 16 Scrapie 1.   Het tweede jaar van het op 18 maart 2009 door Cyprus ingediende meerjarenprogramma voor de bewaking en uitroeiing van scrapie wordt goedgekeurd voor de periode van 1 januari 2010 tot en met 31 december 2010. 2.   De financiële bijdrage van de Gemeenschap bedraagt maximaal 8 200 000 EUR en de Gemeenschap draagt: a) voor 100 % bij in de uitgaven die Cyprus doet voor de in bijlage III, hoofdstuk A, deel II, punten 1 tot en met 5, bij Verordening (EG) nr. 999/2001 en in bijlage VII bij die verordening vermelde snelle tests en de in bijlage X, hoofdstuk C, punt 3.2, onder c), punt i), bij Verordening (EG) nr. 999/2001 vermelde primaire moleculaire onderscheidende tests; b) voor 75 % bij in de uitgaven die Cyprus doet voor de schadeloosstelling van eigenaren voor de waarde van dieren die zijn geruimd en vernietigd overeenkomstig het programma voor de bewaking en uitroeiing van scrapie; c) voor 50 % bij in de uitgaven voor: i) de analyse van monsters met het oog op genotypering; ii) de aankoop van preparaten voor het euthanaseren van dieren; iii) personeel dat specifiek voor taken in het kader van het programma is ingehuurd; iv) de destructie van de karkassen. 3.   Voor de in lid 1 genoemde programma’s bedraagt de gemiddelde maximale vergoeding die aan Cyprus wordt betaald: a) voor tests bij schapen en geiten 30 EUR per test; b) voor primaire moleculaire onderscheidende tests 175 EUR per test; c) voor genotyperingstests 10 EUR per test; d) voor geruimde schapen of geiten 100 EUR per dier. HOOFDSTUK III ALGEMENE EN SLOTBEPALINGEN Artikel 17 De schadeloosstelling van eigenaars van dieren die zijn geruimd of geslacht en van producten die zijn vernietigd, geschiedt binnen negentig dagen nadat het dier is geslacht of geruimd of de producten zijn vernietigd of nadat het verzoek om bijstand door de eigenaar is ingediend. Artikel 9, leden 1, 2 en 3, van Verordening (EG) nr. 883/2006 van de Commissie ( 12 ) is van toepassing op de betaling van vergoedingen na het verstrijken van de termijn van negentig dagen. Artikel 18 1.   De door de lidstaten gedeclareerde uitgaven voor een financiële bijdrage van de Gemeenschap worden uitgedrukt in euro, exclusief belasting over de toegevoegde waarde en andere belastingen. 2.   Wanneer de uitgaven van een lidstaat zijn gedaan in een andere valuta dan de euro, rekent de betrokken lidstaat deze om in euro onder toepassing van de meest recente wisselkoers die de Europese Centrale Bank heeft vastgesteld vóór de eerste dag van de maand waarin de aanvraag door de betrokken lidstaat wordt ingediend. Artikel 19 1.   De financiële bijdrage van de Gemeenschap voor de in de artikelen 1 tot en met 16 genoemde programma’s wordt verleend mits de betrokken lidstaten: a) de programma’s uitvoeren overeenkomstig de desbetreffende bepalingen van het Gemeenschapsrecht, waaronder de mededingingsregels en de voorschriften inzake de gunning van overheidsopdrachten; b) de nodige wettelijke en bestuursrechtelijke bepalingen voor de uitvoering van de in de artikelen 1 tot en met 16 genoemde programma’s uiterlijk op 1 januari 2010 in werking doen treden; c) de tussentijdse technische en financiële verslagen voor de in de artikelen 1 tot en met 16 genoemde programma’s uiterlijk op 31 juli 2010 bij de Commissie indienen overeenkomstig artikel 27, lid 7, onder a), van Beschikking 2009/470/EG; d) voor de in artikel 8 genoemde programma’s om de drie maanden, binnen vier weken volgend op het einde van de verslagmaand, bij de Commissie via haar onlinesysteem verslag uitbrengen over de positieve en negatieve onderzoeksresultaten die zij bij de bewaking van pluimvee en in het wild levende vogels hebben geconstateerd; e) voor de in de artikelen 1 tot en met 16 genoemde programma’s uiterlijk op 30 april 2011 overeenkomstig artikel 27, lid 7, onder b), van Beschikking 2009/470/EG bij de Commissie een eindverslag over de technische uitvoering van het programma indienen, tezamen met bewijsstukken betreffende de in de periode van 1 januari 2010 tot en met 31 december 2010 door de lidstaat gedane uitgaven en behaalde resultaten; f) de in de artikelen 1 tot en met 16 genoemde programma’s efficiënt uitvoeren; g) voor de in de artikelen 1 tot en met 16 genoemde programma’s geen verdere verzoeken om andere bijdragen van de Gemeenschap voor deze maatregelen indienen en niet eerder zulke verzoeken hebben ingediend. 2.   Indien een lidstaat niet aan lid 1 voldoet, verlaagt de Commissie de financiële bijdrage van de Gemeenschap gelet op de aard en de ernst van de inbreuk en van het financiële verlies voor de Gemeenschap. Artikel 20 Deze beschikking is van toepassing met ingang van 1 januari 2010. Artikel 21 Deze beschikking is gericht tot de lidstaten. Gedaan te Brussel, 26 november 2009. Voor de Commissie Androulla VASSILIOU Lid van de Commissie ( 1 ) PB L 155 van 18.6.2009, blz. 30 . ( 2 ) PB L 397 van 30.12.2006, blz. 22 . ( 3 ) PB L 115 van 29.4.2008, blz. 44 . ( 4 ) PB L 147 van 31.5.2001, blz. 1 . ( 5 ) PB L 10 van 14.1.2006, blz. 16 . ( 6 ) PB L 314 van 1.12.2007, blz. 29 . ( 7 ) PB L 322 van 2.12.2008, blz. 39 . ( 8 ) PB L 248 van 16.9.2002, blz. 1 . ( 9 ) PB L 34 van 4.2.2009, blz. 11 . ( 10 ) PB L 194 van 25.7.2009, blz. 56 . ( 11 ) PB L 209 van 11.8.2005, blz. 1 . ( 12 ) PB L 171 van 23.6.2006, blz. 1 .",
  "source": "EUR LEX"
}