{
  "url": "http://www.w3.org/1999/xhtml\">",
  "content": "L_2004287NL.01001401.xml 8.9.2004 NL Publicatieblad van de Europese Unie L 287/14 BESCHIKKING VAN DE COMMISSIE van 13 augustus 2004 inzake een financiële bijdrage van de Gemeenschap voor de uitroeiing van klassieke varkenspest in Slowakije in 2004 (Kennisgeving geschied onder nummer C(2004) 3087) (Slechts de tekst in de Slowaakse taal is authentiek) (2004/631/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Akte van toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije van 2003, en met name op artikel 32, lid 1, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 3, lid 3, en artikel 5, lid 3, Overwegende hetgeen volgt: (1) In de loop van 2004 heeft zich in Slowakije een uitbraak van klassieke varkenspest voorgedaan. Het uitbreken van deze ziekte vormt een ernstige bedreiging voor de veestapel van de Gemeenschap. (2) Om deze ziekte zo snel mogelijk te helpen uitroeien, kan de Gemeenschap financiële bijstand verlenen ter vergoeding van de door de lidstaat gedane subsidiabele uitgaven volgens de voorwaarden van Beschikking 90/424/EEG. (3) Overeenkomstig artikel 3, lid 2, van Verordening (EG) nr. 1258/1999 van de Raad van 17 mei 1999 betreffende de financiering van het gemeenschappelijk landbouwbeleid ( 2 ) , worden veterinaire en fytosanitaire maatregelen die volgens de communautaire voorschriften worden uitgevoerd, gefinancierd uit de afdeling Garantie van het Europees Oriëntatie- en Garantiefonds voor de Landbouw. De financiële controle van deze maatregelen geschiedt overeenkomstig de artikelen 8 en 9 van voornoemde verordening. (4) De financiële bijdrage van de Gemeenschap moet worden verleend op voorwaarde dat de geplande maatregelen daadwerkelijk zijn uitgevoerd en de autoriteiten de nodige informatie binnen de vastgestelde termijnen verstrekken. (5) Op 29 maart 2004 heeft Slowakije een officiële aanvraag ingediend tot vergoeding van alle op zijn grondgebied gedane uitgaven. (6) De in artikel 3 van Beschikking 90/424/EEG gebruikte uitdrukking „onmiddellijke en passende schadeloosstelling van de veehouders” en de begrippen „redelijke uitgaven” en „gerechtvaardigde uitgaven” moeten worden toegelicht en ook moet worden gepreciseerd welke uitgaven in aanmerking komen voor vergoeding als „andere kosten” in verband met het verplicht ruimen van dieren. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Verlening van een financiële bijdrage van de Gemeenschap aan Slowakije Met het oog op de uitroeiing van klassieke varkenspest in 2004 kan Slowakije financiële steun van de Gemeenschap ontvangen ter hoogte van 50 % van de gedane uitgaven voor: a) de onmiddellijke en passende schadeloosstelling van de eigenaars die tot ruiming van hun dieren verplicht zijn in het kader van de maatregelen tot uitroeiing van de in de loop van het jaar 2004 vastgestelde uitbraken van klassieke varkenspest, overeenkomstig artikel 3, lid 2, van Beschikking 90/424/EEG en deze beschikking; b) de operationele uitgaven in verband met de ruiming van dieren, de vernietiging van karkassen en producten, de reiniging en ontsmetting van bedrijfsruimten en de reiniging of ontsmetting, of zo nodig vernietiging, van verontreinigde uitrusting, onder de voorwaarden van artikel 3, lid 2, van Beschikking 90/424/EEG en van deze beschikking. Artikel 2 Definities In deze beschikking wordt verstaan onder: a) „onmiddellijke en passende schadeloosstelling”: betaling van de vergoeding binnen 90 dagen na het ruimen op basis van de marktwaarde zoals omschreven in artikel 3, lid 1; b) „redelijke uitgaven”: uitgaven voor de aankoop van materiaal of diensten tegen proportionele prijzen ten opzichte van de marktprijzen vóór de uitbraak van klassieke varkenspest; c) „gerechtvaardigde uitgaven”: uitgaven voor de aankoop van materiaal of diensten waarvan de aard en het directe verband met het verplichte ruimen van dieren als bedoeld in artikel 1, onder a), is aangetoond. Artikel 3 Subsidiabele kosten waarvoor de financiële bijdrage van de Gemeenschap bestemd is 1.   Het maximale subsidiabele bedrag per dier voor de schadeloosstelling van de eigenaars van de dieren wordt gebaseerd op de marktwaarde van de dieren vóór hun besmetting of ruiming. 2.   Indien Slowakije de vergoedingen uit hoofde van artikel 1, onder a), heeft uitbetaald na afloop van de termijn van 90 dagen die in artikel 2, onder a), is vastgelegd, worden de subsidiabele bedragen wegens uitbetaling na afloop van de vastgestelde termijn gekort met: — 25 % wanneer de vergoedingen 91 tot 105 dagen na het ruimen van de dieren zijn uitbetaald; — 50 % wanneer de vergoedingen 106 tot 120 dagen na het ruimen van de dieren zijn uitbetaald; — 75 % wanneer de vergoedingen 121 tot 135 dagen na het ruimen van de dieren zijn uitbetaald; — 100 % wanneer de vergoedingen meer dan 135 dagen na het ruimen van de dieren zijn uitbetaald. Indien zich bij de uitvoering van bepaalde maatregelen uitzonderlijke omstandigheden hebben voorgedaan of indien Slowakije goed onderbouwde bewijsstukken voor de vertraging voorlegt, zal de Commissie evenwel een ander tijdschema hanteren en/of lagere kortingspercentages of helemaal geen kortingspercentage toepassen. 3.   De in artikel 1, onder b), vermelde kosten komen alleen voor een financiële bijdrage in aanmerking als zij in bijlage III zijn beschreven. 4.   Bij de berekening van de financiële bijdrage van de Gemeenschap wordt geen rekening gehouden met: a) de belasting over de toegevoegde waarde; b) de salarissen van ambtenaren; c) het gebruik van overheidsmateriaal, met uitzondering van verbruiksgoederen. Artikel 4 Betalingsvoorwaarden en bewijsstukken 1.   De financiële bijdrage van de Gemeenschap wordt volgens de procedure van artikel 41 van Beschikking 90/424/EEG bepaald aan de hand van: a) een betalingsverzoek dat overeenkomstig de bijlagen I en II binnen de in lid 2 vermelde termijn is ingediend; b) uitvoerige bewijsstukken ter staving van de cijfers in het onder a) bedoelde betalingsverzoek; c) de resultaten van eventuele door de Commissie verrichte controles ter plaatse zoals bedoeld in artikel 5. De onder b) bedoelde bewijsstukken en alle relevante commerciële gegevens worden beschikbaar gesteld voor controles ter plaatse door de Commissie. 2.   Het in lid 1, onder a), bedoelde betalingsverzoek wordt uiterlijk 60 dagen na de kennisgeving van deze beschikking in elektronische vorm overeenkomstig de bijlagen I en II ingediend. Bij niet-naleving van deze termijn wordt de financiële bijdrage van de Gemeenschap met 25 % per maand vertraging verlaagd. Artikel 5 Controles ter plaatse door de Commissie De Commissie kan, in samenwerking met de bevoegde nationale autoriteiten, controles ter plaatse uitvoeren om toe te zien op de uitvoering van de uitroeiingsmaatregelen voor klassieke varkenspest en de in verband daarmee gedane uitgaven. Artikel 6 Adressaat Deze beschikking is gericht tot de Slowaakse Republiek. Gedaan te Brussel, 13 augustus 2004. Voor de Commissie David BYRNE Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Richtlijn 2003/99/EG van het Europees Parlement en de Raad ( PB L 325 van 12.12.2003, blz. 31 ). ( 2 ) PB L 160 van 26.6.1999, blz. 103 . BIJLAGE I Verzoek on een bijdrage in de schadeloosstelling voor verplicht geruimde dieren Uitbraak nummer Contact met uitbraak nummer Identificatienummer van het bedrijf Bedrijfshoofd Vestigings-plaats van het bedrijf Ruimingsdatum Vernietigingsmethode Gewicht bij vernietiging Aantal dieren per categorie Betaald bedrag per categorie Andere aan het bedrijfshoofd betaalde kosten (excl. BTW) Totale vergoeding (excl. BTW) Datum van betaling Naam Voornaam Destructiebedrijf Slachthuis Andere (Specificeren a.u.b.) Zeugen Beren Biggen Varkens Zeugen Beren Biggen Varkens BIJLAGE II Betalingsverzoek zoals bedoeld in artikel 4 „Andere kosten” voor bedrijf nr. … (indien van toepassing) of lijst (met uitzondering van de schadeloosstelling voor de waarde van de dieren) Onderdeel Bedrag exclusief BTW Ruiming Vernietiging van de karkassen (vervoer en behandeling) Reiniging en ontsmetting (salarissen en producten) Diervoeder (schadeloosstelling en vernietiging) Uitrusting (schadeloosstelling en vernietiging) TOTAAL BIJLAGE III Subsidiabele kosten als bedoeld in artikel 3, lid 3 1. Kosten voor het verplicht afmaken van de dieren: a) salarissen en vergoedingen voor het speciaal voor het afmaken aangeworven personeel; b) voor het afmaken gebruikte verbruiksgoederen en specifieke apparatuur; c) het verlenen van diensten of het huren van materieel voor het vervoer van de dieren naar de slachtplaats. 2. Kosten voor het vernietigen van de karkassen: a) vernietigen: het verlenen van diensten of het huren van materieel voor het vervoer van de karkassen naar de opslagplaats en het destructiebedrijf, de opslag van de karkassen, de behandeling van de karkassen in het destructiebedrijf en de vernietiging van het meel; b) begraven: de salarissen en vergoedingen voor het speciaal aangeworven personeel, het verlenen van diensten of het huren van materieel voor het vervoer en het begraven van de karkassen, en de producten voor de ontsmetting van de plaats waar de karkassen worden begraven; c) verbranden: de salarissen en vergoedingen voor het speciaal aangeworven personeel, gebruikte brandstoffen of andere materialen, het verlenen van diensten of het huren van materieel voor het vervoer van de karkassen, en de producten voor de ontsmetting van de verbrandingsinstallatie. 3. Kosten voor de schoonmaak en ontsmetting van de bedrijven: a) voor de schoonmaak en ontsmetting van gebruikte producten; b) salarissen en vergoedingen voor speciaal aangeworven personeel. 4. Kosten voor het vernietigen van besmet diervoeder: a) schadeloosstelling voor het diervoeder tegen de aankoopprijs; b) het verlenen van diensten of het huren van materieel voor het vervoer en de vernietiging van het diervoeder. 5. Kosten voor de vergoeding van de vernietiging van besmette uitrusting tegen de marktwaarde. Kosten voor de vergoeding van herbouw of nieuwbouw van landbouwbedrijfsgebouwen en infrastructuurkosten zijn niet subsidiabel.",
  "source": "EUR LEX"
}