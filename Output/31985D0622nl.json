{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0622:NL:HTML\">",
  "content": "EUR-Lex - 31985D0622 - NL Avis juridique important | 31985D0622 85/622/EEG: Beschikking van de Commissie van 16 december 1985 tot wijziging van Beschikking 83/461/EEG houdende vaststelling van de bij de lijst van kenmerken behorende definities en van de lijst van landbouwprodukten voor de structuurenquête 1983 in het kader van een enquêteprogramma inzake de structuur van de landbouwbedrijven Publicatieblad Nr. L 379 van 31/12/1985 blz. 0015 - 0017 Bijzondere uitgave in het Spaans: Hoofdstuk 03 Deel 40 blz. 0142 Bijzondere uitgave in het Portugees: Hoofdstuk 03 Deel 40 blz. 0142 BESCHIKKING VAN DE COMMISSIE van  16 december 1985 tot wijziging van Beschikking 83/461/EEG houdende vaststelling van de bij de lijst  van kenmerken behorende definities en van de lijst van landbouwprodukten voor de structuurenquête  1983 in het kader van een enquêteprogramma inzake de structuur van de landbouwbedrijven  (85/622/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot  oprichting van de Europese Economische Gemeenschap, Gelet op de Akte van Toetreding van Spanje en  Portugal, inzonderheid op artikel 396, Overwegende dat de resultaten van de in Verordening (EEG)  nr. 1463/84 van de Raad  (1) bedoelde enquêtes van 1985 en 1987 inzake de structuur van de  landbouwbedrijven slechts dan voor de gehele Gemeenschap met elkaar in overeenstemming kunnen zijn,  indien de in de lijst van kenmerken opgenomen begrippen op uniforme wijze worden begrepen en  gehanteerd; dat derhalve, voor zover dit noodzakelijk mocht blijken, uniforme definities voor deze  begrippen moeten worden vastgesteld; Overwegende dat als gevolg van de toetreding van het  Koninkrijk Spanje en de Portugese Republiek Beschikking 83/461/EEG van de Commissie  (2) moet  worden aangepast; Overwegende dat de Instellingen van de Gemeenschappen krachtens artikel 2, lid 3,  van het Toetredingsverdrag vóór de toetreding de in artikel 396 van de Akte bedoelde maatregelen  kunnen vaststellen, met dien verstande dat die maatregelen slechts in werking treden onder  voorbehoud van en op de datum van inwerkingtreding van genoemd Verdrag, HEEFT DE VOLGENDE  BESCHIKKING GEGEVEN: Artikel 1 Op de datum van inwerkingtreding van het Verdrag  betreffende de toetreding van Spanje en Portugal wordt bijlage I, deel A/01 Gebied, van Beschikking  83/461/EEG gewijzigd overeenkomstig de bijlage. Artikel 2 Deze beschikking is gericht tot de  Lid-Staten. Gedaan te Brussel, 16 december 1985. Voor de Commissie Alois PFEIFFER  Lid van de Commissie (1)  PB  nr. L 142 van 29. 5. 1984, blz. 3. (2)  PB nr. L 251 van 12. 9. 1983, blz. 100.",
  "source": "EUR LEX"
}