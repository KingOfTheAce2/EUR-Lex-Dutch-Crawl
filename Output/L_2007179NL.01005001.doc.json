{
  "url": "http://www.w3.org/1999/xhtml\">",
  "content": "L_2007179NL.01005001.xml 7.7.2007 NL Publicatieblad van de Europese Unie L 179/50 BESLUIT VAN DE RAAD van 25 juni 2007 tot wijziging van het besluit van het Uitvoerend Comité, opgericht bij de Schengenovereenkomst van 1990, betreffende de wijziging van het financieel reglement betreffende de kosten voor de installatie en exploitatie van de technisch ondersteunende functie van het Schengeninformatiesysteem (C.SIS) (2007/472/EG) DE RAAD VAN DE EUROPESE UNIE, Gelet de Overeenkomst ter uitvoering van het tussen de regeringen van de Staten van de Benelux Economische Unie, de Bondsrepubliek Duitsland, en de Franse Republiek op 14 juni 1985 te Schengen gesloten Akkoord betreffende de geleidelijke afschaffing van de controles aan de gemeenschappelijke grenzen (Schengenuitvoeringsovereenkomst van 1990), en met name op artikel 119, Overwegende hetgeen volgt: (1) In artikel 119 van de Schengenuitvoeringsovereenkomst van 1990 staat dat de kosten verbonden aan de inrichting en werking van het C.SIS, zoals bedoeld in artikel 92, lid 3, door de overeenkomstsluitende partijen gemeenschappelijk zullen worden gedragen. (2) De financiële verplichtingen die voortvloeien uit de installatie en de exploitatie van het C.SIS worden geregeld in een specifiek financieel reglement, aangenomen bij een besluit van 15 december 1997 van het Uitvoerend Comité betreffende de wijziging van het financieel reglement van het C.SIS (hierna „het financieel reglement van het C.SIS” genoemd). (3) Het financieel reglement van het C.SIS geldt uit hoofde van Besluit 2000/777/EG ( 1 ) . (4) De nieuwe lidstaten, met uitzondering van Cyprus, zullen in het Schengeninformatiesysteem van de eerste generatie (SIS 1+) worden opgenomen op een datum die de Raad moet vaststellen volgens artikel 3, lid 2, van de Toetredingsakte van 2003, in het kader van het SISone4ALL-project. (5) Met ingang van die datum zouden bovengenoemde lidstaten moeten deelnemen aan het financieel reglement van het C.SIS. (6) Het is redelijk te veronderstellen dat deze lidstaten bijdragen aan de historische kosten van het C.SIS. Aangezien zij echter pas in 2004 tot de Europese Unie zijn toegetreden, wordt het passend geacht dat zij aan de historische kosten in verband met de installatie van het C.SIS bijdragen vanaf 1 januari 2005. Ook wordt het redelijk geacht dat zij aan de historische exploitatiekosten bijdragen vanaf 1 januari 2007. (7) Wat IJsland en Noorwegen betreft, houdt dit besluit een ontwikkeling in van bepalingen van het Schengenacquis in de zin van de door de Raad van de Europese Unie en de Republiek IJsland en het Koninkrijk Noorwegen gesloten overeenkomst inzake de wijze waarop deze twee staten worden betrokken bij de uitvoering, de toepassing en de ontwikkeling van het Schengenacquis ( 2 ) , die vallen onder het gebied dat is bedoeld in artikel 1, onder G, van Besluit 1999/437/EG ( 3 ) inzake bepaalde toepassingsbepalingen van die overeenkomst. (8) Wat Zwitserland betreft, houdt dit besluit een ontwikkeling in van de bepalingen van het Schengenacquis in de zin van de Overeenkomst die is ondertekend door de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis, die vallen onder het gebied dat is bedoeld in artikel 1, punt G, van Besluit 1999/437/EG, juncto artikel 4, lid 1, van de Besluiten 2004/849/EG ( 4 ) en 2004/860/EG ( 5 ) . (9) Het Verenigd Koninkrijk neemt aan dit besluit deel overeenkomstig artikel 5 van het Protocol tot opneming van het Schengenacquis in het kader van de Europese Unie, dat aan het EU-Verdrag en het EG-Verdrag is gehecht, en artikel 8, lid 2, van Besluit 2000/365/EG ( 6 ) . (10) Ierland neemt aan dit besluit deel overeenkomstig artikel 5 van het Protocol tot opneming van het Schengenacquis in het kader van de Europese Unie, dat aan het EU-Verdrag en het EG-Verdrag is gehecht, en artikel 6, lid 2, van Besluit 2002/192/EG ( 7 ) . (11) Dit besluit vormt ten aanzien van de Republiek Cyprus een op het Schengenacquis voortbouwend of anderszins daaraan gerelateerd rechtsbesluit in de zin van artikel 3, lid 2, van de Toetredingsakte van 2003. (12) Dit besluit vormt een op het Schengenacquis voortbouwend of anderszins daaraan gerelateerd rechtsbesluit in de zin van artikel 4, lid 2, van de Toetredingsakte van 2005, BESLUIT: Artikel 1 In titel I van het financieel reglement van het C.SIS wordt aan punt 3 onderstaande alinea toegevoegd: „— Voor de staten die in 2004 lid zijn geworden van de Europese Unie, wordt dit bedrag alleen berekend op basis van de kosten die na 1 januari 2005 voor de installatie van het C.SIS zijn gemaakt. Deze staten dragen na 1 januari 2007 ook bij aan de exploitatiekosten van het C.SIS.”. Artikel 2 Dit besluit geldt met ingang van de dag van zijn bekendmaking in het Publicatieblad van de Europese Unie . Gedaan te Luxemburg, 25 juni 2007. Voor de Raad De voorzitster A. SCHAVAN ( 1 ) Besluit 2000/777/EG van de Raad van 1 december 2000 inzake de inwerkingstelling van het Schengenacquis in Denemarken, Finland en Zweden, alsmede in IJsland en Noorwegen ( PB L 309 van 9.12.2000, blz. 24 ). ( 2 ) PB L 176 van 10.7.1999, blz. 36 . ( 3 ) PB L 176 van 10.7.1999, blz. 31 . ( 4 ) Besluit 2004/849/EG van de Raad van 25 oktober 2004 betreffende de ondertekening, namens de Europese Gemeenschap, en de voorlopige toepassing van enkele bepalingen van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( PB L 368 van 15.12.2004, blz. 26 ). ( 5 ) Besluit 2004/860/EG van de Raad van 25 oktober 2004 betreffende de ondertekening, namens de Europese Gemeenschap, en de voorlopige toepassing van enkele bepalingen van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( PB L 370 van 17.12.2004, blz. 78 ). ( 6 ) Besluit 2000/365/EG van de Raad van 29 mei 2000 betreffende het verzoek van het Verenigd Koninkrijk van Groot-Brittannië en Noord-Ierland deel te mogen nemen aan enkele van de bepalingen van het Schengenacquis ( PB L 131 van 1.6.2000, blz. 43 ). ( 7 ) Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan bepalingen van het Schengenacquis ( PB L 64 van 7.3.2002, blz. 20 ).",
  "source": "EUR LEX"
}