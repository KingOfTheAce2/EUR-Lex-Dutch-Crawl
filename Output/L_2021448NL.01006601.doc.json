{
  "url": "http://www.w3.org/1999/xhtml\">",
  "content": "L_2021448NL.01006601.xml 15.12.2021 NL Publicatieblad van de Europese Unie L 448/66 BESLUIT (EU) 2021/2232 VAN DE RAAD van 14 december 2021 tot benoeming van de leden van het comité bedoeld in artikel 255 van het Verdrag betreffende de werking van de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 255, tweede alinea, Gezien het initiatief van de president van het Hof van Justitie van 26 oktober 2021, Overwegende hetgeen volgt: (1) Overeenkomstig artikel 255, eerste alinea, van het Verdrag betreffende de werking van de Europese Unie, is er een comité opgericht dat de lidstaten van advies dient over de geschiktheid van de kandidaten voor de uitoefening van de ambten van rechter en advocaat-generaal van het Hof van Justitie en van het Gerecht, voordat de regeringen van de lidstaten overgaan tot de benoemingen (het “comité”). (2) Het comité bestaat uit zeven personen, gekozen uit voormalige leden van het Hof van Justitie en van het Gerecht, personen die de hoogste nationale rechterlijke ambten bekleden en personen die bekend staan als kundige rechtsgeleerden, van wie er één wordt voorgedragen door het Europees Parlement. (3) Er moet rekening worden gehouden met een evenwichtige samenstelling van het comité, meer bepaald wat betreft een zo breed mogelijke geografische spreiding en met betrekking tot de vertegenwoordigde nationale rechtsstelsels. (4) Derhalve moeten de leden alsook de voorzitter van het comité worden aangewezen, HEEFT HET VOLGENDE BESLUIT VASTGESTELD: Artikel 1 Voor een periode van vier jaar vanaf 1 maart 2022 worden benoemd tot lid van het comité bedoeld in artikel 255 van het Verdrag betreffende de werking van de Europese Unie: de heer Allan ROSAS, voorzitter de heer Frank CLARKE mevrouw Julia LAFFRANQUE mevrouw Maria Eugénia MARTINS DE NAZARÉ RIBEIRO mevrouw Barbara POŘÍZKOVÁ mevrouw Silvana SCIARRA de heer Vassilios SKOURIS Artikel 2 Dit besluit treedt in werking op 1 maart 2022. Gedaan te Brussel, 14 december 2021. Voor de Raad De voorzitter G. DOVŽAN",
  "source": "EUR LEX"
}