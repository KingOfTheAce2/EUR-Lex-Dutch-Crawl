{
  "url": "http://www.w3.org/1999/xhtml\"><!--",
  "content": "L_2022172NL.01001301.xml 29.6.2022 NL Publicatieblad van de Europese Unie L 172/13 BESLUIT (EU) 2022/1026 VAN DE RAAD van 21 juni 2022 betreffende het namens de Europese Unie in het Gemengd Comité van de EER in te nemen standpunt met betrekking tot de wijziging van Protocol 31 betreffende samenwerking op specifieke gebieden buiten de vier vrijheden en Protocol 32 betreffende de financiële bepalingen voor de tenuitvoerlegging van artikel 82 dat is gehecht aan de EER-overeenkomst (InvestEU) (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 173 en artikel 175, derde alinea, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (“de EER-overeenkomst”) is op 1 januari 1994 in werking getreden. (2) Op grond van artikel 98 van de EER-overeenkomst kan het Gemengd Comité van de EER dat is ingesteld bij de EER-overeenkomst (het “Gemengd Comité van de EER”) besluiten onder meer Protocol 31 betreffende samenwerking op specifieke gebieden buiten de vier vrijheden (“Protocol 31”) en Protocol 32 betreffende de financiële bepalingen voor de tenuitvoerlegging van artikel 82 (“Protocol 32”), die zijn gehecht aan de EER-overeenkomst, te wijzigen. (3) Verordening (EU) 2021/523 van het Europees Parlement en de Raad ( 3 ) moet in de EER-overeenkomst worden opgenomen. (4) Protocol 31 en Protocol 32 moeten bijgevolg dienovereenkomstig worden gewijzigd. (5) Het standpunt van de Unie in het Gemengd Comité van de EER moet derhalve worden gebaseerd op het aangehechte ontwerpbesluit van het Gemengd Comité van de EER, HEEFT HET VOLGENDE BESLUIT VASTGESTELD: Artikel 1 Het namens de Europese Unie in het Gemengd Comité van de EER in te nemen standpunt betreffende de voorgestelde wijziging van Protocol 31 (betreffende samenwerking op specifieke gebieden buiten de vier vrijheden) en Protocol 32 (betreffende de financiële bepalingen voor de tenuitvoerlegging van artikel 82), die zijn gehecht aan de EER-overeenkomst, is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit wordt van kracht op de datum van de vaststelling ervan. Gedaan te Luxemburg, 21 juni 2022. Voor de Raad De voorzitter C. BEAUNE ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2021/523 van het Europees Parlement en de Raad van 24 maart 2021 tot vaststelling van het InvestEU-programma en tot wijziging van Verordening (EU) 2015/1017 ( PB L 107 van 26.3.2021, blz. 30 ). ONTWERP BESLUIT VAN HET GEMENGD COMITÉ VAN DE EER Nr. […] van […] tot wijziging van Protocol 31 (betreffende samenwerking op specifieke gebieden buiten de vier vrijheden) en Protocol 32 (betreffende de financiële bepalingen voor de tenuitvoerlegging van artikel 82) bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte (“de EER-overeenkomst”), en met name de artikelen 86 en 98, Overwegende hetgeen volgt: (1) Het is passend om de samenwerking tussen de partijen bij de EER-overeenkomst uit te breiden tot Verordening (EU) 2021/523 van het Europees Parlement en de Raad van 24 maart 2021 tot vaststelling van het InvestEU-programma en tot wijziging van Verordening (EU) 2015/1017 ( 1 ) . (2) Op grond van artikel 5 van Verordening (EU) 2021/523 kunnen EVA-staten bijdragen leveren aan de EU-garantie met het oog op deelname aan bepaalde financiële producten in het kader van het EU-compartiment van het InvestEU-fonds. De bijdragen van de EVA-staten aan de voorziening van de EU-garantie kunnen vergezeld gaan van een back-to-back garantie ter dekking van de respectieve voorwaardelijke verplichting met betrekking tot de EU-garantie. Als alternatief kunnen zij ook de volledige bijdrage aan het InvestEU-fonds in contanten verschaffen. (3) De voorwaarden voor de deelname van de EVA-staten en hun instellingen, ondernemingen, organisaties en onderdanen aan programma’s van de Europese Unie zijn uiteengezet in de EER-overeenkomst, en met name in artikel 81. (4) Bij Verordening (EU) 2020/2094 van de Raad van 14 december 2020 tot vaststelling van een herstelinstrument van de Europese Unie ter ondersteuning van het herstel na de COVID-19-crisis ( 2 ) zijn extra externe bestemmingsontvangsten toegewezen aan het InvestEU-programma dat is opgezet bij Verordening (EU) 2021/523. Het is wenselijk in Protocol 32 betreffende de financiële bepalingen voor de tenuitvoerlegging van artikel 82 te verduidelijken dat voor de berekening van de financiële bijdragen van de EVA-staten aan het InvestEU-programma de berekeningsgrondslag moet worden verhoogd met de kredieten die overeenstemmen met externe bestemmingsontvangsten die overeenkomstig artikel 3, lid 1, van Verordening (EU) 2020/2094 van de Raad voor hun deelname aan dat programma zijn toegewezen. (5) Protocol 31 en Protocol 32 bij de EER-overeenkomst moeten daarom dienovereenkomstig worden gewijzigd om deze uitgebreide samenwerking met ingang van 1 januari 2022 mogelijk te maken, HEEFT HET VOLGENDE BESLUIT VASTGESTELD: Artikel 1 Na artikel 19 (Vermindering van economische en sociale ongelijkheden) van Protocol 31 bij de EER-overeenkomst wordt het volgende artikel toegevoegd: “Artikel 20 Verbetering van het concurrentievermogen en de sociaal-economische convergentie en cohesie in het kader van het InvestEU-programma 1.   De EVA-staten nemen met ingang van 1 januari 2022 deel aan de werkzaamheden die kunnen voortvloeien uit de volgende handeling van de Unie: — 32021 R 0523 : Verordening (EU) 2021/523 van het Europees Parlement en de Raad van 24 maart 2021 tot vaststelling van het InvestEU-programma en tot wijziging van Verordening (EU) 2015/1017 ( PB L 107 van 26.3.2021, blz. 30 ). 2.   De EVA-staten nemen niet deel aan de InvestEU-advieshub. 3.   De EVA-staten kunnen besluiten te participeren in een of meer financiële producten in het kader van het EU-compartiment van het InvestEU-fonds. De bijdrage van de EVA-staten wordt gebaseerd op het risicoprofiel van de financiële producten waarin zij wensen te participeren. De bijdrage van de EVA-staten verhoogt de EU-garantie. 4.   Voor de berekening van de financiële bijdrage van de EVA-staten aan het InvestEU-fonds is de in artikel 82, lid 1, van de EER-overeenkomst omschreven evenredigheidsfactor voor begrotingsonderdelen niet van toepassing. Overeenkomstig artikel 8 van Protocol 32 sluiten de EVA-staten bijdrageovereenkomsten met de EU, vertegenwoordigd door de Commissie. De bijdrageovereenkomsten voorzien in de vaststelling van de financiële bijdrage van de EVA-staten aan de EU-garantie, de voorwaarden voor het gebruik van deze bijdrage, de frequentie en de bedragen van de betaling van de bijdrage, en de regels voor de terugbetaling van ongebruikte middelen en ontvangsten aan de EVA-staten. 5.   Wanneer met de bijdrage van de EVA-staten aan de EU-garantie geen volledige voorziening in contanten wordt verschaft, d.w.z. dat de voorziening is vastgesteld op minder dan 100 %, verbinden de EVA-staten zich ertoe de respectieve voorwaardelijke verplichting te dekken door middel van een onherroepelijke, onvoorwaardelijke en afroepbare back-to-back garantie. De back-to-back garantie wordt tegelijk met de ondertekening van een bijdrageovereenkomst verstrekt. 6.   Liechtenstein wordt vrijgesteld van deelname en financiële bijdrage aan dit programma.”. Artikel 2 De tekst van artikel 1, lid 10, van Protocol 32 bij de EER-overeenkomst wordt vervangen door: “10.   Voor de berekening van de operationele bijdrage overeenkomstig artikel 82, lid 1, punten a) en b), van de EER-overeenkomst worden de in de begroting van de Unie opgenomen vastleggings- en betalingskredieten die definitief zijn vastgesteld voor de financiering van het Horizon Europa-programma (vastgesteld bij Verordening (EU) 2021/695 van het Europees Parlement en de Raad), het InvestEU-programma (vastgesteld bij Verordening (EU) 2021/523 van het Europees Parlement en de Raad) en het Uniemechanisme voor civiele bescherming (ingesteld bij Besluit nr. 1313/2013/EU van het Europees Parlement en de Raad) voor de toepasselijke jaren, verhoogd met de kredieten die overeenstemmen met externe bestemmingsontvangsten die overeenkomstig artikel 3, lid 1, van Verordening (EU) 2020/2094 van de Raad van 14 december 2020 tot vaststelling van een herstelinstrument van de Europese Unie ter ondersteuning van het herstel na de COVID-19-crisis voor die activiteiten zijn toegewezen ( 3 ) .”. Artikel 3 Dit besluit treedt in werking op de dag na die van de laatste kennisgeving zoals bedoeld in artikel 103, lid 1, van de EER-overeenkomst ( * ) . Het is van toepassing met ingang van 1 januari 2022. Artikel 4 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, … Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 107 van 26.3.2021, blz. 30 . ( 2 ) PB L 433 I van 22.12.2020, blz. 23 . ( 3 ) PB L 433 I van 22.12.2020, blz. 23 . ( * ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}