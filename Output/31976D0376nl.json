{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0376:NL:HTML\">",
  "content": "EUR-Lex - 31976D0376 - NL Avis juridique important | 31976D0376 76/376/EEG: Beschikking van de Commissie van 16 maart 1976 ter uitvoering van de hervorming van de landbouwstructuur in Ierland overeenkomstig Richtlijn 72/159/EEG (Slechts de tekst in de Engelse taal is authentiek) Publicatieblad Nr. L 102 van 15/04/1976 blz. 0025 - 0025 ++++ BESCHIKKING VAN DE COMMISSIE van 16 maart 1976 ter uitvoering van de hervorming van de landbouwstructuur in Ierland overeenkomstig Richtlijn 72/159/EEG ( Slechts de tekst in de Engelse taal is authentiek ) ( 76/376/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Overwegende dat de Regering van Ierland op 2 december 1975 bepalingen heeft medegedeeld inzake de vaststelling van het vergelijkbare arbeidsinkomen en het aanpassingspercentage voor 1975 ; Overwegende dat de Commissie volgens artikel 18 , lid 3 , van Richtlijn 72/159/EEG bij beschikking moet vaststellen of op grond van de bovengenoemde mededeling de in Ierland bestaande bepalingen ter uitvoering van Richtlijn 72/159/EEG , waarop Beschikking 75/100/EEG van de Commissie van 20 januari 1975 betreffende de hervorming van de landbouwstructuur in Ierland overeenkomstig Richtlijn 72/159/EEG en Richtlijn 72/160/EEG ( 2 ) betrekking heeft , nog voldoen aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG bedoelde gemeenschappelijke actie ; Overwegende dat de vaststelling bij de genoemde bepalingen van het vergelijkbare inkomen en het aanpassingspercentage voor 1975 beantwoordt aan het doel van artikel 4 van Richtlijn 72/159/EEG ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Regering van Ierland op 19 september 1974 medegedeelde bepalingen ter uitvoering van Richtlijn 72/159/EEG blijven , de op 2 december 1975 medegedeelde bepalingen inzake de vaststelling van het vergelijkbare inkomen en het aanpassingspercentage voor 1975 in aanmerking genomen , voldoen aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG bedoelde gemeenschappelijke actie . Artikel 2 Deze beschikking is gericht tot Ierland . Gedaan te Brussel , 16 maart 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 40 van 14 . 2 . 1975 , blz . 61 .",
  "source": "EUR LEX"
}