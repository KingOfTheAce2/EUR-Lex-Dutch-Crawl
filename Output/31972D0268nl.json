{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0268:NL:HTML\">",
  "content": "EUR-Lex - 31972D0268 - NL Avis juridique important | 31972D0268 72/268/EEG: Beschikking van de Commissie van 6 juli 1972 inzake een procedure op grond van artikel 86 van het E.E.G.-Verdrag (IV/26.760 - GEMA) (Slechts de tekst in de Duitse taal is authentiek) Publicatieblad Nr. L 166 van 24/07/1972 blz. 0022 - 0023 ++++ BESCHIKKING VAN DE COMMISSIE van 6 juli 1972 inzake een procedure op grond van artikel 86 van het E.E.G.-Verdrag ( IV/26.760 - GEMA ) ( Slechts de tekst in de Duitse taal is authentiek ) ( 72/268/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , met name op artikel 86 , Gelet op Verordening nr . 17 van 6 februari 1962 ( 1 ) , Gezien de beschikking van de Commissie van 2 juni 1971 ( 2 ) , Gezien het verzoek van de Gesellschaft fuer musikalische Auffuehrungs - und mechanische Vervielfaeltigungsrechte ( GEMA ) in Berlijn , om aanvulling van artikel 1 , nr . 7 , van de beschikking van de Commissie van 2 juni 1971 , Gezien het advies van het Adviescomité voor mededingingsregelingen en economische machtsposities , overeenkomstig artikel 10 van Verordening nr . 17 op 21 maart 1972 ingewonnen , I Overwegende dat de GEMA een verzoek heeft ingediend om aanvulling van artikel 1 , nr . 7 , van de beschikking van de Commissie van 2 juni 1971 in dier voege dat zij het daarin vastgestelde misbruik , de niet-noodzakelijke en niet-gerechtvaardigde binding der leden , ook op een andere wijze dan door verlening van een jaarlijkse opzeggingsmogelijkheid en een splitsing van de auteursrechten in zeven categorieën kan beëindigen ; dat zij om economische redenen streeft naar een minimumduur van het lidmaatschap van 3 jaar ; dat deze tijdsduur het haar , naar zij betoogt , ook mogelijk maakt een eventueel door sterke muziekverbruikers ( radioverenigingen , grammofoonplatenfabrikanten ) op haar leden uitgeoefende druk om de auteursrechten rechtstreeks , met voorbijgaan van de GEMA , aan deze verbruikers over te dragen , af te wenden ; II 1 . Overwegende dat de in artikel 1 , nr . 7 , van de beschikking van de Commissie van 2 juni 1971 vastgestelde termijn van een jaar voor het uittreden van een lid uit de GEMA met alle of een deel van zijn auteursrechten is gekozen met het oog op de mogelijkheid , die de GEMA in artikel 1 , nr . 7 , is gegeven , om zich de daar genoemde zeven categorieën exclusief te doen overdragen ; 2 . Overwegende dat de beoordeling van de tijdsduur van de binding van een lid en het vaststellen van een termijn , waarboven iedere binding misbruik zou opleveren , van de intensiteit van de binding afhankelijk is ; dat wanneer de GEMA de minimumduur van het lidmaatschap verlengt tot 3 jaar , het evenwicht tussen duur en omvang van het lidmaatschap behouden blijft , wanneer zij haar leden een grotere vrijheid verleent om over de individuele vormen van exploitatie van de auteursrechten in elk afzonderlijk land van de wereld te beschikken dan op grond van artikel 1 , nr . 7 , door de opneming van de daar vermelde 7 categorieën mogelijk is ; Overwegende dat daarbij moet worden gewaarborgd dat het lidmaatschap en de overdracht van rechten zo worden gecoordineerd dat beide tegelijkertijd aflopen tegen het einde van het kalenderjaar waarin het einde van de driejarige termijn valt , en dat in het belang van degenen die tot dusverre lid zijn een vaste eerste opzeggingstermijn wordt vastgesteld voor alle ten tijde van de bekendmaking van de beschikking van 2 juni 1971 , namelijk 8 juni 1971 , bestaande overdrachtsovereenkomsten tegen 31 december 1973 ; 3 . Overwegende dat vormen van exploitatie in de zin van deze beschikking zijn alle economisch scheidbare vormen van uitoefening van het auteursrecht , met inachtneming van de verschillen in de nationale wetgevingen inzake het auteursrecht ; dat dergelijke economisch scheidbare vormen van uitoefening van het auteursrecht bij voorbeeld zijn : a ) het algemene uitvoeringsrecht , b ) het uitzendingsrecht voor de radio , c ) het recht tot verdere openbaarmaking van voor de radio uitgezonden werken , d ) het uitzendingsrecht voor de televisie , e ) het recht tot verdere openbaarmaking van voor de televisie uitgezonden werken , f ) het recht van filmvertoning , g ) het recht van mechanische verveelvoudiging en verbreiding , h ) het recht tot verdere openbaarmaking van mechanisch verveelvoudigde werken , i ) het recht van filmproduktie , j ) het recht van opname , verveelvoudiging en verbreiding van dragers voor beeldregistratieapparaten , k ) het recht tot verdere openbaarmaking van dragers voor beeldregistratieapparaten , l ) de rechten op exploitatiehandelingen die door de ontwikkeling van de techniek of een verandering van de wetgeving in de toekomst ontstaan , HEEFT DE VOLGENDE BESCHIKKING GEGEVEN : Artikel 1 Artikel 1 , nr . 7 , van de beschikking van de Commissie van 2 juni 1971 komt als volgt te luiden : 7 . paragraaf 3 , nr . 1 , sub a ) , van de statuten en paragraaf 1 van de overdrachtsovereenkomst , voor zover deze de leden niet de vrije keuze laten , hetzij , a ) hun rechten voor landen waar de GEMA niet rechtstreeks werkzaam is , geheel of gedeeltelijk aan de GEMA of aan een andere auteursrechtenvereniging over te dragen , b ) voor landen waar de GEMA rechtstreeks werkzaam is , al hun rechten aan de GEMA over te dragen of naar categorieën over verschillende verenigingen te verdelen , c ) het beheer van afzonderlijke categorieën na een behoorlijke opzegging telkens tegen het einde van een jaar aan de GEMA te onttrekken , zonder daardoor het gewone lidmaatschap of prestaties uit de appreciatieprocedures of de sociale kas te verspelen . De voorschriften van paragrafen 7 en 9 , alinea A , van de statuten inzake het vereiste van een minimuminkomen voor de verkrijging of het behoud van het gewone lidmaatschap en het recht van de GEMA om van een lid binnen een bepaalde categorie de overdracht van alle werken , met inbegrip van de toekomstige , te verlangen , blijven onaangetast . Categorieën in de zin van deze beschikking zijn : 1 . het algemene uitvoeringsrecht , 2 . het uitzendingsrecht voor radio en televisie , met inbegrip van het recht tot verdere openbaarmaking , 3 . het recht van filmvertoning , 4 . het recht van mechanische verveelvoudiging en verbreiding , met inbegrip van het recht tot verdere openbaarmaking , 5 . het recht van filmproduktie , 6 . het recht van opname , verveelvoudiging , verbreiding en verdere openbaarmaking van dragers voor beeldregistratieapparaten , 7 . de rechten op exploitatiehandelingen die door de ontwikkeling van de techniek of een verandering van de wetgeving in de toekomst ontstaan ; B . hetzij , a ) al hun rechten voor ieder land ter wereld aan de GEMA over te dragen of naar exploitatievormen en landen over verschillende verenigingen te verdelen , b ) het beheer van afzonderlijke exploitatievormen , na behoorlijke opzegging tegen het einde van een termijn van ten hoogste drie jaar , aan de GEMA te onttrekken , zonder daardoor het gewone lidmaatschap of prestaties uit de appreciatieprocedures of de sociale kas te verspelen . De termijn van drie jaar begint te lopen op 1 januari , volgende op de ondertekening van de overdrachtsovereenkomst . Alle op 8 juni 1971 bestaande overdrachtsovereenkomsten zijn geheel of gedeeltelijk tegen 31 december 1973 opzegbaar . De voorschriften van de paragrafen 7 en 9 , alinea A , van de statuten inzake het vereiste van een minimuminkomen voor de verkrijging of het behoud van het gewone lidmaatschap en het recht van de GEMA om van een lid binnen een bepaalde exploitatievorm de overdracht van alle werken , met inbegrip van de toekomstige , te verlangen , blijven onaangetast . Artikel 2 Deze beschikking is gericht tot de Gesellschaft fuer musikalische Auffuehrungs - und mechanische Vervielfaeltigungsrechte ( GEMA ) , D 1 Berlijn 30 , Bayreuther Strasse 37/38 . Gedaan te Brussel , 6 juli 1972 . Voor de Commissie De Voorzitter S . L . MANSHOLT ( 1 ) PB nr . 13 van 21 . 2 . 1962 , blz . 204/62 . ( 2 ) PB nr . L 134 van 20 . 6 . 1971 , blz . 15 .",
  "source": "EUR LEX"
}