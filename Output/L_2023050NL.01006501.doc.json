{
  "url": "http://www.w3.org/1999/xhtml\">",
  "content": "L_2023050NL.01006501.xml 17.2.2023 NL Publicatieblad van de Europese Unie L 50/65 BESLUIT (EU) 2023/367 VAN HET EUROPEES PARLEMENT van 19 januari 2023 tot verlenging van de duur van het mandaat van de enquêtecommissie om het gebruik van de Pegasus- en soortgelijke spyware voor surveillance te onderzoeken HET EUROPEES PARLEMENT, — gezien het voorstel van de Conferentie van voorzitters, — gezien artikel 226 van het Verdrag betreffende de werking van de Europese Unie, — gezien Besluit 95/167/EG, Euratom, EGKS van het Europees Parlement, de Raad en de Commissie van 19 april 1995 tot vaststelling van de wijze van uitoefening van het enquêterecht van het Europees Parlement ( 1 ) , — gezien Besluit (EU) 2022/480 van het Europees Parlement van 10 maart 2022 over de instelling van een enquêtecommissie om het gebruik van de Pegasus- en soortgelijke spyware voor surveillance te onderzoeken, en houdende de vaststelling van het onderwerp van de enquête, alsook van de bevoegdheden, het aantal leden en de duur van het mandaat van de commissie ( 2 ) , — gezien artikel 208, lid 11, van zijn Reglement, A. overwegende dat de enquêtecommissie heeft verzocht de duur van haar mandaat te verlengen om haar in staat te stellen haar mandaat volledig en correct te vervullen; 1. besluit de duur van het mandaat van de enquêtecommissie met drie maanden te verlengen. Voor het Europees Parlement De voorzitter R. METSOLA ( 1 ) PB L 113 van 19.5.1995, blz. 1 . ( 2 ) PB L 98 van 25.3.2022, blz. 72 .",
  "source": "EUR LEX"
}