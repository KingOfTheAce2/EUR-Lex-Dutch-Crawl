{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0460:NL:HTML\">",
  "content": "EUR-Lex - 31998D0460 - NL Avis juridique important | 31998D0460 98/460/EG: Beschikking van de Commissie van 9 juli 1998 houdende goedkeuring van het door Spanje ingediende bewakingsplan voor de opsporing van bepaalde stoffen en residuen daarvan in levende dieren en in de producten daarvan (kennisgeving geschied onder nummer C(1998) 1890/3) (Slechts de tekst in de Spaanse taal is authentiek) (Voor de EER relevante tekst) Publicatieblad Nr. L 201 van 17/07/1998 blz. 0119 - 0119 BESCHIKKING VAN DE COMMISSIE van 9 juli 1998 houdende goedkeuring van het door Spanje ingediende bewakingsplan voor de opsporing van bepaalde stoffen en residuen daarvan in levende dieren en in de producten daarvan (kennisgeving geschied onder nummer C(1998) 1890/3) (Slechts de tekst in de Spaanse taal is authentiek) (Voor de EER relevante tekst) (98/460/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 96/23/EG van de Raad van 29 april 1996 inzake controlemaatregelen ten aanzien van bepaalde stoffen en residuen daarvan in levende dieren en in producten daarvan en tot intrekking van de Richtlijnen 85/358/EEG en 86/469/EEG en de Beschikkingen 89/187/EEG en 91/664/EEG (1), en met name op artikel 8, lid 1, Overwegende dat Spanje in een op 3 november 1997 aan de Commissie toegezonden document een plan heeft voorgelegd met de in de loop van het jaar 1998 uit te voeren nationale maatregelen voor de opsporing van bepaalde stoffen en residuen daarvan in levende dieren en in producten daarvan; dat dit plan in een op 7 april 1998 ingediend document overeenkomstig het verzoek van de Commissie is gewijzigd, om het in overeenstemming te brengen met de eisen van Richtlijn 96/23/EG; Overwegende dat na bestudering van dit plan is gebleken dat het in overeenstemming is met Richtlijn 96/23/EG, en met name met de artikelen 5 en 7; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN: Artikel 1 Het door Spanje ingediende bewakingsplan voor de opsporing van de in bijlage I bij Richtlijn 96/23/EG bedoelde stoffen en residuen in levende dieren en in producten daarvan wordt hierbij goedgekeurd. Artikel 2 Spanje stelt de nodige wettelijke en bestuursrechtelijke bepalingen vast om het in artikel 1 bedoelde plan uit te voeren. Artikel 3 Deze beschikking is gericht tot het Koninkrijk Spanje. Gedaan te Brussel, 9 juli 1998. Voor de Commissie Franz FISCHLER Lid van de Commissie (1) PB L 125 van 23. 5. 1996, blz. 10.",
  "source": "EUR LEX"
}