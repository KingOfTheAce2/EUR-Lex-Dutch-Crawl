{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0633:NL:HTML\">",
  "content": "EUR-Lex - 31984D0633 - NL Avis juridique important | 31984D0633 84/633/EEG: Besluit van de Raad van 11 december 1984 waarbij de Commissie wordt gemachtigd om in het kader van de tussen de Gemeenschap en twaalf derde landen gesloten overeenkomsten inzake vrijwillige beperking van de handel in de sector schape- en geitevlees, met het oog op een harmonisch verloop van de handel en met inachtneming van de overeengekomen hoeveelheden, levende dieren in vers of bevroren vlees of vers of bevroren vlees in levende dieren om te rekenen Publicatieblad Nr. L 331 van 19/12/1984 blz. 0032 - 0032 Bijzondere uitgave in het Fins: Hoofdstuk 3 Deel 18 blz. 0081 Bijzondere uitgave in het Spaans: Hoofdstuk 03 Deel 33 blz. 0038 Bijzondere uitgave in het Zweeds: Hoofdstuk 3 Deel 18 blz. 0081 Bijzondere uitgave in het Portugees: Hoofdstuk 03 Deel 33 blz. 0038 ***** BESLUIT  VAN DE RAAD van 11 december 1984 waarbij de Commissie wordt gemachtigd om in het kader van de tussen de Gemeenschap en twaalf derde landen gesloten overeenkomsten inzake vrijwillige beperking van de handel in de sector schape- en geitevlees, met het oog op een harmonisch verloop van de handel en met inachtneming van de overeengekomen hoeveelheden, levende dieren in vers of bevroren vlees of vers of bevroren vlees in levende dieren om te rekenen (84/633/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien de aanbeveling van de Commissie, Overwegende dat de Raad met twaalf landen, namelijk Argentinië, Australië, Oostenrijk, Bulgarije, Tsjechoslowakije, Hongarije, IJsland, Nieuw-Zeeland, Polen, Roemenië, Uruguay en Joegoslavië, overeenkomsten inzake de handel in de sector schape- en geitevlees heeft gesloten; Overwegende dat deze overeenkomsten met het oog op een harmonische werking ervan in overleg voorzien; Overwegende dat daartoe dient te worden bepaald dat levende dieren kunnen worden geleverd binnen de voor vers of bevroren vlees overeengekomen hoeveelheid, of dat vers of bevroren vlees kan worden geleverd binnen de voor levende dieren overeengekomen hoeveelheid; Overwegende dat, gezien de aard van de markt, de Commissie dient te kunnen beslissen in hoeverre wijzigingen nodig zijn, BESLUIT: Artikel 1 1. De Commissie wordt gemachtigd om in het kader van de overeenkomsten tussen de Gemeenschap en derde landen inzake vrijwillige beperking, met het oog op een harmonisch verloop van de handel en met inachtneming van de overeengekomen hoeveelheden, levende dieren in vers of bevroren vlees, of vers of bevroren vlees in levende dieren om te rekenen. 2. De bepalingen ter uitvoering van dit besluit worden vastgesteld volgens de procedure van artikel 26 van Verordening (EEG) nr. 1837/80 (1). Artikel 2 Dit besluit wordt van kracht op de derde dag volgende op die van zijn bekendmaking in het Publikatieblad van de Europese Gemeenschappen. Het is van toepassing voor de duur van de thans lopende overeenkomsten inzake vrijwillige beperking die met de betrokken derde landen zijn gesloten. Gedaan te Brussel, 11 december 1984. Voor de Raad De Voorzitter A. DEASY (1) PB nr. L 183 van 16. 7. 1980, blz. 1.",
  "source": "EUR LEX"
}