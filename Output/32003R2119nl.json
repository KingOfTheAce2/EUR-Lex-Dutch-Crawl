{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R2119:NL:HTML\">",
  "content": "EUR-Lex - 32003R2119 - NL Avis juridique important | 32003R2119 Verordening (EG) nr. 2119/2003 van de Commissie van 2 december 2003 tot wĳziging van Verordening (EG) nr. 1210/2003 van de Raad betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 Publicatieblad Nr. L 318 van 03/12/2003 blz. 0009 - 0010 Verordening (EG) nr. 2119/2003 van de Commissie van 2 december 2003 tot wijziging van Verordening (EG) nr. 1210/2003 van de Raad betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96(1), gewijzigd bij Verordening (EG) nr. 1799/2003(2), en met name op artikel 11, onder b), Overwegende hetgeen volgt: (1) Bijlage III bij Verordening (EG) nr. 1210/2003 bevat een lijst van natuurlijke en rechtspersonen, overheidsinstellingen, overheidsondernemingen, agentschappen en entiteiten van de vorige Irakese regering waarvan de tegoeden en economische middelen overeenkomstig die verordening bevroren dienen te worden. (2) De Commissie Sancties Irak, opgericht bij Resolutie 661(1990) van de VN-veiligheidsraad, heeft op 21 november 2003 besloten de lijst van natuurlijke en rechtspersonen, overheidsinstellingen, overheidsondernemingen, agentschappen en entiteiten van de vorige Irakese regering waarop de bevriezing van de tegoeden en economische middelen van toepassing zou moeten zijn, te wijzigen. Daarom zou bijlage III dienovereenkomstig gewijzigd moeten worden. (3) Willen de maatregelen in deze verordening effectief zijn, dan dient deze verordening met onmiddellijke ingang in werking te treden, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 1210/2003 wordt vervangen door de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 december 2003. Voor de Commissie Christopher Patten Lid van de Commissie (1) PB L 169 van 8.7.2003, blz. 6. (2) PB L 264 van 15.10.2003, blz. 12. BIJLAGE \"BIJLAGE III Lijst van de in artikel 4 bedoelde overheidsinstellingen, overheidsondernemingen, natuurlijke personen en rechtspersonen, organen en entiteiten van de voormalige Irakese regering 1. Centrale Bank van Irak, Rashid Street, Bagdad, Irak. Overige informatie: voormalig gouverneur was Dr. Issam El Moulla HWEISH; kantoren in Mosul en Basra. 2. Iraq Re-insurance Company, Al Khalani Square, Bagdad, Irak. 3. Rasheed Bank (alias a) Al-Rashid Bank, b) Al Rashid Bank, c) Al-Rasheed Bank); PO Box 7177, Haifa Street, Bagdad, Irak, of Al Masarif Street, Bagdad, Irak. 4. Rafidain Bank (alias Al-Rafidain Bank), Rashid Street, Bagdad, Irak. Overige informatie: kantoren in Irak, Verenigd Koninkrijk, Jordanië, Verenigde Arabische Emiraten, Jemen, Soedan en Egypte. 5. Iraqi Airways Company (alias a) Iraq Airways Company, b) Iraqi Airways, c) Iraq Airways, d) IAC, e) I.A.C.).\"",
  "source": "EUR LEX"
}