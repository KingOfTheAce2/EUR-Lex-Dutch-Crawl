{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0786:NL:HTML\">",
  "content": "EUR-Lex - 32003R0786 - NL Avis juridique important | 32003R0786 Verordening (EG) nr. 786/2003 van de Commissie van 8 mei 2003 tot aanpassing van bepaalde in het Verenigd Koninkrĳk toegekende bedragen aan agromonetaire compenserende steun Publicatieblad Nr. L 115 van 09/05/2003 blz. 0016 - 0017 Verordening (EG) nr. 786/2003 van de Commissie van 8 mei 2003 tot aanpassing van bepaalde in het Verenigd Koninkrijk toegekende bedragen aan agromonetaire compenserende steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), en met name op de artikelen 4 en 5, Overwegende hetgeen volgt: (1) Bij Verordening (EG) nr. 653/2001 van de Commissie(2) is het maximumbedrag van de compenserende steun die voortvloeit uit de op 31 december 2000 en 1 januari 2001 geldende wisselkoers van het pond sterling vastgesteld. (2) Bij Verordening (EG) nr. 654/2001 van de Commissie(3) is het maximumbedrag van de compenserende steun in verband met de aanzienlijke revaluatie van het Britse pond in 2000 vastgesteld. (3) Wat betreft de compenserende steun die voortvloeit uit de wisselkoers voor bepaalde soorten directe steun en bepaalde structuur- of milieumaatregelen is in artikel 5, lid 3, van Verordening (EG) nr. 2799/98 bepaald dat het bedrag van de tweede en de derde tranche van de steun telkens ten opzichte van de voorgaande tranche wordt verlaagd met ten minste één derde van het bedrag van de eerste tranche. In artikel 5, lid 4, van bovengenoemde verordening is bepaald dat het maximumbedrag van de compenserende steun moet worden gekort of geannuleerd, afhankelijk van het inkomenseffect van de op de ingangsdatum van de tweede en van de derde tranche geconstateerde ontwikkeling van de wisselkoersen. (4) Uit het onderzoek van de koersen die voor het Britse pond zijn vastgesteld bij Verordening (EG) nr. 445/2003 van de Commissie van 11 maart 2003 tot vaststelling van de wisselkoers voor het jaar 2003 met betrekking tot bepaalde soorten rechtstreekse steun en structuur- of milieumaatregelen(4), is gebleken dat deze valuta in waarde is gedaald. (5) Bijgevolg dienen voor het Verenigd Koninkrijk de bedragen van de derde tranche van de aan de ontstaansfeiten van 31 december 2000 en 1 januari 2001 gekoppelde compenserende steun, te worden geannuleerd. (6) Wat betreft de compenserende steun voor aanzienlijke revaluatie van de nationale valuta's, is in artikel 4, lid 5, van Verordening (EG) nr. 2799/98 bepaald dat het bedrag van de tweede en de derde tranche van de steun telkens ten opzichte van de voorgaande tranche wordt verlaagd met ten minste één derde van het bedrag van de eerste tranche, en dat het maximumbedrag van de tweede en de derde tranche van de compenserende steun wordt gekort of geannuleerd, afhankelijk van het effect op de inkomens van de geconstateerde ontwikkeling van de wisselkoersen tot het begin van de maand vóór de eerste maand van de betrokken tranche en met inachtneming van de tijdens dezelfde periode geconstateerde marktsituatie. (7) Uit het onderzoek van het gemiddelde van de wisselkoersen die tussen 1 maart 2002 en 31 januari 2003 voor het Britse pond zijn vastgesteld, is gebleken dat deze valuta in die periode in waarde is gedaald. (8) Bijgevolg moet het bedrag van de derde tranche van de compenserende steun voor het Verenigd Koninkrijk in verband met de aanzienlijke revaluatie van het Britse pond in 2000 worden geannuleerd. (9) De in deze verordening vervatte maatregelen zijn in overeenstemming met het advies van alle betrokken comités van beheer, HEEFT DE VOLGENDE VERORDENING VASTGESTELD: Artikel 1 De maximumbedragen van de derde tranche van de in Verordening (EG) nr. 653/2001 bedoelde compenserende steun voor het Verenigd Koninkrijk betreffende de steunbedragen met een ontstaansfeit op 31 december 2000 of op 1 januari 2001 worden geannuleerd. Artikel 2 Het in artikel 1 van Verordening (EG) nr. 654/2001 vastgestelde maximumbedrag van de derde tranche van de compenserende steun voor het Verenigd Koninkrijk in verband met de aanzienlijke revaluatie van het Britse pond in 2000 wordt geannuleerd. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2003. Voor de Commissie Franz Fischler Lid van de Commissie (1) PB L 349 van 24.12.1998, blz. 1. (2) PB L 91 van 31.3.2001, blz. 62. (3) PB L 91 van 31.3.2001, blz. 64. (4) PB L 67 van 12.3.2003, blz. 6.",
  "source": "EUR LEX"
}