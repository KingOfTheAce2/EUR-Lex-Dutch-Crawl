{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0964:NL:HTML\">",
  "content": "EUR-Lex - 31976D0964 - NL Avis juridique important | 31976D0964 76/964/EEG: Beschikking van de Commissie van 7 december 1976 met betrekking tot de uitvoering van de hervorming van de landbouwstructuur in de Italiaanse Republiek overeenkomstig de Richtlijnen 72/159/EEG en 75/268/EEG van de Raad (Slechts de tekst in de Italiaanse taal is authentiek) Publicatieblad Nr. L 364 van 31/12/1976 blz. 0062 - 0063 ++++ BESCHIKKING VAN DE COMMISSIE van 7 december 1976 met betrekking tot de uitvoering van de hervorming van de landbouwstructuur in de Italiaanse Republiek overeenkomstig de Richtlijnen 72/159/EEG en 75/268/EEG van de Raad ( Slechts de tekst in de Italiaanse taal is authentiek ) ( 76/964/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 2 ) , en met name op artikel 13 , Overwegende dat de Italiaanse Regering overeenkomstig artikel 17 , lid 4 , van Richtlijn 72/159/EEG , juncto artikel 13 van Richtlijn 75/268/EEG mededeling heeft gedaan van Wet nr . 352 van 10 mei 1976 ter uitvoering van de richtlijn van de Gemeenschap inzake de landbouw in bergstreken en in sommige probleemgebieden ; Overwegende dat de bovengenoemde wet in artikel 11 tevens wijzigingen bevat van Wet nr . 153 van 9 mei 1975 ter uitvoering van de richtlijnen van de Raad van de Europese Gemeenschappen inzake de landbouwhervorming ; Overwegende dat de Commissie krachtens artikel 18 , lid 3 , van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of , op grond van de verenigbaarheid van de medegedeelde wet met voornoemde richtlijnen en met inachtneming van de in deze richtlijnen gestelde doeleinden alsmede van het noodzakelijke verband tussen de maatregelen , aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG en artikel 15 van Richtlijn 72/159/EEG bedoelde gemeenschappelijke acties is voldaan , respectievelijk ten aanzien van de in Italië bestaande maatregelen met betrekking tot de uitvoering van Richtlijn 72/159/EEG die onder Beschikking 76/480/EEG van de Commissie van 13 april 1976 ( 3 ) vallen , met inachtneming van de bovengenoemde Wet nr . 352 nog steeds aan genoemde voorwaarden is voldaan ; Overwegende dat Richtlijn 75/268/EEG hoofdzakelijk ten doel heeft in de door de Raad aangewezen bergstreken en probleemgebieden de landbouw in stand te houden en aldus een bevolkingsminimum te behouden of tot de landschapsverzorging bij te dragen ; Overwegende dat bij Richtlijn 75/268/EEG de Lid-Staten derhalve gemachtigd zijn in deze gebieden een steunregeling in te stellen om de landbouw te bevorderen en het inkomen van de landbouwers te verhogen ; Overwegende dat deze steunregeling overeenkomstig Titel II van genoemde richtlijn kan inhouden dat een compenserende vergoeding voor permanente natuurlijke belemmeringen wordt uitgekeerd aan bedrijfshoofden die de verbintenis aangaan om gedurende ten minste vijf jaar een landbouwactiviteit te blijven uitoefenen die beantwoordt aan de doelstellingen van de richtlijn ; Overwegende dat de Lid-Staten het bedrag van deze compenserende vergoeding vaststellen naar gelang van de omvang van de permanente natuurlijke belemmeringen die zich bij de landbouwproduktie in een bepaald gebied voordoen , met inachtneming van de in artikel 7 van de richtlijn genoemde maximum - en minimumbedragen ; Overwegende dat de Lid-Staten gemachtigd zijn , buiten de in de artikelen 6 en 7 van Richtlijn 75/268/EEG omschreven voorwaarden , bijkomende of beperkende voorwaarden voor de compenserende vergoeding te stellen ; Overwegende dat deze bijkomende of beperkende voorwaarden evenwel niet tot gevolg mogen hebben dat gelijke natuurlijke belemmeringen in een zelfde gebied verschillend worden beoordeeld naar gelang deze zich in een groter of kleiner bedrijf voordoen , zodat de bedragen per G.V.E . of per hectare naar gelang van de bedrijfsgrootte of van het bedrijfstype verschillend zouden zijn ; Overwegende dat de in de artikelen 1 tot en met 6 van Wet nr . 352 van 10 mei 1976 vervatte maatregel voldoet aan de doelstelling en aan de voorwaarden van Titel II van Richtlijn 75/268/EEG ; dat de Commissie er bij deze vaststelling van uitgaat dat de in artikel 6 , leden 1 en 6 , vastgestelde voorwaarden en beperkingen overeenkomstig de bovenstaande beginselen worden toegepast ; Overwegende dat de bepalingen van de artikelen 7 tot en met 10 van Wet nr . 352 van 10 mei 1976 beantwoorden aan de voorwaarden van Titel III van Richtlijn 75/268/EEG ; dat de Commissie er bij deze vaststelling van uitgaat dat artikel 9 , lid 2 , het aan de bedrijfshoofden overlaat , de compenserende vergoeding al dan niet toe te voegen aan het arbeidsinkomen dat bij de voltooiing van het ontwikkelingsplan moet worden bereikt ; Overwegende dat artikel 11 van genoemde wet de in artikelen 18 , 23 , 29 en 30 van Wet nr . 153 van 9 mei 1975 bedoelde bedragen aanpast aan de bedragen , vastgesteld in de artikelen 8 tot en met 12 van Richtlijn 72/159/EEG , laatstelijk gewijzigd bij Verordening ( EEG ) nr . 571/76 van de Commissie van 15 maart 1976 ( 4 ) ; dat de in artikel 1 , lid 3 , van Beschikking 76/480/EEG van de Commissie van 13 april 1976 vastgestelde beperking dientengevolge kan worden opgeheven ; Overwegende dat de bepalingen van de artikelen 12 en 13 van Wet nr . 352 van 10 mei 1976 aan de voorwaarden van Titel IV van Richtlijn 75/268/EEG voldoen ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Italiaanse Regering medegedeelde Wet nr . 352 van 10 mei 1976 ter uitvoering van de richtlijn van de Gemeenschap inzake de landbouw in bergstreken en in sommige probleemgebieden voldoet aan de voorwaarden van Titel II van Richtlijn 75/268/EEG van 28 april 1975 . Artikel 2 De door de Italiaanse Regering medegedeelde Wet nr . 153 van 9 mei 1975 ter uitvoering van de richtlijnen van de Raad van de Europese Gemeenschappen inzake de hervorming van de landbouw voldoet , ook met inachtneming van Wet nr . 352 van 10 mei 1976 , en met name van de artikelen 7 tot en met 13 , nog steeds aan de voorwaarden van Richtlijn 72/159/EEG van 17 april 1972 . Artikel 3 Artikel 1 , lid 3 , van Beschikking 76/480/EEG van de Commissie van 13 april 1976 met betrekking tot de uitvoering van de hervorming van de landbouwstructuur in Italië overeenkomstig de Richtlijnen 72/159/EEG , 72/160/EEG en 72/161/EEG van 17 april 1972 vervalt . Artikel 4 Deze beschikking is gericht tot de Italiaanse Republiek . Gedaan te Brussel , 7 december 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 128 van 19 . 5 . 1975 , blz . 1 . ( 3 ) PB nr . L 138 van 26 . 5 . 1976 , blz . 14 . ( 4 ) PB nr . L 68 van 15 . 3 . 1976 , blz . 1 .",
  "source": "EUR LEX"
}