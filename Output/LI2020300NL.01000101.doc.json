{
  "url": "http://www.w3.org/1999/xhtml\">",
  "content": "LI2020300NL.01000101.xml 14.9.2020 NL Publicatieblad van de Europese Unie LI 300/1 BESLUIT (EU) 2020/1271 VAN DE RAAD van 11 september 2020 tot vaststelling van het standpunt van de Raad betreffende het ontwerp van gewijzigde begroting nr. 8 van de Europese Unie voor het begrotingsjaar 2020 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Gezien Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( 1 ) , en met name artikel 44, Overwegende hetgeen volgt: — De begroting van de Unie voor het begrotingsjaar 2020 is definitief vastgesteld op 27 november 2019 ( 2 ) . — De Commissie heeft op 28 augustus 2020 een voorstel ingediend met het ontwerp van gewijzigde begroting nr. 8 bij de algemene begroting voor het begrotingsjaar 2020. — Om ervoor te zorgen dat in het kader van het instrument voor noodhulp (ESI) in 2020 snel voldoende betalingskredieten beschikbaar worden gesteld om alle verbintenissen die de Commissie namens de lidstaten op korte termijn met vaccinfabrikanten zal aangaan, alsook de andere lopende acties in het kader van het ESI te financieren, en om de in 2020 in het kader van het investeringsinitiatief coronavirusrespons plus (CRII+) verwachte betalingsaanvragen te kunnen voldoen, moet de Raad onverwijld zijn standpunt betreffende het ontwerp van gewijzigde begroting nr. 8 bij de algemene begroting voor 2020 vaststellen. Daarom is het gerechtvaardigd om, overeenkomstig artikel 3, lid 3, van het reglement van orde van de Raad, de periode van acht weken voor het op de hoogte stellen van de nationale parlementen, zoals bedoeld in artikel 4 van Protocol nr. 1, in te korten, HEEFT HET VOLGENDE BESLUIT VASTGESTELD: Enig artikel Het standpunt van de Raad betreffende het ontwerp van gewijzigde begroting nr. 8 van de Europese Unie voor het begrotingsjaar 2020 is vastgesteld op 11 september 2020. De volledige tekst kan worden geraadpleegd op of gedownload van de website van de Raad: http://www.consilium.europa.eu Gedaan te Brussel, 11 september 2020. Voor de Raad De voorzitter M. ROTH ( 1 ) PB L 193 van 30.7.2018, blz. 1 . ( 2 ) PB L 57 van 27.2.2020, blz. 1 .",
  "source": "EUR LEX"
}