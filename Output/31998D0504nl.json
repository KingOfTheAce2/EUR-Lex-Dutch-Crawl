{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0504:NL:HTML\">",
  "content": "EUR-Lex - 31998D0504 - NL Avis juridique important | 31998D0504 98/504/EG: Besluit van de Raad van 29 juni 1998 betreffende de sluiting van de Interim-overeenkomst betreffende de handel en aanverwante zaken tussen de Europese Gemeenschap, enerzijds, en de Verenigde Mexicaanse Staten, anderzijds Publicatieblad Nr. L 226 van 13/08/1998 blz. 0024 - 0024 BESLUIT VAN DE RAAD van 29 juni 1998 betreffende de sluiting van de Interim-overeenkomst betreffende de handel en aanverwante zaken tussen de Europese Gemeenschap, enerzijds, en de Verenigde Mexicaanse Staten, anderzijds (98/504/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 57, lid 2, laatste zin, 66 en 113, juncto artikel 228, lid 2, eerste zin, en artikel 228, lid 3, tweede alinea, Gezien het voorstel van de Commissie (1), Gezien de instemming van het Europees Parlement (2), Overwegende dat in afwachting van de inwerkingtreding van de Overeenkomst inzake economisch partnerschap, politieke co√∂rdinatie en samenwerking, ondertekend te Brussel op 8 december 1997, de Interim-overeenkomst betreffende de handel en aanverwante zaken tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds, dient te worden goedgekeurd, BESLUIT: Artikel 1 De Interim-overeenkomst betreffende de handel en aanverwante zaken tussen de Europese Gemeenschap, enerzijds, en de Verenigde Mexicaanse Staten, anderzijds, worden, samen met de unilaterale verklaringen van de Gemeenschap en de gezamenlijke verklaringen van de Gemeenschap en de andere partij, namens de Europese Gemeenschap goedgekeurd. De teksten zijn aan dit besluit gehecht. Artikel 2 De voorzitter van de Raad verricht namens de Europese Gemeenschap de in artikel 19 van de overeenkomst bedoelde kennisgeving. Artikel 3 1. Het standpunt van de Gemeenschap in de gezamenlijke raad en de gemengde commissie die bij de overeenkomst worden ingesteld, wordt op voorstel van de Commissie door de Raad vastgesteld, overeenkomstig de betreffende bepalingen van het Verdrag tot oprichting van de Europese Gemeenschap. 2. Overeenkomstig artikel 8 van de overeenkomst zit de voorzitter van de Raad de gezamenlijke raad voor en brengt hij het standpunt van de Gemeenschap naar voren. Overeenkomstig artikel 10 van de overeenkomst zit een vertegenwoordiger van de Commissie, bijgestaan door vertegenwoordigers van de lidstaten, de gemengde commissie voor en brengt hij het standpunt van de Gemeenschap naar voren. Artikel 4 Dit besluit wordt bekendgemaakt in het Publicatieblad van de Europese Gemeenschappen. Gedaan te Luxemburg, 29 juni 1998. Voor de Raad De Voorzitter R. COOK (1) PB C 356 van 22. 11. 1997, blz. 28. (2) PB C 167 van 1. 6. 1998.",
  "source": "EUR LEX"
}