{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0628(02):NL:HTML\">",
  "content": "EUR-Lex - 32003D0628(02) - NL Avis juridique important | 32003D0628(02) Besluit van de raad van bestuur van Europol van 5 juni 2003 tot instemming met de door Europol vastgestelde voorwaarden en procedures ter aanpassing van de in het aanhangsel van het besluit van de raad van bestuur van Europol van 16 november 1999 genoemde bedragen betreffende de belasting op door Europol aan zijn personeelsleden betaalde salarissen en emolumenten Publicatieblad Nr. C 152 van 28/06/2003 blz. 0017 - 0018 Besluit van de raad van bestuur van Europol van 5 juni 2003 tot instemming met de door Europol vastgestelde voorwaarden en procedures ter aanpassing van de in het aanhangsel van het besluit van de raad van bestuur van Europol van 16 november 1999 genoemde bedragen betreffende de belasting op door Europol aan zijn personeelsleden betaalde salarissen en emolumenten (2003/C 152/06) DE RAAD VAN BESTUUR VAN EUROPOL, Gelet op het protocol op grond van artikel K.3 van het Verdrag van de Europese Unie en artikel 41, lid 3, van de Europol-Overeenkomst, betreffende de voorrechten en immuniteiten van Europol, de leden van zijn organen, zijn adjunct-directeuren en zijn personeelsleden(1), en in het bijzonder artikel 10 van dit protocol, Overwegende hetgeen volgt: (1) De Raad heeft op 5 juni 2003 besloten om met terugwerkende kracht vanaf 1 juli 2002 de salarissen en emolumenten van de personeelsleden van Europol aan te passen met 4,4 %. (2) De raad van bestuur heeft op 5 juni 2003 besloten de in artikel 4 van het aanhangsel van het besluit van de raad van bestuur van 16 november 1999(2) genoemde bedragen, met hetzelfde percentage en vanaf dezelfde datum als bepaald in het hierboven genoemde besluit van de Raad van 5 juni 2003 te verhogen. (3) Overeenkomstig hetzelfde besluit van de raad van bestuur van 5 juni 2003 dient de directeur de aldus vastgestelde waarden bekend te maken in het Publicatieblad van de Europese Unie, BESLUIT ALS VOLGT: Artikel 1 Met ingang van 1 juli 2002 1. De waarde genoemd in de eerste zin van artikel 4 van het aanhangsel van het besluit van de raad van bestuur van Europol van 16 november 1999 vervangen door 105,76 EUR. 2. De waarden in euro in de tabel van artikel 4 van het aanhangsel van het besluit van de raad van bestuur van Europol van 16 november 1999 worden vervangen door: 8 % voor bedragen tussen 105,76 en 1862,83 EUR; 10 % voor bedragen tussen 1862,84 en 2565,78 EUR; 12,5 % voor bedragen tussen 2565,79 en 2940,52 EUR; 15 % voor bedragen tussen 2940,53 en 3339,41 EUR; 17,5 % voor bedragen tussen 3339,42 en 3714,17 EUR; 20 % voor bedragen tussen 3714,18 en 4077,42 EUR; 22,5 % voor bedragen tussen 4077,43 en 4452,16 EUR; 25 % voor bedragen tussen 4452,17 en 4815,42 EUR; 27,5 % voor bedragen tussen 4815,43 en 5190,17 EUR; 30 % voor bedragen tussen 5190,18 en 5553,43 EUR; 32,5 % voor bedragen tussen 5553,44 en 5928,18 EUR; 35 % voor bedragen tussen 5928,19 en 6292,00 EUR; 40 % voor bedragen tussen 6292,01 en 6666,76 EUR; 45 % voor bedragen hoger dan 6666,77 EUR. Artikel 2 Dit besluit wordt bekendgemaakt in het Publicatieblad van de Europese Unie. Artikel 3 Dit besluit treedt in werking op de eerste dag volgende op de dag van goedkeuring. Gedaan te Den Haag, 5 juni 2003. N. Tasiopoulos Voorzitter van de raad van bestuur (1) PB C 221 van 19.7.1997, blz. 2. (2) PB C 65 van 28.2.2001, blz. 8.",
  "source": "EUR LEX"
}