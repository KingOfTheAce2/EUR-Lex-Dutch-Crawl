{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0136:NL:HTML\">",
  "content": "EUR-Lex - 31995D0136 - NL Avis juridique important | 31995D0136 95/136/EG: Besluit van de Raad van 14 maart 1995 betreffende de sluiting van een Overeenkomst tussen de Europese Gemeenschap en Oostenrijk op grond van artikel XXVIII van de GATT Publicatieblad Nr. L 091 van 22/04/1995 blz. 0041 - 0041 BESLUIT VAN DE RAAD van 14 maart 1995 betreffende de sluiting van een Overeenkomst tussen de Europese Gemeenschap en Oostenrijk op grond van artikel XXVIII van de GATT (95/136/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 en op artikel 228, lid 2, eerste zin, Gezien het voorstel van de Commissie, Overwegende dat de Raad de Commissie op 19 december 1994 heeft gemachtigd om op grond van artikel XXVIII, lid 5, van de GATT een tariefcontingent tegen een recht van 6 % voor 20 000 koeien en vaarzen, niet bestemd voor de slacht, van het grijze, het bruine, het gele en het gevlekte Simmentalerras en het gevlekte Pinzgauerras in te trekken en om met de betrokken verdragsluitende partijen onderhandelingen te beginnen om eerdergenoemd contingent te vervangen door een tariefcontingent tegen hetzelfde recht voor 5 000 stuks; Overwegende dat aan de GATT een kennisgeving is gezonden van het voornemen om bovengenoemde concessie in te trekken; Overwegende dat Oostenrijk de houder van de oorspronkelijke onderhandelingsrechten en de belangrijkste leverancier van het contingent was; Overwegende dat met Oostenrijk is onderhandeld en dat de onderhandelingen op 21 december 1994 zijn afgesloten; Overwegende dat deze onderhandelingen tot de aan dit besluit gehechte Overeenkomst hebben geleid en dat goedkeuring daarvan in het belang is van de Gemeenschap, BESLUIT: Artikel 1 De Overeenkomst tussen de Europese Gemeenschap en Oostenrijk over een tariefcontingent voor 5 000 koeien en vaarzen wordt namens de Europese Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad is gemachtigd de persoon (personen) aan te wijzen die bevoegd is (zijn) de Overeenkomst te ondertekenen teneinde daardoor de Gemeenschap te binden. Artikel 3 Dit besluit treedt in werking op de dag volgende op die van zijn bekendmaking in het Publikatieblad van de Europese Gemeenschappen. Het is van toepassing met ingang van 31 december 1994. Gedaan te Brussel, 14 maart 1995. Voor de Raad De Voorzitter B. BOSSON",
  "source": "EUR LEX"
}