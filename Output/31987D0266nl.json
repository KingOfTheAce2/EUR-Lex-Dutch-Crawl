{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987D0266:NL:HTML\">",
  "content": "EUR-Lex - 31987D0266 - NL Avis juridique important | 31987D0266 87/266/EEG: Beschikking van de Commissie van 8 mei 1987 houdende erkenning van het door Nederland ingediende stelsel van geneeskundige controle van het personeel als biedende gelijkwaardige waarborgen Publicatieblad Nr. L 126 van 15/05/1987 blz. 0020 - 0023 Bijzondere uitgave in het Fins: Hoofdstuk 3 Deel 23 blz. 0137 Bijzondere uitgave in het Zweeds: Hoofdstuk 3 Deel 23 blz. 0137 ***** BESCHIKKING  VAN DE COMMISSIE van 8 mei 1987 houdende erkenning van het door Nederland ingediende stelsel van geneeskundige controle van het personeel als biedende gelijkwaardige waarborgen (87/266/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 64/433/EEG van de Raad van 26 juni 1964 inzake gezondheidsvraagstukken op het gebied van het intracommunautaire handelsverkeer in vers vlees (1), laatstelijk gewijzigd bij Richtlijn 86/587/EEG (2), en met name op bijlage I, hoofdstuk IV, punt 24, Gelet op Richtlijn 71/118/EEG van de Raad van 15 februari 1971 inzake gezondheidsvraagstukken op het gebied van het handelsverkeer in vers pluimvee (3), laatstelijk gewijzigd bij Verordening (EEG) nr. 3768/85 (4), en met name op bijlage I, hoofdstuk III, punt 12, Gelet op Richtlijn 77/99/EEG van de Raad van 21 december 1976 inzake gezondheidsvraagstukken op het gebied van het intracommunautaire handelsverkeer in vleesprodukten (5), laatstelijk gewijzigd bij Verordening (EEG) nr. 3768/85, en met name op bijlage A, hoofdstuk II, punt 17, Overwegende dat in toepassing van bijlage I, hoofdstuk IV, punt 24, van Richtlijn 64/433/EEG, van bijlage I, hoofdstuk III, punt 12, van Richtlijn 71/118/EEG en van bijlage A, hoofdstuk II, punt 17, van Richtlijn 77/99/EEG, de Commissie een stelsel van geneeskundige controle van het personeel dient te erkennen dat gelijkwaardige waarborgen biedt als het op de jaarlijkse hernieuwing van de geneeskundige verklaring gebaseerde stelsel, en dit volgens de procedures voorzien in, respectievelijk, de artikelen 16, 12 bis en 19 van bovengenoemde richtlijnen; Overwegende dat de Nederlandse overheid bij brieven van 20 oktober 1986 en van 13 februari 1987 alsmede in een mededeling van 25 maart 1987 aan de Commissie een ander stelsel voor de geneeskundige controle van het personeel heeft doen toekomen; Overwegende dat dit alternatief zoals weergegeven in de bijlage bij deze beschikking na onderzoek tijdens de vergadering van het Permanent Veterinair Comité van 25 maart 1987 kan worden beschouwd als biedende gelijkwaardige waarborgen als de jaarlijkse hernieuwing van de geneeskundige verklaring; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Nederland ingediende stelsel van geneeskundige controle van het bij de behandeling van vers vlees, vers pluimveevlees en vleesprodukten betrokken personeel, zoals weergegeven in de bijlage, wordt erkend als biedende gelijkwaardige waarborgen als het op de jaarlijkse hernieuwing van de geneeskundige verklaring gebaseerde stelsel. Artikel 2 Deze beschikking is gericht tot de Lid-Staten. Gedaan te Brussel, 8 mei 1987. Voor de Commissie Frans ANDRIESSEN Vice-Voorzitter (1) PB nr. 121 van 29. 7. 1964, blz. 2012/64. (2) PB nr. L 339 van 2. 12. 1986, blz. 26. (3) PB nr. L 55 van 8. 3. 1971, blz. 23. (4) PB nr. L 362 van 31. 12. 1985, blz. 8. (5) PB nr. L 26 van 31. 1. 1977, blz. 85. BIJLAGE DOOR DE OVERHEID VAN NEDERLAND INGEDIEND ALTERNATIEF STELSEL VAN GENEESKUNDIGE CONTROLE VAN HET PERSONEEL BETROKKEN BIJ DE BEHANDELING VAN VERS VLEES, PLUIMVEEVLEES EN VLEEPRODUKTEN A. Onderzoek voor de indiensttreding De gezondheid van ieder persoon die beroepshalve bij de behandeling en verwerking van vlees, pluimveevlees en vleesprodukten zal worden betrokken, moet worden onderzocht. Dit onderzoek is een voorwaarde om in dienst te kunnen worden genomen. De gezondheidscontrole, waarbij uit medisch oogpunt het gevaar van besmetting door de betrokkene wordt beoordeeld, moet een onderzoek omvatten naar de medische antecedenten aan de hand van een vragenlijst (zie onder E) die door een arts moet worden beoordeeld, alsmede een algemeen medisch onderzoek door een arts. Dit medisch onderzoek kan, indien de betreffende arts dit noodzakelijk acht, eveneens een aantal tests bevatten. B. (Jaarlijks) routineonderzoek Telkenmale wanneer dit door de betrokken geneeskundige instantie (verbonden aan een bedrijf) nodig wordt geoordeeld en in het bijzonder wanneer een vermoeden bestaat van een van de ziekten vermeld in de vragenlijsten weergegeven onder E en F, doch minstens eenmaal per jaar, dient de gezondheid van het onder A bedoelde personeel te worden beoordeeld aan de hand van een vragenlijst (zie onder F). De door het personeel ingevulde vragenlijsten worden voorgelegd aan de betrokken geneeskundige instantie. De betreffende arts zal deze verklaring mede moeten ondertekenen, waarmede de »Geneeskundige verklaring\" voor 1 jaar wordt verlengd. Indien de arts aan de hand van de ingevulde lijsten dan wel op grond van andere informatie het noodzakelijk acht dat er in een bepaalde situatie een algemeen of een gericht nader gezondheidsonderzoek wordt verricht, zal eventuele verlenging van de »Geneeskundige verklaring\" pas na de uitslag van een dergelijk onderzoek kunnen plaatsvinden. Een dergelijk onderzoek kan, indien de betreffende arts dit noodzakelijk acht, tevens een aantal tests bevatten. Wanneer op epidemiologische of klinische gronden daartoe reden bestaat, ziet de geneeskundige instantie (verbonden aan een bedrijf) erop toe dat personen die een besmettelijke ziekte op het vlees, pluimveevlees of de vleesprodukten kunnen overbrengen, niet langer vers vlees, pluimveevlees of vleesprodukten bewerken of behandelen. C. Voorlichting hygiëne Eenieder die vers vlees, pluimveevlees of vleesprodukten bewerkt of behandelt, moet, met name ten aanzien van zijn of haar verantwoordelijkheid op het gebied van voedsel- en op dat van persoonlijke hygiëne, een passende opleiding hebben genoten. D. Nadere toelichting Hoewel een gezondheidsverslag, dat is opgesteld voor de indiensttreding, geen absolute garantie kan bieden dat de betrokken persoon geen ziekten zal overdragen, is het wel zaak bij de indiensttreding de primaire volksgezondheidsaspecten aan de orde te stellen, zoals het wijzen op de verantwoordelijkheid met betrekking tot de hygiëne in het algemeen en de verplichting tot aanmelding van iedere besmettelijke ziekte tijdens het dienstverband. Het is hierbij noodzakelijk, dat aan de betrokken persoon de nodige informatie wordt verstrekt over zijn mogelijke rol als overbrenger van ziekten. Het medisch routineonderzoek (gewoonlijk jaarlijks) van personeel dat betrokken is bij de behandeling van vlees, pluimveevlees of vleesprodukten is gedurende jaren in een aantal landen uitgevoerd, met het doel het gevaar voor het overdragen van pathogene micro-organismen door de betrokken persoon via het vlees, pluimveevlees of vleesprodukten op de consument te verminderen. In verschillende internationale vergaderingen is het probleem besproken of dergelijk routineonderzoek - vooral van faeces - een noodzakelijk onderdeel moet uitmaken van de maatregelen om de consument te beschermen tegen infectieziekten die eventueel kunnen worden overgebracht via vlees, pluimveevlees en vleesprodukten. Met name de waarde van het routineonderzoek op faeces op pathogene darmbacteriën is herhaaldelijk in twijfel getrokken. Na bestudering van de rapporten van bovengenoemde vergaderingen kan worden geconcludeerd dat het routineonderzoek (met name het onderzoek van faecesmonsters) geen belangrijke bijdrage levert tot de preventie van het overdragen van infectieziekten via vlees, pluimveevlees of vleesprodukten op de consument; m.a.w. het periodiek onderzoek van faeces en urine van personeelsleden op Salmonella en Shigellae wordt niet meer zinvol geacht. Onderzoek zal slechts dan moeten plaatsvinden indien daar op epidemiologische of klinische gronden aanleiding toe bestaat. E. Gezondheidscertificaat voor personen die bij bedrijven in de voedingsmiddelensector in dienst treden (Dit certificaat in te vullen in bijzijn van de arts) Naam en voornaam: Geboortedatum en -plaats: Adres: Bedrijfsarts c.q. huisarts: 1.2.3 // Heeft U geleden of lijdt U nog aan:   // ja  // neen   // a) Buiktyfus   //    //    // b) Paratyfus   //  //    // c) Tuberculose   //    //    // d) Besmettelijke huidziekte Zo ja, welke:   //    //    // e) Enige andere infectieziekte Zo ja, welke:   //    // Ondergetekende verklaart bovenstaande inlichtingen naar beste weten te hebben verstrekt. Plaats: Datum: Handtekening Ondergetekende verklaart dat hij/zij gedurende zijn dienstverband onmiddellijk melding zal maken aan de bedrijfsleiding en aan de geneeskundige instantie die verbonden is aan het bedrijf, indien hij/zij lijdt of denkt te lijden aan een besmettelijke ziekte. Plaats: Datum: Handtekening Ondergetekende Arts verklaart heden Mevr./Hr. .......................... te hebben onderzocht en van mening te zijn dat op grond van de bovenstaande gegevens en van de resultaten van het door hem nodig geoordeelde onderzoek geen bezwaar tegen de indiensttreding van de betrokkene bestaat. Plaats: Datum: Handtekening F. Gezondheidsverklaring voor personen die werkzaam zijn bij bedrijven in de voedingsmiddelensector (Deze verklaring dient ingevuld te worden ingeleverd bij de geneeskundige instantie die is verbonden aan het bedrijf) Naam en voornaam: Geboortedatum en -plaats: Adres: Bedrijfsarts c.q. huisarts: 1.2.3 // Heeft U geleden of lijdt U nog aan:   // ja  // neen   // a) Buiktyfus   //    //    // b) Paratyfus   //  //    // c) Tuberculose   //    //    // d) Besmettelijke huidziekte Zo ja, welke:   //    //    // e) Enige andere infectieziekte Zo ja, welke:   //    // Ondergetekende verklaart bovenstaande inlichtingen naar beste weten te hebben verstrekt. Plaats: Datum: Handtekening Ondergetekende Arts verklaart op grond van (*) de bovenstaande gegevens en (*) de resultaten van het door hem nodig geoordeelde onderzoek geen bezwaar te hebben tegen de verlenging van de »Geneeskundige verklaring\" van Mevr./Hr. .......................... Plaats: Datum: Handtekening (*) Doorhalen wat niet van toepassing is.",
  "source": "EUR LEX"
}