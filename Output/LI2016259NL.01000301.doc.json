{
  "url": "http://www.w3.org/1999/xhtml\">",
  "content": "LI2016259NL.01000301.xml 27.9.2016 NL Publicatieblad van de Europese Unie LI 259/3 BESLUIT (GBVB) 2016/1711 VAN DE RAAD van 27 september 2016 tot wijziging van Gemeenschappelijk Standpunt 2001/931/GBVB betreffende de toepassing van specifieke maatregelen ter bestrijding van het terrorisme DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 december 2001 Gemeenschappelijk Standpunt 2001/931/GBVB ( 1 ) vastgesteld, waarbij bepaalde beperkende maatregelen worden toegepast op de in de bijlage vermelde personen, groepen en entiteiten. (2) In het licht van het vredesakkoord in Colombia dienen de maatregelen ten aanzien van één entiteit te worden geschorst, onder voorbehoud van een specifiek onderzoek door de Raad na zes maanden. (3) Gemeenschappelijk Standpunt 2001/931/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Gemeenschappelijk Standpunt 2001/931/GBVB wordt als volgt gewijzigd: Aan artikel 5 wordt het volgende lid toegevoegd: „De maatregelen in de artikelen 2, 3 en 4 worden, voor zover zij de „Fuerzas armadas revolucionarias de Colombia” — „FARC” (Revolutionaire Strijdkrachten van Colombia) betreffen, geschorst.”. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 27 september 2016. Voor de Raad De voorzitter F. MOGHERINI ( 1 ) Gemeenschappelijk Standpunt 2001/931/GBVB van 27 december 2001 betreffende de toepassing van specifieke maatregelen ter bestrijding van het terrorisme ( PB L 344 van 28.12.2001, blz. 93 ).",
  "source": "EUR LEX"
}