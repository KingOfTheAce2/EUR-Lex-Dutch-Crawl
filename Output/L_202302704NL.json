{
  "url": "http://www.w3.org/1999/xhtml\">",
  "content": "L_202302704NL.000101.fmx.xml Publicatieblad van de Europese Unie NL Serie L 2023/2704 30.11.2023 UITVOERINGSVERORDENING (EU) 2023/2704 VAN DE COMMISSIE van 28 november 2023 tot verlening van toelating door de Unie van het uniek biocide “GHC Chlor” (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 44, lid 5, eerste alinea, Overwegende hetgeen volgt: (1) Op 10 december 2018 is door GHC Gerling, Holz & Co. Handels GmbH bij het Europees Agentschap voor chemische stoffen (“het agentschap”) overeenkomstig artikel 43, lid 1, van Verordening (EU) nr. 528/2012 en artikel 4 van Uitvoeringsverordening (EU) nr. 414/2013 van de Commissie ( 2 ) een aanvraag ingediend voor de toelating van eenzelfde uniek biocide, als bedoeld in artikel 1 van Uitvoeringsverordening (EU) nr. 414/2013, met de naam “GHC Chlor”, behorende tot de productsoorten 2 (desinfecteermiddelen en algiciden die niet rechtstreeks op mens of dier worden gebruikt) en 5 (drinkwater) zoals omschreven in bijlage V bij Verordening (EU) nr. 528/2012. De aanvraag is in het biocidenregister (“het register”) geregistreerd onder zaaknummer BC-EN045705-33. In de aanvraag werd ook het aanvraagnummer van het verwante unieke referentie-biocide “Arche Chlorine” vermeld, dat in het register onder zaaknummer BC-UQ045679-98 is geregistreerd. (2) “GHC Chlor” bevat uit chloor vrijgekomen actief chloor als werkzame stof; die stof is opgenomen in de in artikel 9, lid 2, van Verordening (EU) nr. 528/2012 bedoelde Unielijst van goedgekeurde werkzame stoffen voor de productsoorten 2 en 5. (3) Op 3 augustus 2021 heeft het agentschap overeenkomstig artikel 6, leden 1 en 2, van Uitvoeringsverordening (EU) nr. 414/2013 zijn advies ( 3 ) en de ontwerpsamenvatting van de productkenmerken van het biocide voor “GHC Chlor” bij de Commissie ingediend. (4) Het agentschap concludeert in zijn advies dat de door GHC Gerling, Holz & Co. Handels GmbH voorgestelde verschillen tussen eenzelfde biocide en het verwante referentiebiocide louter betrekking hebben op informatie die overeenkomstig artikel 11 van Uitvoeringsverordening (EU) nr. 354/2013 van de Commissie ( 4 ) het voorwerp van een administratieve wijziging kan zijn, en dat eenzelfde uniek biocide op basis van de beoordeling van Arche Chlorine, onder voorbehoud van overeenstemming met de ontwerpsamenvatting van productkenmerken, voldoet aan de in artikel 19, lid 1, van Verordening (EU) nr. 528/2012 gestelde voorwaarden. (5) Op 15 juni 2023 heeft het agentschap, in overeenstemming met artikel 44, lid 4, van Verordening (EU) nr. 528/2012, de ontwerpsamenvatting van de productkenmerken van het biocide in alle officiële talen van de Unie aan de Commissie doen toekomen. (6) De Commissie is ook van oordeel dat het verzoek van Duitsland om de voorwaarden voor de toelating door de Unie van het uniek biocide “Arche Chlorine” op zijn grondgebied overeenkomstig artikel 44, lid 5, tweede alinea, van Verordening (EU) nr. 528/2012 aan te passen, ook geldt voor de gebruikscategorieën 2, 3 en 4 van “GHC Chlor”. Deze aanpassing is gerechtvaardigd in de overwegingen 7 tot en met 9 van Uitvoeringsverordening (EU) 2023/754 van de Commissie tot verlening van een toelating van de Unie voor het uniek biocide “Arche Chlorine” overeenkomstig Verordening (EU) nr. 528/2012 ( 5 ) . (7) De Commissie sluit zich aan bij het advies van het agentschap en acht het daarom passend om voor het unieke biocide “GHC Chlor” een toelating van de Unie te verlenen met de door Duitsland voor zijn grondgebied gevraagde aanpassingen van de samenvatting van de productkenmerken voor de gebruikscategorieën 2, 3 en 4 overeenkomstig artikel 44, lid 5, tweede alinea, van Verordening (EU) nr. 528/2012. (8) De vervaldatum van deze toelating is afgestemd op de vervaldatum van het verwante unieke referentie-biocideproduct “Arche Chlorine”. (9) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Aan GHC Gerling, Holz & Co. Handels GmbH wordt een toelating van de Unie met toelatingsnummer EU-0027044-0000 verleend voor het op de markt aanbieden en het gebruik van eenzelfde uniek biocide “GHC Chlor”, overeenkomstig de in de bijlage vastgestelde samenvatting van de productkenmerken van het biocide. Voor het grondgebied van de Bondsrepubliek Duitsland gelden de aanpassingen van de algemene voorwaarden voor de gebruikscategorieën 2, 3 en 4 van “GHC Chlor”, zoals vastgesteld in de samenvatting van de productkenmerken in de bijlage. De toelating van de Unie is geldig van 20 december 2023 tot en met 30 april 2033. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 november 2023. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Uitvoeringsverordening (EU) nr. 414/2013 van de Commissie van 6 mei 2013 tot vaststelling van de procedure voor de toelating van dezelfde biociden overeenkomstig Verordening (EU) nr. 528/2012 van het Europees Parlement en de Raad ( PB L 125 van 7.5.2013, blz. 4 ). ( 3 ) Advies van het ECHA van 3 augustus 2021 over de toelating van de Unie voor hetzelfde unieke biocide “GHC Chlor”, https://echa.europa.eu/opinions-on-union-authorisation ( 4 ) Uitvoeringsverordening (EU) nr. 354/2013 van de Commissie van 18 april 2013 betreffende wijzigingen in overeenkomstig Verordening (EU) nr. 528/2012 van het Europees Parlement en de Raad toegelaten biociden ( PB L 109 van 19.4.2013, blz. 4 ). ( 5 ) Uitvoeringsverordening (EU) 2023/754 van de Commissie van 12 april 2023 tot verlening van toelating van de Unie voor het uniek biocide “Arche Chlorine” overeenkomstig Verordening (EU) nr. 528/2012 van het Europees Parlement en de Raad ( PB L 100 van 13.4.2023, blz. 83 ) BIJLAGE Samenvatting van de productkenmerken van een biocide GHC Chlor Productsoort 2 — Desinfecteermiddelen en algiciden die niet rechtstreeks op mens of dier worden gebruikt (Desinfecteermiddelen) Productsoort 5 — Drinkwater (Desinfecteermiddelen) Toelatingsnummer: EU-0027044-0000 Toelatingsnummer in R4BP: EU-0027044-0000 1.   ADMINISTRATIEVE INFORMATIE 1.1. Handelsna(a)m(en) van het product Handelsnaam Chlor GHC Chlor Chlorine GHC Chlorine Chlore GHC Chlore хлор GHC хлор Klor GHC Klor χλώριο GHC χλώριο Chloor GHC Chloor Chlor kapalný GHC Chlor kapalný Kloor GHC Kloor Kloori GHC Kloori Klór GHC Klór Cloro GHC Cloro Hlors GHC Hlors Chloras GHC Chloras Klorur GHC Klorur Clor GHC Clor Chlór GHC Chlór BOC Chlorine Chlor flüssig > 99.8 % CHLORGAS FLUESSIG (99.8 %) trave Chlor 1.2. Toelatingshouder Naam en adres van de toelatingshouder Naam GHC Gerling, Holz & Co. Handels GmbH Adres Ruhrstraße 113, 22761 Hamburg, Duitsland Toelatingsnummer EU-0027044-0000 Toelatingsnummer in R4BP EU-0027044-0000 Toelatingsdatum 20 december 2023 Vervaldatum 30 april 2033 1.3. Fabrikant(en) van het product Naam van de fabrikant GHC Gerling, Holz & Co. Handels GmbH Adres van de fabrikant Ruhrstraße 113, 22761 Hamburg, Duitsland Productielocatie Ruhrstraße 113, 22761 Hamburg, Duitsland Kinzigheimer Weg 109, 63450 Hanau, Duitsland Siemensstraße 20, 41542 Dormagen, Duitsland Breitenau 15, 85232 Bergkirchen, Duitsland Löbejüner Straße 21, 06193 Wettin-Löbejün OT Merbit, Duitsland Waldstraße 13, 64584 Biebesheim, Duitsland Am Haupttor/Bau 3651, 06237 Leuna, Duitsland Naam van de fabrikant GHC Invest s.r.o. Adres van de fabrikant Korunovační 103/6, 170 00 Praha 7, Tsjechische Republiek Productielocatie Korunovační 103/6, 170 00 Praha 7, Tsjechische Republiek Tovární 157, 277 11 Neratovice, Tsjechische Republiek Na Letišti 415/104, 750 02 Bochoř okres Přerov, Tsjechische Republiek Minická 635, 278 01 Kralupy nad Vltavou, Tsjechische Republiek 1.4. Fabrikant(en) van de werkzame stof(fen) Werkzame stof Uit chloor vrijgekomen actief chloor Naam van de fabrikant Nobian Industrial Chemicals BV Adres van de fabrikant Velperweg 76, 6824 BM Arnhem, Nederland Productielocatie Hauptstraße 47, 49479 Ibbenbüren, Duitsland Elektrolysestr. 1, 06749 Bitterfeld, Duitsland Industriepark Höchst Geb. B598, 65926 Frankfurt am Main, Duitsland Werkzame stof Uit chloor vrijgekomen actief chloor Naam van de fabrikant Arkema France Adres van de fabrikant 85 route nationale, 38560 Jarrie, Frankrijk Productielocatie 85 route nationale, 38560 Jarrie, Frankrijk Werkzame stof Uit chloor vrijgekomen actief chloor Naam van de fabrikant CABB GmbH Adres van de fabrikant Ludwig Hermann Str. 100, 86368 Gersthofen, Duitsland Productielocatie Ludwig Hermann Str. 100, 86368 Gersthofen, Duitsland Werkzame stof Uit chloor vrijgekomen actief chloor Naam van de fabrikant Donau Chemie AG Adres van de fabrikant Klagenfurter Str. 17, 9371 Brückl, Oostenrijk Productielocatie Klagenfurter Str. 17, 9371 Brückl, Oostenrijk Werkzame stof Uit chloor vrijgekomen actief chloor Naam van de fabrikant Inovyn Chlorvinyls Limited Adres van de fabrikant South Parade WA7, 4JE Runcorn, Verenigd Koninkrijk Productielocatie South Parade WA7, 4JE Runcorn, Verenigd Koninkrijk Werkzame stof Uit chloor vrijgekomen actief chloor Naam van de fabrikant Métaux Spéciaux (MSSA S.A.S.) Adres van de fabrikant 111 rue de la Volta, 73600 Saint Marcel, Frankrijk Productielocatie 111 rue de la Volta, 73600 Saint Marcel, Frankrijk Werkzame stof Uit chloor vrijgekomen actief chloor Naam van de fabrikant PCC Rokita SA. Adres van de fabrikant ul. Sienkiewicza 4, 56-120 Brzeg Dolny, Polen Productielocatie ul. Sienkiewicza 4, 56-120 Brzeg Dolny, Polen Werkzame stof Uit chloor vrijgekomen actief chloor Naam van de fabrikant PPC SAS Adres van de fabrikant 95 rue du Général de Gaulle, 68800 Thann Cedex, Frankrijk Productielocatie 95 rue du Général de Gaulle, 68800 Thann Cedex, Frankrijk Werkzame stof Uit chloor vrijgekomen actief chloor Naam van de fabrikant Vencorex France SAS Adres van de fabrikant Rue Lavoisier, 38800 Le Pont de Claix, Frankrijk Productielocatie Rue Lavoisier, 38800 Le Pont de Claix, Frankrijk 2.   PRODUCTSAMENSTELLING EN -FORMULERING 2.1. Kwalitatieve en kwantitatieve informatie over de samenstelling van het product Triviale naam IUPAC-naam Functie CAS-nummer EG-nummer Gehalte (%) Uit chloor vrijgekomen actief chloor Werkzame stof 100,0 chloor chloor Niet-werkzame stof 7782-50-5 231-959-5 100,0 2.2. Formuleringstype GA — Gas (onder druk) 3.   GEVARENAANDUIDINGEN EN VEILIGHEIDSAANBEVELINGEN Gevarencategorie Kan brand veroorzaken of bevorderen; oxiderend. Veroorzaakt huidirritatie. Veroorzaakt ernstige oogirritatie. Giftig bij inademing. Kan irritatie van de luchtwegen veroorzaken. Zeer giftig voor in het water levende organismen. Bevat gas onder druk; kan ontploffen bij verwarming. Veiligheidsaanbevelingen Verwijderd houden van kleding en andere brandbare materialen. gas niet inademen. Voorkom lozing in het milieu. Beschermende handschoenen dragen. Beschermende kleding dragen. Oogbescherming dragen. Gelaatsbescherming dragen. NA INADEMING:De persoon in de frisse lucht brengen en ervoor zorgen dat deze gemakkelijk kan ademen. BIJ CONTACT MET DE OGEN:Voorzichtig afspoelen met water gedurende een aantal minuten.Contactlenzen verwijderen, indien mogelijk. Blijven spoelen. Gelekte/gemorste stof opruimen. Op een goed geventileerde plaats bewaren.In goed gesloten verpakking bewaren. Achter slot bewaren. Tegen zonlicht beschermen.Op een goed geventileerde plaats bewaren. In geval van brand: Het lek dichten als dat veilig gedaan kan worden. Inhoud naar overeenkomstig de lokale regelgeving afvoeren Houd afsluiters en fittingen vrij van olie en vet. Bij onwel voelen een arts raadplegen. Inademing van gas vermijden. Na het werken met dit product handen grondig wassen. Alleen buiten of in een goed geventileerde ruimte gebruiken. BIJ CONTACT MET DE HUID:Met veel water wassen. Een ANTIGIFCENTRUM/arts raadplegen. Specifieke behandeling vereist (zie verwijzing naar aanvullende eerstehulpmaatregel op dit etiket). Bij huidirritatie:Een arts raadplegen. Bij aanhoudende oogirritatie:Een arts raadplegen. Verontreinigde kleding uittrekken.En wassen alvorens deze opnieuw te gebruiken. verpakking afvoeren naar overeenkomstig de lokale regelgeving 4.   TOEGELATEN GEBRUIK 4.1. Omschrijving van het gebruik Tabel 1 Gebruik # 1 — Desinfectie van afvalwater na de afvalwaterzuiveringsinstallatie Productsoort PT 02 — Desinfecteermiddelen en algiciden die niet rechtstreeks op mens of dier worden gebruikt Indien van toepassing, een precieze beschrijving van het toegelaten gebruik / Doelorganisme(n) (met inbegrip van ontwikkelingsstadium) Triviale naam: Bacteria Ontwikkelingsstadia: Geen gegevens Triviale naam: Viruses Ontwikkelingsstadia: Geen gegevens Toepassingsgebied Binnen Buiten Desinfectie van afvalwater na de afvalwaterzuiveringsinstallatie, door shockdosering (bij verontreiniging). Toepassingsmethode(n) Methode: Gesloten systeem Gedetailleerde beschrijving: Geautomatiseerd doseersysteem. Dosering(en) en frequentie Toe te passen dosis: Shockdosering: 477 mg/l actief chloor (AC) onder vuile omstandigheden. Verdunning (%): — Aantal en timing van de toepassing: Contacttijd: 30 minuten Categorie/categorieën gebruikers Industrieel Professioneel Verpakkingsgrootte en verpakkingsmateriaal Cilinder: 4,8-140 l (6-175 kg Cl 2 ) Vat: 400-1 000  l (500-1 250  kg Cl 2 ) Tankwagons: 43 000 -44 000  l (53 750 -55 000  kg Cl 2 ) Koolstof/roestvrij staal 4.1.1. Gebruik-specifieke gebruiksinstructies Sluit de chloorcilinder of het chloorvat aan op het geautomatiseerde, afgesloten doseersysteem. Stel de parameters van het systeem in om een concentratie actieve chloor in het water te verkrijgen volgens de hierboven aangegeven dosis. 4.1.2. Gebruik-specifieke risicobeperkende maatregelen Verminder restconcentraties actief chloor door filtratie door actief kool of toevoeging van reductoren (bijv. ascorbinezuur of natriumascorbaat) alvorens het afvalwater naar het oppervlaktewater te lozen. Als alternatief kan water ook in een buffer vastgehouden worden alvorens te lozen. De waterkwaliteit dient regelmatig beoordeeld te worden om te verzekeren dat de afvalstroom aan alle vereiste kwaliteitsnormen voldoet. 4.1.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie sectie 5 van de algemene gebruiksaanwijzingen 4.1.4. Waar specifiek voor het gebruik, instructies voor de veilige verwijdering van het product en zijn verpakking Zie sectie 5 van de algemene gebruiksaanwijzingen 4.1.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie sectie 5 van de algemene gebruiksaanwijzingen 4.2. Omschrijving van het gebruik Tabel 2 Gebruik # 2 — Desinfectie van drinkwater bij drinkwaterleveranciers Productsoort PT 05 — Drinkwater Indien van toepassing, een precieze beschrijving van het toegelaten gebruik / Doelorganisme(n) (met inbegrip van ontwikkelingsstadium) Triviale naam: Bacteria Ontwikkelingsstadia: Geen gegevens Triviale naam: Viruses Ontwikkelingsstadia: Geen gegevens Toepassingsgebied Binnen Buiten Desinfectie bij de drinkwaterleveranciers en hun waterdistributiesystemen, door continue dosering. Toepassingsmethode(n) Methode: Gesloten systeem Gedetailleerde beschrijving: Geautomatiseerd doseersysteem Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: Overeenkomstig de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening1 zijn de technische voorschriften voor dosering in de Deutscher Verein des Gas Wasserfaches e.V2 -werkbladen W 229, W 296, W 623 en tevens de minimale contacttijd van W 229 van toepassing 3 . (Zie sectie 6 voor meer informatie) Dosering(en) en frequentie Toe te passen dosis: 0,5 mg/l actief chloor (AC) als restconcentratie in het systeem Verdunning (%): — Aantal en timing van de toepassing: Frequentie: continue dosering Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: In overeenstemming met de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening 1 . (Zie sectie 6 voor meer informatie) 4 . Dosering: Maximale toevoeging 1,2 mg/l vrij Cl 2 ; Concentratiebereik na voltooiing van behandeling: maximaal 0,3 mg/l vrij Cl 2 , minimaal 0,1 mg/l vrij Cl 2 (met inbegrip van de hoeveelheden vóór behandeling en van andere behandelingen) als restconcentratie in het systeem In uitzonderlijke gevallen is een toevoeging van ten hoogste 6 mg/l vrij Cl 2 en een concentratie van ten hoogste 0,6 mg/l vrij Cl 2 na behandeling aanvaardbaar als restconcentratie in het systeem, indien desinfectie niet door andere middelen kan worden verzekerd of indien desinfectie tijdelijk wordt verhinderd door ammonium. Categorie/categorieën gebruikers Professioneel Verpakkingsgrootte en verpakkingsmateriaal Cilinder: 4,8-140 l (6-175 kg Cl 2 ) Vat: 400-1 000  l (500-1 250  kg Cl 2 ) Tankwagons: 43 000 -44 000  l (53 750 -55 000  kg Cl 2 ) Koolstof/roestvrij staal 4.2.1. Gebruik-specifieke gebruiksinstructies Sluit de chloorcilinder of het chloorvat aan op het geautomatiseerde, afgesloten doseersysteem. Stel de parameters van het systeem in om een concentratie actieve chloor in het water te verkrijgen volgens de hierboven aangegeven dosis. Let op: sommige lidstaten vragen om als voorzorgsmaatregel na primaire desinfectie een restconcentratie beschikbaar chloor in drinkwater te handhaven in de drinkwaterleidingen. Deze aanvullende hoeveelheid, door de aanvrager beschreven als “Secundaire desinfectie: 0,1 tot 0,5 mg/l beschikbaar chloor (rest)”, wordt beschouwd als gedekt door de primaire desinfectie. 4.2.2. Gebruik-specifieke risicobeperkende maatregelen Zorg dat de chloorconcentratie in het drinkwater de nationale chloorgrenswaarde voor consumptie niet overschrijdt. Zorg dat de chloraatconcentratie in het drinkwater niet hoger is dan de parameterwaarden die gesteld zijn in Richtlijn (EU) 2020/2184 van het Europees Parlement en de Raad van 16 december 2020 betreffende de kwaliteit van voor menselijke consumptie bestemd water ( PB L 435 van 23.12.2020, blz. 1 ). 4.2.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie sectie 5 van de algemene gebruiksaanwijzingen 4.2.4. Waar specifiek voor het gebruik, instructies voor de veilige verwijdering van het product en zijn verpakking Zie sectie 5 van de algemene gebruiksaanwijzingen 4.2.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie sectie 5 van de algemene gebruiksaanwijzingen 4.3. Omschrijving van het gebruik Tabel 3 Gebruik # 3 — Desinfectie van water in reservoirs Productsoort PT 05 — Drinkwater Indien van toepassing, een precieze beschrijving van het toegelaten gebruik / Doelorganisme(n) (met inbegrip van ontwikkelingsstadium) Triviale naam: Bacteria Ontwikkelingsstadia: Geen gegevens Triviale naam: Viruses Ontwikkelingsstadia: Geen gegevens Toepassingsgebied Binnen Buiten Desinfectie van water (afkomstig van kraanwaternetwerk) in reservoirs/tanks, door continue dosering. Toepassingsmethode(n) Methode: Gesloten systeem Gedetailleerde beschrijving: Geautomatiseerd doseersysteem. De desinfectie wordt in de inlaat van het reservoir uitgevoerd om te zorgen voor juiste verdeling van het desinfecteermiddel in het water. Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: Overeenkomstig de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening1 zijn de technische voorschriften voor dosering in de Deutscher Verein des Gas Wasserfaches e.V2 -werkbladen W 229, W 296, W 623 en tevens de minimale contacttijd van W 229 van toepassing 3 . (Zie sectie 6 voor meer informatie) Dosering(en) en frequentie Toe te passen dosis: 0,5 mg/l actief chloor (AC) als restconcentratie in het systeem. Verdunning (%): — Aantal en timing van de toepassing: Frequentie: continue dosering Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: In overeenstemming met de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening 1 . (Zie sectie 6 voor meer informatie) 4 . Dosering: maximale toevoeging 1,2 mg/l vrij Cl 2 ; Concentratiebereik na voltooiing van behandeling: maximaal 0,3 mg/l vrij Cl 2 , min. 0,1 mg/l vrij Cl 2 (met inbegrip van de hoeveelheden vóór behandeling en van andere behandelingen) In uitzonderlijke gevallen is een toevoeging van ten hoogste 6 mg/l vrij Cl 2 en een concentratie van ten hoogste 0,6 mg/l vrij Cl 2 na behandeling aanvaardbaar indien desinfectie niet door andere middelen kan worden verzekerd of indien desinfectie tijdelijk wordt verhinderd door de aanwezigheid van ammonium. Categorie/categorieën gebruikers Professioneel Verpakkingsgrootte en verpakkingsmateriaal Cilinder: 4,8-140 l (6-175 kg Cl 2 ) Vat: 400-1 000  l (500-1 250  kg Cl 2 ) Tankwagons: 43 000 -44 000  l (53 750 -55 000  kg Cl 2 ) Koolstof/roestvrij staal 4.3.1. Gebruik-specifieke gebruiksinstructies Sluit de chloorcilinder of het chloorvat aan op het automatische, afgesloten doseersysteem. Stel de parameters van het systeem in om een concentratie actieve chloor in het water te verkrijgen volgens de hierboven aangegeven dosis. 4.3.2. Gebruik-specifieke risicobeperkende maatregelen Zorg dat de chloorconcentratie in het drinkwater de nationale chloorgrenswaarde voor consumptie niet overschrijdt. Zorg dat de chloraatconcentratie in het drinkwater niet hoger is dan de parameterwaarden die gesteld zijn in Richtlijn (EU) 2020/2184 van het Europees Parlement en de Raad van 16 december 2020 betreffende de kwaliteit van voor menselijke consumptie bestemd water ( PB L 435 van 23.12.2020, blz. 1 ). 4.3.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie sectie 5 van de algemene gebruiksaanwijzingen 4.3.4. Waar specifiek voor het gebruik, instructies voor de veilige verwijdering van het product en zijn verpakking Zie sectie 5 van de algemene gebruiksaanwijzingen 4.3.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie sectie 5 van de algemene gebruiksaanwijzingen 4.4. Omschrijving van het gebruik Tabel 4 Gebruik # 4 — Desinfectie van water in collectieve systemen Productsoort PT 05 — Drinkwater Indien van toepassing, een precieze beschrijving van het toegelaten gebruik / Doelorganisme(n) (met inbegrip van ontwikkelingsstadium) Triviale naam: Bacteria Ontwikkelingsstadia: Geen gegevens Triviale naam: Viruses Ontwikkelingsstadia: Geen gegevens Triviale naam: Legionella pneumophila Ontwikkelingsstadia: Geen gegevens Toepassingsgebied Binnen Buiten In openbare instellingen, zorginstellingen Desinfectie van drinkwater in collectieve drinkwatersystemen, door continue dosering Toepassingsmethode(n) Methode: Gesloten systeem Gedetailleerde beschrijving: Geautomatiseerd doseersysteem Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: Overeenkomstig de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening1 zijn de technische voorschriften voor dosering in de Deutscher Verein des Gas Wasserfaches e.V2 -werkbladen W 229, W 296, W 623 en tevens de minimale contacttijd van W 229 van toepassing 3 . (Zie sectie 6 voor meer informatie) Dosering(en) en frequentie Toe te passen dosis: 1 mg/l actief chloor (AC) als restconcentratie in het systeem Verdunning (%): — Aantal en timing van de toepassing: Frequentie: continue dosering Aanpassing die van toepassing is op het grondgebied van de Bondsrepubliek Duitsland overeenkomstig artikel 44, lid 5, van Verordening (EU) nr. 528/2012: In overeenstemming met de lijst van behandelingsstoffen en ontsmettingsprocessen van paragraaf 11 van de Duitse drinkwaterverordening 1 . (Zie sectie 6 voor meer informatie) 4 . Dosering: maximale toevoeging 1,2 mg/l vrij Cl 2 ; Concentratiebereik na voltooiing van behandeling: maximaal 0,3 mg/l vrij Cl 2 , min. 0,1 mg/l vrij Cl 2 (met inbegrip van de hoeveelheden vóór behandeling en van andere behandelingen) In uitzonderlijke gevallen is een toevoeging van ten hoogste 6 mg/l vrij Cl 2 en een concentratie van ten hoogste 0,6 mg/l vrij Cl 2 na behandeling aanvaardbaar indien desinfectie niet door andere middelen kan worden verzekerd of indien desinfectie tijdelijk wordt verhinderd door de aanwezigheid van ammonium. Categorie/categorieën gebruikers Professioneel Verpakkingsgrootte en verpakkingsmateriaal Cilinder: 4,8-140 l (6-175 kg Cl 2 ) Vat: 400-1 000  l (500-1 250  kg Cl 2 ) Tankwagons: 43 000 -44 000  l (53 750 -55 000  kg Cl 2 ) Koolstof/roestvrij staal 4.4.1. Gebruik-specifieke gebruiksinstructies Sluit de chloorcilinder of het chloorvat aan op het automatische, afgesloten doseersysteem. Stel de parameters van het systeem in om een concentratie actieve chloor te verkrijgen zoals hierboven aangegeven. 4.4.2. Gebruik-specifieke risicobeperkende maatregelen Zorg dat de chloorconcentratie in het drinkwater de nationale chloorgrenswaarde voor consumptie niet overschrijdt. Zorg dat de chloraatconcentratie in het drinkwater niet hoger is dan de parameterwaarden die gesteld zijn in Richtlijn (EU) 2020/2184 van 16 december 2020 betreffende de kwaliteit van voor menselijke consumptie bestemd water (herschikking) ( PB L 435 van 23.12.2020, blz. 1 ). 4.4.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie sectie 5 van de algemene gebruiksaanwijzingen 4.4.4. Waar specifiek voor het gebruik, instructies voor de veilige verwijdering van het product en zijn verpakking Zie sectie 5 van de algemene gebruiksaanwijzingen 4.4.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie sectie 5 van de algemene gebruiksaanwijzingen 4.5. Omschrijving van het gebruik Tabel 5 Gebruik # 5 — Desinfectie van drinkwater voor dieren Productsoort PT 05 — Drinkwater Indien van toepassing, een precieze beschrijving van het toegelaten gebruik / Doelorganisme(n) (met inbegrip van ontwikkelingsstadium) Triviale naam: Bacteria Ontwikkelingsstadia: Geen gegevens Triviale naam: Viruses Ontwikkelingsstadia: Geen gegevens Toepassingsgebied Binnen Buiten Desinfectie van drinkwater voor dieren (afkomstig van kraanwaternetwerk) in landbouwgebieden, door continue dosering. Toepassingsmethode(n) Methode: Gesloten systeem Gedetailleerde beschrijving: Geautomatiseerd doseersysteem Dosering(en) en frequentie Toe te passen dosis: 0,5 mg/l actief chloor (AC) als restconcentratie in het systeem. Verdunning (%): — Aantal en timing van de toepassing: Frequentie: continue dosering Categorie/categorieën gebruikers Professioneel Verpakkingsgrootte en verpakkingsmateriaal Cilinder: 4,8-140 l (6-175 kg Cl 2 ) Vat: 400-1 000  l (500-1 250  kg Cl 2 ) Tankwagons: 43 000 -44 000  l (53 750 -55 000  kg Cl 2 ) Koolstof/roestvrij staal 4.5.1. Gebruik-specifieke gebruiksinstructies Sluit de chloorcilinder of het chloorvat aan op het automatische, afgesloten doseersysteem. Stel de parameters van het systeem in om een continue concentratie actieve chloor in het water te verkrijgen volgens de hierboven aangegeven dosis. 4.5.2. Gebruik-specifieke risicobeperkende maatregelen Zorg voor levensmiddelen dat de chloraatconcentratie in het voedsel niet hoger is dan de MRL-waarden die gesteld zijn in Verordening (EU) 2020/749 van de Commissie van 4 juni 2020 tot wijziging van bijlage III bij Verordening (EG) nr. 396/2005 van het Europees Parlement en de Raad wat de maximumgehalten aan residuen van chloraat in of op bepaalde producten betreft ( PB L 178 van 8.6.2020, blz. 7 ). 4.5.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie sectie 5 van de algemene gebruiksaanwijzingen 4.5.4. Waar specifiek voor het gebruik, instructies voor de veilige verwijdering van het product en zijn verpakking Zie sectie 5 van de algemene gebruiksaanwijzingen 4.5.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie sectie 5 van de algemene gebruiksaanwijzingen 5.   ALGEMENE GEBRUIKSAANWIJZING ( 1 ) 5.1. Gebruiksvoorschrift — 5.2. Risicobeperkende maatregelen Voor het koppelen of loskoppelen van de producthouders en voor onderhoud of reparatie van het gasleidingsysteem zijn de volgende risicobeperkende maatregelen (RMM’s) verplicht: — een alarmsysteem (triggerwaarde overeenkomend met de acute blootstellingsconcentratie (AEC): 0,5 mg actief chloor/m 3 (of lager naargelang van nationale wetgeving)) dat veiligheidsprocedures zoals het dragen van ademhalingsbeschermingsmiddelen volgens CEN-norm EN14387 in gang zet: Ademhalingsbeschermingsuitrusting — Gasfilter(s) en gecombineerde filter(s) — Vereisten, testen, markeren (of gelijkwaardig); — toepassing van plaatselijk afzuigsysteem(LEV) (volgens de nationale wetgeving) en lage druk/vacuüm zijn aanwezig om chlooremissie te vermijden; — de elektrochemische sensoren voor detectie van chloor en andere gechloreerde deeltjes; — sensoren om blootstelling ook te meten als de operators ademhalingsbeschermingsmiddelen volgens CEN-norm EN141 of gelijkwaardig gebruiken. 5.3. Bijzonderheden van mogelijke directe of indirecte effecten, EHBO instructies en noodmaatregelen om mens, dier en milieu te beschermen Inademen van dit giftige gas zo veel mogelijk vermijden. NA INADEMING: In de frisse lucht brengen en laten rusten in een houding die het ademen vergemakkelijkt. Onmiddellijk 112 bellen voor medische hulp. Informatie voor zorgmedewerker/arts: Onmiddellijk reanimatiemaatregelen nemen, daarna contact opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). NA INSLIKKEN: Niet van toepassing. BIJ CONTACT MET DE HUID: Alle verontreinigde kleding uittrekken en wassen alvorens deze opnieuw te gebruiken. Huid met water wassen. Bij huidirritatie: Een arts raadplegen. BIJ CONTACT MET DE OGEN: Afspoelen met water. Contactlenzen verwijderen, indien mogelijk. Blijven spoelen gedurende 5 minuten. Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE) 5.4. Instructies voor de veilige verwijdering van het product en zijn verpakking Na de behandeling ongebruikt product en verpakking verwijderen overeenkomstig lokale voorschriften. Ongebruikt product niet op de grond, in waterlopen, in leidingen (van gootsteen, toiletten enz) of in het riool lozen. 5.5. Voorwaarden voor opslag en de houdbaarheid van het product onder normale opslagomstandigheden Opslagomstandigheden: Luchtdichte druktanks: Vanwege de chemische en fysische eigenschappen wordt chloorgas altijd in gespecialiseerde koolstof/stalen vaten met speciale kleppen opgeslagen. Chloorverpakkingen voor gebruik binnen de EU dienen gebouwd en geëtiketteerd te worden volgens Richtlijn 2010/35/EU van het Europees Parlement en de Raad 5 en de Overeenkomst betreffende het internationale vervoer van gevaarlijke goederen over de weg (ADR), gesloten in Geneve op 30 september 1957. Zie rubriek 6 voor verdere verwijzing. Maximaal vulniveau 1,25 kg/l (ong. 80 % van volume). Houders met chloor goed afgesloten houden en bewaren in een koele, droge en goed geventileerde ruimte. Bij het opslaan de beschermende afdichting van de klepuitlaat en de klepbeschermkap er goed op draaien. Voorkomen dat de cilinders omvallen. Beschermen tegen warmte en direct zonlicht, de temperatuur van de houder mag nooit onder 15 °C of boven 50 °C zijn. Chloor moet verwijderd van reactieve producten gehouden worden (te vermijden materialen: reductoren, brandbare materialen, metalen in poedervorm, acetyleen, waterstof, ammoniak, koolwaterstoffen en organische materialen). 6.   OVERIGE INFORMATIE Wat betreft “Categorie(en) van gebruikers”, opmerking: Professionals (met inbegrip van industriële gebruikers) betekent opgeleide professionals indien vereist door nationale wetgeving. ( 1 ) Duitse drinkwaterverordening: Trinkwasserverordnung in der Fassung der Bekanntmachung vom 10. März 2016 (BGBl. I S. 459), die zuletzt durch Artikel 1 der Verordnung vom 22. September 2021 (BGBl. I S. 4343) geändert worden ist; lijst van behandelingsstoffen en desinfectieprocessen van paragraaf 11 van de Duitse drinkwaterverordening: Bekanntmachung des Umweltbundesamtes der Liste der Aufbereitungsstoffe und Desinfektionsverfahren gemäß § 11 der Trinkwasserverordnung — 21. Änderung — (Stand: Dezember 2019). ( 2 ) Deutscher Verein des Gas- und Wasserfaches e.V. (Duitse technische en wetenschappelijke vereniging voor gas en water). ( 3 ) Deel II, Lfd. nr. 4 van de lijst van behandelingsstoffen en desinfectieprocessen van paragraaf 11 van de Duitse drinkwaterverordening. ( 4 ) Deel I c, Lfd. nr. 2 van de lijst van behandelingsstoffen en desinfectieprocessen van paragraaf 11 van de Duitse drinkwaterverordening. ( 5 ) Richtlijn 2010/35/EU van het Europees Parlement en de Raad van 16 juni 2010 betreffende vervoerbare drukapparatuur en houdende intrekking van Richtlijnen 76/767/EEG, 84/525/EEG, 84/526/EEG, 84/527/EEG en 1999/36/EG van de Raad ( PB L 165 van 30.6.2010, blz. 1 ). ( 1 ) De gebruiksaanwijzing, de risicobeperkende maatregelen en de andere aanwijzingen voor het gebruik in dit deel gelden voor elk toegelaten gebruik. ELI: http://data.europa.eu/eli/reg_impl/2023/2704/oj ISSN 1977-0758 (electronic edition)",
  "source": "EUR LEX"
}