{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0175:NL:HTML\">",
  "content": "EUR-Lex - 32003D0175 - NL Avis juridique important | 32003D0175 2003/175/EG: Besluit van de Raad van 7 maart 2003 betreffende de benutting van de rentebaten van het Europees Ontwikkelingsfonds voor de financiering van de kosten van de tenuitvoerlegging van de geïnternaliseerde regeling voor het beheer van de individuele deskundigen die in de ACS-staten en de landen en gebieden overzee werkzaam zĳn Publicatieblad Nr. L 070 van 14/03/2003 blz. 0034 - 0034 Besluit van de Raad van 7 maart 2003 betreffende de benutting van de rentebaten van het Europees Ontwikkelingsfonds voor de financiering van de kosten van de tenuitvoerlegging van de geïnternaliseerde regeling voor het beheer van de individuele deskundigen die in de ACS-staten en de landen en gebieden overzee werkzaam zijn (2003/175/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op de derde ACS-EG-overeenkomst, getekend te Lomé op 8 december 1984, Gelet op de vierde ACS-EG-overeenkomst(1), ondertekend in Lomé op 15 december 1989 en gewijzigd bij de op 4 november 1995 ondertekende overeenkomst van Mauritius(2), Gelet op het Intern Akkoord van 19 februari 1985 betreffende de financiering en het beheer van de steun van de Gemeenschap(3) (\"Intern Akkoord betreffende het 6e EOF\"), en met name op artikel 9, lid 2, Gelet op het Intern Akkoord van 16 juli 1990 betreffende de financiering en het beheer van de steun van de Gemeenschap in het kader van de vierde ACS-EG-overeenkomst(4) (\"Intern Akkoord betreffende het 7e EOF\"), en met name op artikel 9, lid 2, Gelet op het Intern Akkoord van 20 december 1995 tussen de vertegenwoordigers van de regeringen van de lidstaten, in het kader van de Raad bijeen, betreffende de financiering en het beheer van de steun van de Gemeenschap in het kader van het tweede Financieel Protocol bij de vierde ACS-EG-overeenkomst(5) (\"Intern Akkoord betreffende het 8e EOF\"), en met name op artikel 9, lid 2, Gezien het voorstel van de Commissie, Overwegende hetgeen volgt: (1) Sinds 1 januari 2003 vertrouwt de Commissie het beheer van individuele deskundigen werkzaam in de ACS-staten en de landen en gebieden overzee niet langer toe aan privaatrechtelijke externe entiteiten. (2) De vereiste financiële middelen moeten afkomstig zijn van de gecumuleerde rentebaten uit de deposito's van de verschillende Europese ontwikkelingsfondsen (EOF's) die op dit ogenblik in de algemene tegoeden van het EOF zijn opgenomen, in overeenstemming met de bepalingen van de interne akkoorden van het 6e, 7e en 8e EOF, BESLUIT: Artikel 1 Een bedrag van 2700000 EUR, afkomstig van de rentebaten op de bedragen die door de verschillende EOF's zijn gestort in de algemene tegoeden van het EOF, wordt gereserveerd voor de financiering van de kosten van de internalisering van de nieuwe regeling voor het beheer van de individuele deskundigen werkzaam in de ACS-staten en de landen en gebieden overzee. Artikel 2 Dit besluit treedt in werking op de dag waarop het wordt aangenomen. Gedaan te Brussel, 7 maart 2003. Voor de Raad De voorzitter N. Christodoulakis (1) PB L 229 van 17.8.1991, blz. 3. (2) PB L 156 van 29.5.1998, blz. 3. (3) PB L 86 van 31.3.1986, blz. 210. (4) PB L 229 van 17.8.1991, blz. 288. (5) PB L 156 van 29.5.1998, blz. 108.",
  "source": "EUR LEX"
}