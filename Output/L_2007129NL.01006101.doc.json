{
  "url": "http://www.w3.org/1999/xhtml\">",
  "content": "L_2007129NL.01006101.xml 17.5.2007 NL Publicatieblad van de Europese Unie L 129/61 BESCHIKKING VAN DE COMMISSIE van 15 mei 2007 inzake de toekenning aan België van extra dagen van aanwezigheid in ICES-zones IV, VII a en VII d (Kennisgeving geschied onder nummer C(2007) 2072) (Slechts de teksten in de Nederlandse en de Franse taal zijn authentiek) (Voor de EER relevante tekst) (2007/342/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 41/2007 van de Raad van 21 december 2006 tot vaststelling, voor 2007, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn ( 1 ) , en met name op punt 10 van bijlage IIA, Gezien het door België ingediende verzoek, Overwegende hetgeen volgt: (1) In punt 8 van bijlage IIA bij Verordening (EG) nr. 41/2007 is het maximale aantal dagen bepaald waarop vaartuigen van de Gemeenschap die een lengte over alles van ten minste 10 m hebben en boomkorren met een maaswijdte van 80 mm of meer aan boord hebben, in de periode van 1 februari 2007 tot en met 31 januari 2008 aanwezig mogen zijn in het Skagerrak, ICES-zones IV en VII d en de Europese Gemeenschap-wateren van ICES-zone II a, in ICES-zone VII a en in ICES-zone VI a. (2) In punt 10 van bijlage IIA bij Verordening (EG) nr. 41/2007 is gestipuleerd dat de Commissie, indien een lidstaat daarom verzoekt, extra dagen mag toekennen waarop een vaartuig met dergelijke boomkorren aan boord in het geografische gebied aanwezig mag zijn, op basis van de definitieve beëindiging van visserijactiviteiten sinds 1 januari 2002. (3) Uit door België op 19 december 2006 en 30 januari 2007 overgelegde gegevens blijkt dat de visserij-inspanning van een groep vaartuigen die hun activiteiten sinds 1 januari 2002 hebben beëindigd, gelijk was aan 11,11 % van de visserij-inspanning die in 2001 is geleverd door Belgische vaartuigen die in het geografische gebied aanwezig waren en boomkorren met een maaswijdte van 80 mm of meer aan boord hadden. Aangezien de gevraagde extra dagen niet meer kunnen worden toegekend voor de gevraagde periode, moeten op grond van Verordening (EG) nr. 41/2007 de extra dagen worden toegekend voor de periode van 1 februari 2007 tot en met 31 januari 2008. (4) Op grond van de ingediende gegevens moeten aan België, voor de periode waarin artikel 7 van Verordening (EG) nr. 41/2007 van toepassing is, namelijk van 1 februari 2007 tot en met 31 januari 2008, 15 extra dagen van aanwezigheid worden toegekend voor vaartuigen die boomkorren van de categorieën vistuig als bedoeld in punt 4.1.b.i aan boord hebben, en 16 extra dagen van aanwezigheid voor vaartuigen die boomkorren van de categorieën vistuig als bedoeld in de punten 4.1.b.ii, 4.1.b.iii en 4.1.b.iv aan boord hebben. (5) De in deze beschikking vervatte maatregelen zijn in overeenstemming met het advies van het Comité voor visserij en aquacultuur, HEEFT DE VOLGENDE BESCHIKKING GEGEVEN: Artikel 1 1.   Het maximale aantal dagen waarop een vissersvaartuig dat de vlag van België voert en dat boomkorren als bedoeld in punt 4.1.b.i van bijlage IIA bij Verordening (EG) nr. 41/2007 aan boord heeft, aanwezig mag zijn in ICES-zones IV, VII a en VII d, zoals vastgesteld in tabel I van die bijlage, wordt verhoogd met 15. 2.   Het maximale aantal dagen waarop een vissersvaartuig dat de vlag van België voert en dat boomkorren als bedoeld in de punten 4.1.b.ii, 4.1.b.iii en 4.1.b.iv van bijlage IIA bij Verordening (EG) nr. 41/2007 aan boord heeft, aanwezig mag zijn in ICES-zones IV, VII a en VII d, zoals vastgesteld in tabel I van die bijlage, wordt, voor de gevallen waarin geen van de in punt 8.1 van die bijlage vermelde bijzondere voorwaarden van toepassing is, verhoogd met 16. Artikel 2 Deze beschikking is gericht tot het Koninkrijk België. Gedaan te Brussel, 15 mei 2007. Voor de Commissie Joe BORG Lid van de Commissie ( 1 ) PB L 15 van 20.1.2007, blz. 1 . Verordening gewijzigd bij Verordening (EG) nr. 444/2007 ( PB L 106 van 24.4.2007, blz. 22 ).",
  "source": "EUR LEX"
}