{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0877:NL:HTML\">",
  "content": "EUR-Lex - 32003D0877 - NL Avis juridique important | 32003D0877 2003/877/EG,Euratom: Besluit van de Raad van 8 december 2003 betreffende de toetreding van Canada tot de Overeenkomst betreffende de oprichting van een Internationaal Centrum voor wetenschap en technologie tussen de Verenigde Staten van Amerika, Japan, de Russische Federatie en, optredende als één partĳ, de Europese Gemeenschap voor Atoomenergie en de Europese Economische Gemeenschap Publicatieblad Nr. L 327 van 16/12/2003 blz. 0033 - 0033 Besluit van de Raad van 8 december 2003 betreffende de toetreding van Canada tot de Overeenkomst betreffende de oprichting van een Internationaal Centrum voor wetenschap en technologie tussen de Verenigde Staten van Amerika, Japan, de Russische Federatie en, optredende als één partij, de Europese Gemeenschap voor Atoomenergie en de Europese Economische Gemeenschap (2003/877/EG, Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op Verordening (EEG) nr. 3955/92 van de Raad van 21 december 1992 betreffende de sluiting namens de Europese Economische Gemeenschap van de Overeenkomst betreffende de oprichting van een Internationaal Centrum voor wetenschap en technologie tussen de Verenigde Staten van Amerika, Japan, de Russische Federatie en, optredende als één partij, de Europese Gemeenschap voor Atoomenergie en de Europese Economische Gemeenschap(1), en met name op artikel 3, leden 1, 3 en 4, Gezien de mededeling van de Commissie, Overwegende hetgeen volgt: (1) De Europese Gemeenschap voor Atoomenergie en de Europese Economische Gemeenschap hebben, terwijl zij optraden als één partij (hierna \"de Gemeenschappen\" genoemd), op 21 december 1992 de Overeenkomst tussen hen en de Verenigde Staten van Amerika, Japan en de Russische Federatie tot oprichting van een Internationaal Centrum voor wetenschap en technologie (hierna \"de Overeenkomst\" genoemd) gesloten. (2) Op 28 maart 2003 heeft Canada de Raad van bestuur van het Internationaal Centrum voor wetenschap en technologie (hierna \"het Centrum\" genoemd) in kennis gesteld van zijn wens om partij bij de overeenkomst te worden. Overeenkomstig artikel XIII van de overeenkomst berust de verantwoordelijkheid voor de goedkeuring van die toetreding bij de Raad van bestuur van het Centrum. (3) De Gemeenschappen zijn in de Raad van bestuur van het Centrum vertegenwoordigd door het voorzitterschap van de Raad en door de Commissie. Het standpunt van de Gemeenschappen inzake aangelegenheden die onder artikel XIII van de Overeenkomst vallen, wordt bepaald door de Raad en in de regel verwoord door het voorzitterschap, BESLUIT: Artikel 1 De toetreding van Canada tot de overeenkomst tot oprichting van een Internationaal Centrum voor wetenschap en technologie tussen de Verenigde Staten van Amerika, Japan, de Russische Federatie en, optredende als één partij, de Europese Gemeenschap voor Atoomenergie en de Europese Economische Gemeenschap, wordt namens de Gemeenschappen goedgekeurd. Artikel 2 Het voorzitterschap van de Raad verwoordt de goedkeuring van de Gemeenschappen van de toetreding van Canada tot de overeenkomst binnen de Raad van bestuur van het Centrum. Gedaan te Brussel, 8 december 2003. Voor de Raad De voorzitter F. Frattini (1) PB L 409 van 31.12.1992, blz. 1.",
  "source": "EUR LEX"
}