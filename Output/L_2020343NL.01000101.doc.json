{
  "url": "http://www.w3.org/1999/xhtml\">",
  "content": "L_2020343NL.01000101.xml 16.10.2020 NL Publicatieblad van de Europese Unie L 343/1 BESLUIT (EU) 2020/1484 VAN DE RAAD van 13 oktober 2020 betreffende de ondertekening, namens de Unie, van de Overeenkomst in de vorm van een briefwisseling tussen de Europese Unie en de Republiek Cuba op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 15 juni 2018 heeft de Raad de Commissie gemachtigd onderhandelingen op grond van artikel XXVIII van de Algemene Overeenkomst inzake Tarieven en Handel (“GATT”) 1994 te openen inzake de verdeling van de in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Unie. (2) De onderhandelingen met de Republiek Cuba zijn afgesloten en op 3 juli 2020 werd een overeenkomst in de vorm van een briefwisseling tussen de Europese Unie en de Republiek Cuba op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie (“de overeenkomst”) geparafeerd. (3) De overeenkomst moet worden ondertekend, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening, namens de Unie, van de Overeenkomst in de vorm van een briefwisseling tussen de Europese Unie en de Republiek Cuba in verband met de onderhandelingen op grond van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, onder voorbehoud van de sluiting van die overeenkomst ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 13 oktober 2020. Voor de Raad De voorzitter M. ROTH ( 1 ) De tekst van de overeenkomst wordt tegelijkertijd met het besluit betreffende de sluiting ervan bekendgemaakt.",
  "source": "EUR LEX"
}