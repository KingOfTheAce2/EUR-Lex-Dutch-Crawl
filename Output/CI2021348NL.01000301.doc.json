{
  "url": "http://www.w3.org/1999/xhtml\"><!--",
  "content": "CI2021348NL.01000301.xml 30.8.2021 NL Publicatieblad van de Europese Unie CI 348/3 UITVOERINGSBESLUIT VAN DE COMMISSIE van 26 augustus 2021 tot rectificatie van Uitvoeringsbesluit (EU) 2020/2182 van de Commissie van 18 december 2020 tot vaststelling van de definitieve reactie namens de Unie inzake de toekomstige invoer van bepaalde chemische stoffen krachtens Verordening (EU) nr. 649/2012 van het Europees Parlement en de Raad (2021/C 348 I/02) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 649/2012 van het Europees Parlement en de Raad van 4 juli 2012 betreffende de in- en uitvoer van gevaarlijke chemische stoffen ( 1 ) , en met name artikel 13, lid 1, tweede en derde alinea, Na raadpleging van het comité dat is ingesteld bij artikel 133 van Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (REACH), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 2 ) , Overwegende hetgeen volgt: (1) Bij verificatie zijn twee fouten aan het licht gekomen in Uitvoeringsbesluit (EU) 2020/2182 van de Commissie ( 3 ) , waarbij ook de bijlage bij het uitvoeringsbesluit van de Commissie van 15 mei 2014 ( 4 ) is gewijzigd. (2) Het uitvoeringsbesluit van de Commissie van 15 mei 2014 bevatte slechts één bijlage. In artikel 2 van Uitvoeringsbesluit (EU) 2020/2182 wordt abusievelijk verwezen naar bijlage II bij het uitvoeringsbesluit van 15 mei 2014. (3) De reactie inzake de invoer voor azinfos-methyl, zoals vastgesteld in de bijlage bij het uitvoeringsbesluit van de Commissie van 15 mei 2014, werd ten onrechte niet opgenomen in bijlage II bij Uitvoeringsbesluit (EU) 2020/2182 en derhalve geschrapt uit de bijlage bij het uitvoeringsbesluit van de Commissie van 15 mei 2014. Het was niet de bedoeling om de reactie inzake de invoer voor azinfos-methyl uit de bijlage bij dat uitvoeringsbesluit te schrappen, en de reactie moet daarom opnieuw in die bijlage worden opgenomen. (4) Uitvoeringsbesluit (EU) 2020/2182 moet daarom dienovereenkomstig worden gerectificeerd. (5) Aangezien Uitvoeringsbesluit (EU) 2020/2182 met ingang van 18 december 2020 van toepassing is, moet de rectificatie ervan ook vanaf die datum van toepassing zijn, aangezien er geen twijfel mag bestaan over de blijvende en ononderbroken geldigheid van de reactie inzake de invoer voor azinfos-methyl, HEEFT HET VOLGENDE BESLUIT VASTGESTELD: Artikel 1 Artikel 2 van Uitvoeringsverordening (EU) 2020/2182 wordt vervangen door: “De bijlage bij het Uitvoeringsbesluit van 15 mei 2014 tot vaststelling van invoerbesluiten van de Unie voor bepaalde chemische stoffen krachtens Verordening (EU) nr. 649/2012 wordt vervangen door bijlage II bij dit besluit.”. Artikel 2 Bijlage II bij Uitvoeringsbesluit (EU) 2020/2182 wordt vervangen door de bijlage bij het onderhavige besluit. Artikel 3 Dit besluit is van toepassing met ingang van vrijdag 18 december 2020. Gedaan te Brussel, 26 augustus 2021. Voor de Commissie Virginijus SINKEVIČIUS Lid van de Commissie ( 1 ) PB L 201 van 27.7.2012, blz. 60 . ( 2 ) PB L 396 van 30.12.2006, blz. 1 . ( 3 ) Uitvoeringsbesluit (EU) 2020/2182 van de Commissie van 18 december 2020 tot vaststelling van de definitieve reactie namens de Unie inzake de toekomstige invoer van bepaalde chemische stoffen krachtens Verordening (EU) nr. 649/2012 van het Europees Parlement en de Raad, en tot wijziging van het uitvoeringsbesluit van de Commissie van 15 mei 2014 tot vaststelling van invoerbesluiten van de Unie voor bepaalde chemische stoffen krachtens die verordening ( PB L 433 van 22.12.2020, blz. 55 ). ( 4 ) Uitvoeringsbesluit van de Commissie van donderdag 15 mei 2014 tot vaststelling van invoerbesluiten van de Unie voor bepaalde chemische stoffen krachtens Verordening (EG) nr. 649/2012 van het Europees Parlement en de Raad ( PB C 152 van 20.5.2014, blz. 2 ): BIJLAGE “BIJLAGE II ”",
  "source": "EUR LEX"
}