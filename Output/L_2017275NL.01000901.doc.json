{
  "url": "http://www.w3.org/1999/xhtml\"><!--",
  "content": "L_2017275NL.01000901.xml 25.10.2017 NL Publicatieblad van de Europese Unie L 275/9 VERORDENING (EU) 2017/1941 VAN DE COMMISSIE van 24 oktober 2017 tot wijziging van bijlage II bij Verordening (EG) nr. 66/2010 van het Europees Parlement en de Raad betreffende de EU-milieukeur (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 66/2010 van het Europees Parlement en de Raad van 25 november 2009 betreffende de EU-milieukeur ( 1 ) , en met name artikel 15, Overwegende hetgeen volgt: (1) Verordening (EG) nr. 66/2010 geeft algemene aanwijzingen voor de vorm van het logo van de EU-milieukeur. Specifieke richtsnoeren zullen in een afzonderlijk document worden gegeven na raadpleging van de bevoegde instanties in de lidstaten en het Bureau voor de milieukeur van de EU. (2) De in deze verordening vervatte maatregelen zijn in overeenstemming met het advies van het bij artikel 16 van Verordening (EG) nr. 66/2010 ingestelde comité, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 66/2010 wordt vervangen door de tekst in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 oktober 2017. Voor de Commissie De voorzitter Jean-Claude JUNCKER ( 1 ) PB L 27 van 30.1.2010, blz. 1 . BIJLAGE „BIJLAGE II Vorm van de EU-milieukeur De EU-milieukeur heeft de volgende vorm: Etiket: Facultatief etiket met tekstruimte (in de productgroepcriteria wordt gespecificeerd welk gebruik de marktdeelnemer kan maken van de tekstruimte en welke tekst kan worden gebruikt): Ook het registratienummer van de EU-milieukeur moet op het product worden vermeld. Dit neemt de volgende vorm aan: In dit registratienummer verwijst „xxxx” naar het land van registratie, „yyy” naar de productgroep en „zzzzz” naar het door de bevoegde instantie gegeven registratienummer. De Europese Commissie zal, na raadpleging van het BMEU, in afzonderlijke richtsnoeren nadere instructies verstrekken over het ontwerp en gebruik van het logo van de EU-milieukeur. ”",
  "source": "EUR LEX"
}