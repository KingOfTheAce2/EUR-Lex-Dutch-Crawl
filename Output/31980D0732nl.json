{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0732:NL:HTML\">",
  "content": "EUR-Lex - 31980D0732 - NL Avis juridique important | 31980D0732 80/732/EEG: Beschikking van de Commissie van 16 juli 1980 betreffende de uitvoering van de hervorming van de landbouwstructuur in het Groothertogdom Luxemburg overeenkomstig Richtlijn 72/159/EEG en titel II van Richtlijn 75/268/EEG (Slechts de tekst in de Franse taal is authentiek) Publicatieblad Nr. L 198 van 31/07/1980 blz. 0036 - 0036 BESCHIKKING VAN DE COMMISSIE  van 16 juli 1980  betreffende de uitvoering van de hervorming van de landbouwstructuur in het Groothertogdom Luxemburg overeenkomstig Richtlijn 72/159/EEG en titel II van Richtlijn 75/268/EEG  (Slechts de tekst in de Franse taal is authentiek)  (80/732/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 77/390/EEG (2), met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), en met name op artikel 13, Overwegende dat de Regering van het Groothertogdom Luxemburg de volgende regelingen heeft medegedeeld:    - Groothertogelijke verordening van 29 april 1980 tot wijziging van artikel 27 van de Groothertogelijke verordening van 30 maart 1979 houdende nadere regels voor de toepassing van de wet van 30 november 1978 ter bevordering van de modernisering van de landbouw; - Ministeriële verordening van 30 april 1980 tot vaststelling van bepaalde regels voor de toekenning van de jaarlijkse compenserende vergoeding voor landbouwbedrijven; - Ministerieel besluit van 30 april 1980 betreffende toekenning van een compenserende vergoeding voor landbouwbedrijven; - Groothertogelijke verordening van 6 mei 1980 tot vaststelling, voor 1980, van het vergelijkbaar arbeidsinkomen en van een aantal bepalingen betreffende dit inkomen; Overwegende dat de Commissie krachtens artikel 18, lid 3, van Richtlijn 72/159/EEG en artikel 13 van Richtlijn 75/268/EEG moet besluiten of op grond van de verenigbaarheid van de medegedeelde wettelijke en bestuursrechtelijke bepalingen met voornoemde richtlijnen en met inachtneming van de in deze richtlijnen gestelde doeleinden en van het noodzakelijke verband tussen de maatregelen, aan de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG en in artikel 13 van Richtlijn 75/268/EEG bedoelde gemeenschappelijke acties is voldaan; Overwegende dat de Groothertogelijke verordening van 29 april 1980 tot wijziging van artikel 27 van de Groothertogelijke verordening van 30 maart 1979 houdende nadere regels voor de toepassing van de wet van 30 november 1978 ter bevordering van de modernisering van de landbouw en de Groothertogelijke verordening van 6 mei 1980 tot vaststelling, voor 1980, van het vergelijkbaar arbeidsinkomen en van een aantal bepalingen betreffende dit inkomen beantwoorden aan het doel en de voorwaarden van Richtlijn 72/159/EEG; Overwegende dat de Ministeriële verordening van 30 april 1980 tot vaststelling van bepaalde regels voor de toekenning van de jaarlijkse compenserende vergoeding voor landbouwbedrijven en het Ministerieel besluit van 30 april 1980 betreffende toekenning van een compenserende vergoeding voor landbouwbedrijven beantwoorden aan het doel en de voorwaarden van titel II van Richtlijn 75/268/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in de considerans vermelde wettelijke en bestuursrechtelijke bepalingen ter uitvoering van de Richtlijnen 72/159/EEG en 75/268/EEG in het Groothertogdom Luxemburg vervullen de voorwaarden voor financiële deelneming van de Gemeenschap aan de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties. Artikel 2 Deze beschikking is gericht tot het Groothertogdom Luxemburg. Gedaan te Brussel, 16 juli 1980. Voor de Commissie Finn GUNDELACH Vice-Voorzitter  (1)PB nr. L 96 van 23.4.1972, blz. 1. (2)PB nr. L 145 van 13.6.1977, blz. 43. (3)PB nr. L 128 van 19.5.1975, blz. 1.",
  "source": "EUR LEX"
}