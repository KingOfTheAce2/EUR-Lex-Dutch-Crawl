{
  "url": "http://www.w3.org/1999/xhtml\">",
  "content": "L_2012196NL.01000801.xml 24.7.2012 NL Publicatieblad van de Europese Unie L 196/8 UITVOERINGSVERORDENING (EU) Nr. 673/2012 VAN DE RAAD van 23 juli 2012 tot uitvoering van artikel 32, lid 1, van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 ( 1 ) , en met name artikel 32, lid 1, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) Gelet op de ernst van de situatie in Syrië en overeenkomstig Uitvoeringsbesluit 2012/424/GBVB van de Raad van 23 juli 2012 tot uitvoering van Besluit 2011/782/GBVB van de Raad betreffende beperkende maatregelen tegen Syrië ( 2 ) , moeten nog andere personen en entiteiten worden toegevoegd aan de in bijlage II bij Verordening (EU) nr. 36/2012 opgenomen lijst van natuurlijke personen, rechtspersonen, entiteiten of lichamen die onderworpen zijn aan beperkende maatregelen, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde personen en entiteiten worden toegevoegd aan de lijst in bijlage II bij Verordening (EU) nr. 36/2012. Artikel 2 De verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 juli 2012. Voor de Raad De voorzitter C. ASHTON ( 1 ) PB L 16 van 19.1.2012, blz. 1 . ( 2 ) Zie bladzijde 81 van dit Publicatieblad. BIJLAGE Personen en entiteiten bedoeld in artikel 1 Personen Naam Identificatiegegevens Redenen Datum van plaatsing op de lijst 1. Brigadegeneraal Sha’afiq Masa Hoofd van afdeling 215 (Damascus) van de inlichtingendienst van de landmacht. Verantwoordelijk voor de foltering van in hechtenis gehouden opponenten. Betrokken bij de onderdrukking van de burgerbevolking 24.7.2012 2. Brigadegeneraal Burhan Qadour Hoofd van afdeling 291 (Damascus) van de inlichtingendienst van de landmacht. Verantwoordelijk voor de foltering van in hechtenis gehouden opponenten. 24.7.2012 3. Brigadegeneraal Salah Hamad Adjunct-hoofd van afdeling 291 (Damascus) van de inlichtingendienst van de landmacht. Verantwoordelijk voor de foltering van in hechtenis gehouden opponenten. 24.7.2012 4. Brigadegeneraal Muhammad (of: Mohammed) Khallouf (alias Abou Ezzat) Hoofd van afdeling 235, de zogenaamde afdeling \"Palestina\" (Damascus), van de inlichtingendienst van de landmacht, die de kern vormt van het repressieapparaat van het leger. Is rechtstreeks betrokken bij de onderdrukking van de tegenstanders van het regime. Verantwoordelijk voor de foltering van in hechtenis gehouden opponenten. 24.7.2012 5. Generaal-majoor Riad al-Ahmed Hoofd van de afdeling Latakia van de inlichtingendienst van de landmacht. Verantwoordelijk voor het folteren en het ombrengen van in hechtenis gehouden opponenten. 24.7.2012 6. Brigadegeneraal Abdul Salam Fajr Mahmoud Hoofd van de afdeling Bab Touma (Damascus) van de inlichtingendienst van de luchtmacht. Verantwoordelijk voor de foltering van in hechtenis gehouden opponenten. 24.7.2012 7. Brigadegeneraal Jawdat al-Ahmed Hoofd van de afdeling Homs van de inlichtingendienst van de luchtmacht. Verantwoordelijk voor de foltering van in hechtenis gehouden opponenten. 24.7.2012 8. Kolonel Qusay Mihoub Hoofd van de afdeling Deraa (is van Damascus naar Deraa gestuurd bij het begin van de betogingen in Deraa) van de inlichtingendienst van de luchtmacht. Verantwoordelijk voor de foltering van in hechtenis gehouden opponenten. 24.7.2012 9. Kolonel Suhail Al-Abdullah Hoofd van de afdeling Latakia van de inlichtingendienst van de luchtmacht. Verantwoordelijk voor de foltering van in hechtenis gehouden opponenten. 24.7.2012 10. Brigadegeneraal Khudr Khudr Hoofd van de afdeling Latakia van de algemene inlichtingendienst. Verantwoordelijk voor de foltering van in hechtenis gehouden opponenten. 24.7.2012 11. Brigadegeneraal Ibrahim Ma’ala Hoofd van afdeling 285 (Damascus) van de algemene inlichtingendienst (heeft eind 2011 brigadegeneraal Hussam Fendi vervangen). Verantwoordelijk voor de foltering van in hechtenis gehouden opponenten. 24.7.2012 12. Brigadegeneraal Firas Al-Hamed Hoofd van afdeling 318 (Homs) van de algemene inlichtingendienst. Verantwoordelijk voor de foltering van in hechtenis gehouden opponenten. 24.7.2012 13. Brigadegeneraal Hussam Luqa Hoofd van de afdeling Homs van het directoraat politieke veiligheid sinds april 2012 (heeft brigadegeneraal Nasr al-Ali opgevolgd) Verantwoordelijk voor de foltering van in hechtenis gehouden opponenten. 24.7.2012 14. Brigadegeneraal Taha Taha Verantwoordelijk voor de site van de afdeling Latakia van het directoraat politieke veiligheid. Verantwoordelijk voor de foltering van in hechtenis gehouden opponenten. 24.7.2012 15. Brigadegeneraal Nasr al-Ali Verantwoordelijk voor de site van Deraa van het directoraat politieke veiligheid sinds april 2012 (voormalig hoofd van de afdeling Homs). Verantwoordelijk voor de foltering van in hechtenis gehouden opponenten. 24.7.2012 16. Bassel Bilal Politieofficier in de centrale gevangenis van Idlib. Heeft rechtstreeks deelgenomen aan folterpraktijken op opponenten die in de centrale gevangenis van Idlib in hechtenis worden gehouden. 24.7.2012 17. Ahmad Kafan Politieofficier in de centrale gevangenis van Idlib. Heeft rechtstreeks deelgenomen aan folterpraktijken op opponenten die in de centrale gevangenis van Idlib in hechtenis worden gehouden. 24.7.2012 18. Bassam al-Misri Politieofficier in de centrale gevangenis van Idlib. Heeft rechtstreeks deelgenomen aan folterpraktijken op opponenten die in de centrale gevangenis van Idlib in hechtenis worden gehouden. 24.7.2012 19. Ahmed al-Jarroucheh Geboortejaar: 1957 Hoofd van de externe afdeling van de algemene inlichtingendienst (afdeling 279). Is in die hoedanigheid verantwoordelijk voor het apparaat van de algemene inlichtingendienst in de Syrische ambassades. Neemt rechtstreeks deel aan de onderdrukking van de opponenten door de Syrische autoriteiten en is met name belast met de onderdrukking van de Syrische opponenten in het buitenland. 24.7.2012 20. Michel Kassouha (alias Ahmed Salem; alias Ahmed Salem Hassan) Geboortedatum: 1 februari 1948 Lid van de Syrische veiligheidsdiensten sinds het begin van de jaren zeventig; is betrokken bij de strijd tegen de opponenten in Frankrijk en Duitsland. Is sinds maart 2006 verantwoordelijk voor de betrekkingen van afdeling 273 van de Syrische algemene inlichtingendienst. Van oudsher kaderlid, is hij een getrouwe van het hoofd van de algemene inlichtingendienst Ali Mamlouk, een van de belangrijkste kaderleden inzake veiligheid van het regime jegens wie sinds 9 mei beperkende maatregelen van de EU gelden. Verleent rechtstreeks steun aan de onderdrukking van de opponenten door het regime en is met name belast met de onderdrukking van de Syrische opponenten in het buitenland. 24.7.2012 21. Generaal Ghassan Jaoudat Ismail Geboortejaar: 1960 Plaats van herkomst: Derikich, regio Tartous Verantwoordelijke voor de afdeling missies van de inlichtingendienst van de luchtmacht, die, in samenwerking met de afdeling bijzondere operaties, de elitetroepen van de inlichtingendiensten van de luchtmacht beheert; deze troepen spelen een belangrijke rol in de onderdrukking door het regime. In die hoedanigheid behoort Ghassan Jaoudat Ismail tot de militaire verantwoordelijken die rechtstreeks uitvoering geven aan de onderdrukking van de opponenten door het regime. 24.7.2012 22. Generaal Amer al-Achi (alias Amis al Ashi; alias Ammar Aachi; alias Amer Ashi) Gediplomeerde van de militaire academie van Aleppo, hoofd van de afdeling inlichtingen van de inlichtingendienst van de luchtmacht (sinds 2012), getrouwe van Daoud Rajah, de Syrische minister van Defensie. Door zijn functies in de inlichtingendienst van de luchtmacht is Amer al- Achi betrokken bij de onderdrukking van Syrische opponenten. 24.7.2012 23. Generaal Mohammed Ali Nasr (of: Mohammed Ali Naser) Geboortejaar: rond 1964 Getrouwe van Maher al-Assad, jongste broer van de president. Heeft het grootste deel van zijn loopbaan in de Republikeinse Garde doorgebracht. Maakt sinds 2010 deel uit van de interne afdeling (afdeling 251) van de algemene inlichtingendienst, die belast is met de bestrijding van de politieke oppositie. Als een van de voornaamste verantwoordelijken van die afdeling neemt generaal Mohammed Ali rechtstreeks deel aan de onderdrukking van de opponenten. 24.7.2012 24. Generaal Issam Hallaq Chef-staf van de luchtmacht sinds 2010. Voert het bevel over de operaties van de luchtmacht tegen de opponenten. 24.7.2012 25. Ezzedine Ismael Geboortedatum: medio jaren veertig (waarschijnlijk 1947). Geboorteplaats: Bastir, regio Jableh. Generaal in ruste en van oudsher kaderlid van de inlichtingendienst van de luchtmacht, die hij leidt sinds het begin van de jaren 2000. Werd in 2006 politiek en veiligheidsadviseur van de president. Als politiek en veiligheidsadviseur van de Syrische president is Ezzedine Ismael betrokken bij het onderdrukkingsbeleid jegens de opponenten van het regime. 24.7.2012 26. Samir Joumaa (alias Abou Sami) Geboortejaar: rond 1962 Is sinds bijna 20 jaar hoofd van het kabinet van Mohammad Nassif Kheir Bek, een van de voornaamste veiligheidsadviseurs van Bashar al-Assad (die officieel de functie bekleedt van adjunct van vice-president Farouk al-Sharaa). Als getrouwe van Basjar al-Assad en Mohammed Nassif Kheir Bek is Samir Joumaa betrokken bij het onderdrukkingsbeleid jegens de opponenten van het regime. 24.7.2012 Entiteiten Naam Identificatiegegevens Redenen Datum van plaatsing op de lijst 1. Drex Technologies S.A. Datum van oprichting: 4 juli 2000 Oprichtingsnummer: 394678 Directeur: Rami Makhlouf Geregistreerd vertegenwoordiger: Mossack Fonseca & Co (BVI) Ltd Drex Technologies is volledig in handen van Rami Makhlouf, die op de EU-lijst is geplaatst van personen voor wie beperkende maatregelen gelden, wegens het verlenen van financiële steun aan het Syrische regime. Rami Makhlouf gebruikt Drex Technologies om zijn internationale financiële deelnemingen te beheren en te faciliteren, onder meer een meerderheidsbelang in SyriaTel, dat door de EU al eerder op de lijst is geplaatst omdat het eveneens financiële steun aan het Syrische regime verleent. 24.7.2012 2. Cotton Marketing Organisation Adres: Bab Al-Faraj P.O. Box 729, Aleppo Tel.: +96321 2239495/6/7/8 Cmo-aleppo@mail.sy www.cmo.gov.sy Staatsbedrijf. Verleent financiële steun aan het regime. 3. Syrian Arab Airlines (alias SAA, alias Syrian Air) Al-Mohafazeh Square, P.O. Box 417, Damascus, Syria Tel: +963112240774 Overheidsbedrijf dat onder het gezag staat van het regime. Verstrekt financiële steun aan het regime. 24.7.2012",
  "source": "EUR LEX"
}