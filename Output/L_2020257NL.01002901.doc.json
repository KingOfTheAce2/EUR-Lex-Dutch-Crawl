{
  "url": "http://www.w3.org/1999/xhtml\">",
  "content": "L_2020257NL.01002901.xml 6.8.2020 NL Publicatieblad van de Europese Unie L 257/29 UITVOERINGSVERORDENING (EU) 2020/1160 VAN DE COMMISSIE van 5 augustus 2020 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen aluminiumammoniumsulfaat, aluminiumsilicaat, bloedmeel, calciumcarbonaat, kooldioxide, extract van theeboom, vetdistillatieresiduen, vetzuren C7 tot en met C20, knoflookextract, gibberellinezuur, gibberellinen, gehydrolyseerde eiwitten, ijzersulfaat, kiezelgoer (diatomeeënaarde), plantaardige oliën/raapzaadolie, kaliumwaterstofcarbonaat, kwartszand, visolie, op geur gebaseerde afweermiddelen van dierlijke of van plantaardige oorsprong/schapenvet, onvertakte vlinderferomonen, tebuconazool en ureum (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In deel A van de bijlage bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die worden geacht te zijn goedgekeurd uit hoofde van Verordening (EG) nr. 1107/2009. (2) Bij Uitvoeringsverordening (EU) 2017/195 van de Commissie ( 3 ) zijn de goedkeuringsperioden voor de werkzame stoffen aluminiumammoniumsulfaat, aluminiumsilicaat, bloedmeel, calciumcarbonaat, kooldioxide, extract van theeboom, vetdestillatieresiduen, vetzuren C7 tot en met C20, knoflookextract, gibberellinezuur, gibberellinen, gehydrolyseerde eiwitten, ijzersulfaat, kiezelgoer (diatomeeënaarde), plantaardige oliën/raapzaadolie, kaliumwaterstofcarbonaat, kwartszand, visolie, op geur gebaseerde afweermiddelen van dierlijke of van plantaardige oorsprong/schapenvet, onvertakte vlinderferomonen en ureum verlengd tot en met 31 augustus 2020, en bij Uitvoeringsverordening (EU) 2019/707 van de Commissie ( 4 ) is de goedkeuringsperiode voor de werkzame stof tebuconazool verlengd tot en met 31 augustus 2020. (3) De aanvragen voor de verlenging van de goedkeuring van die stoffen zijn ingediend in overeenstemming met Uitvoeringsverordening (EU) nr. 844/2012 van de Commissie ( 5 ) . (4) Aangezien de beoordeling van al die stoffen om redenen buiten de wil van de aanvragers is uitgesteld, zal de goedkeuring van die werkzame stoffen waarschijnlijk vervallen voordat een besluit over de verlenging ervan is genomen. Daarom moet de goedkeuringsperiode van die stoffen worden verlengd. (5) Wat gevallen betreft waarin een verordening moet worden vastgesteld waarbij wordt bepaald dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan, moet de vervaldatum worden vastgesteld op dezelfde datum als vóór deze verordening werd goedgekeurd of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. Indien een verordening wordt vastgesteld waarbij wordt bepaald dat de goedkeuring van een in de bijlage bij deze verordening genoemde werkzame stof wordt verlengd, is het passend de vroegst mogelijke toepassingsdatum vast te stellen onder de gegeven omstandigheden. (6) Aangezien de goedkeuringsperioden van de werkzame stoffen op 31 augustus 2020 verstrijken, moet deze verordening zo spoedig mogelijk in werking treden. (7) Uitvoeringsverordening (EU) nr. 540/2011 moet derhalve dienovereenkomstig worden gewijzigd. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2020. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2017/195 van de Commissie van 3 februari 2017 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode van verscheidene werkzame stoffen die zijn opgenomen in deel B van de bijlage bij Uitvoeringsverordening (EU) nr. 686/2012 (verlengingsprogramma AIR IV) ( PB L 31 van 4.2.2017, blz. 21 ). ( 4 ) Uitvoeringsverordening (EU) 2019/707 van de Commissie van 7 mei 2019 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode voor de werkzame stoffen alfa-cypermethrin, beflubutamide, benalaxyl, benthiavalicarb, bifenazaat, boscalid, bromoxynil, captan, cyazofamide, desmedifam, dimethoaat, dimethomorf, diuron, ethefon, etoxazool, famoxadone, fenamifos, fenmedifam, flumioxazine, fluoxastrobin, folpet, foramsulfuron, formetanaat, fosmet, metalaxyl‐M, methiocarb, metribuzin, milbemectin, Paecilomyces lilacinus stam 251, pirimifos‐methyl, propamocarb, prothioconazool, S‐metolachloor en tebuconazool ( PB L 120 van 8.5.2019, blz. 16 ). ( 5 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) In rij 219 (aluminiumammoniumsulfaat), zesde kolom (geldigheidsduur), wordt de datum vervangen door “31 augustus 2021”. 2) In rij 220 (aluminiumsilicaat), zesde kolom (geldigheidsduur), wordt de datum vervangen door “31 augustus 2021”. 3) In rij 222 (bloedmeel), zesde kolom (geldigheidsduur), wordt de datum vervangen door “31 augustus 2021”. 4) In rij 224 (calciumcarbonaat), zesde kolom (geldigheidsduur), wordt de datum vervangen door “31 augustus 2021”. 5) In rij 225 (kooldioxide), zesde kolom (geldigheidsduur), wordt de datum vervangen door “31 augustus 2021”. 6) In rij 228 (extract van theeboom), zesde kolom (geldigheidsduur), wordt de datum vervangen door “31 augustus 2021”. 7) In rij 229 (vetdestillatieresiduen), zesde kolom (geldigheidsduur), wordt de datum vervangen door “31 augustus 2021”. 8) In rij 230 (vetzuren C7 tot en met C20), zesde kolom (geldigheidsduur), wordt de datum vervangen door “31 augustus 2021”. 9) In rij 231 (knoflookextract), zesde kolom (geldigheidsduur), wordt de datum vervangen door “31 augustus 2021”. 10) In rij 232 (gibberellinezuur), zesde kolom (geldigheidsduur), wordt de datum vervangen door \"31 augustus 2021”. 11) In rij 233 (gibberellinen), zesde kolom (geldigheidsduur), wordt de datum vervangen door “31 augustus 2021”. 12) In rij 234 (gehydrolyseerde eiwitten), zesde kolom (geldigheidsduur), wordt de datum vervangen door “31 augustus 2021”. 13) In rij 235 (ijzersulfaat), zesde kolom (geldigheidsduur), wordt de datum vervangen door “31 augustus 2021”. 14) In rij 236 (kiezelgoer (diatomeeënaarde)), zesde kolom (geldigheidsduur), wordt de datum vervangen door “31 augustus 2021”. 15) In rij 242 (plantaardige oliën/raapzaadolie), zesde kolom (geldigheidsduur), wordt de datum vervangen door “31 augustus 2021”. 16) In rij 244 (kaliumwaterstofcarbonaat), zesde kolom (geldigheidsduur), wordt de datum vervangen door “31 augustus 2021”. 17) In rij 247 (kwartszand), zesde kolom (geldigheidsduur), wordt de datum vervangen door “31 augustus 2021”. 18) In rij 248 (visolie), zesde kolom (geldigheidsduur), wordt de datum vervangen door “31 augustus 2021”. 19) In rij 249 (op geur gebaseerde afweermiddelen van dierlijke of van plantaardige oorsprong/schapenvet), zesde kolom (geldigheidsduur), wordt de datum vervangen door “31 augustus 2021”. 20) In rij 255 (onvertakte vlinderferomonen), zesde kolom (geldigheidsduur), wordt de datum vervangen door “31 augustus 2021”. 21) In rij 268 (tebuconazool), zesde kolom (geldigheidsduur), wordt de datum vervangen door “31 augustus 2021”. 22) In rij 257 (ureum), zesde kolom (geldigheidsduur), wordt de datum vervangen door “31 augustus 2021”.",
  "source": "EUR LEX"
}