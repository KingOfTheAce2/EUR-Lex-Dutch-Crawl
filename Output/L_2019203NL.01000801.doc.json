{
  "url": "http://www.w3.org/1999/xhtml\">",
  "content": "L_2019203NL.01000801.xml 1.8.2019 NL Publicatieblad van de Europese Unie L 203/8 UITVOERINGSBESLUIT (EU) 2019/1291 VAN DE COMMISSIE van 30 juli 2019 inzake de overeenstemming van het eenheidstarief 2019 voor de heffingszone Zwitserland met de Uitvoeringsverordeningen (EU) nr. 390/2013 en (EU) nr. 391/2013 (Kennisgeving geschied onder nummer C(2019) 5532) (Slechts de teksten in de Duitse, Franse en Italiaanse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien de Overeenkomst inzake luchtvervoer tussen de Europese Gemeenschap en de Zwitserse Bondsstaat (hierna “de overeenkomst” genoemd) ( 1 ) , Gezien Verordening (EG) nr. 550/2004 van het Europees Parlement en de Raad van 10 maart 2004 betreffende de verlening van luchtvaartnavigatiediensten in het gemeenschappelĳk Europees luchtruim (de luchtvaartnavigatiedienstenverordening) ( 2 ) , en met name artikel 15, lid 4, Gezien Uitvoeringsverordening (EU) nr. 391/2013 van de Commissie van 3 mei 2013 houdende vaststelling van een gemeenschappelijk heffingenstelsel voor luchtvaartnavigatiediensten ( 3 ) , en met name artikel 17, lid 1, onder d), Overwegende hetgeen volgt: (1) Bij Uitvoeringsverordening (EU) nr. 391/2013 is een gemeenschappelijk heffingenstelsel voor luchtvaartnavigatiediensten vastgesteld. Het gemeenschappelijke heffingenstelsel moet integraal bijdragen tot de verwezenlijking van de doelstellingen van de prestatieregeling die is vastgesteld krachtens artikel 11 van Verordening (EG) nr. 549/2004 van het Europees Parlement en de Raad ( 4 ) en Uitvoeringsverordening (EU) nr. 390/2013 van de Commissie ( 5 ) . (2) Bij Uitvoeringsbesluit 2014/132/EU van de Commissie ( 6 ) zijn de EU-wijde prestatiedoelen vastgesteld, inclusief een kosteneffectiviteitsdoelstelling voor en-routeluchtvaartnavigatiediensten, uitgedrukt in de vastgestelde eenheidskosten voor de verlening van deze diensten, voor de tweede referentieperiode van 2015 tot en met 2019. (3) Artikel 17, lid 1, onder b) en c), van Uitvoeringsverordening (EU) nr. 391/2013 voorziet in de beoordeling door de Commissie van de eenheidstarieven voor heffingszones voor 2019, die de lidstaten uiterlijk op 1 juni 2018 bij de Commissie moesten indienen overeenkomstig de verplichtingen uit hoofde van artikel 9, leden 1 en 2, van die uitvoeringsverordening. Bij die beoordeling wordt gecontroleerd of de eenheidstarieven in overeenstemming zijn met Uitvoeringsverordeningen (EU) nr. 390/2013 en (EU) nr. 391/2013. (4) De Commissie heeft haar beoordeling van het eenheidstarief voor 2019 uitgevoerd met ondersteuning van de Performance Review Unit en het Central Route Charges Office van Eurocontrol, aan de hand van de gegevens en aanvullende informatie die de lidstaten en Zwitserland per 1 november 2018 hadden verstrekt. (5) Op basis van die beoordeling en rekening houdend met de krachtens artikel 11, lid 3, onder c), van Verordening (EG) nr. 549/2004 vereiste consistentie van de prestatiedoelen van het functionele luchtruimblok Fabec, is de Commissie overeenkomstig artikel 17, lid 1, onder d), van Uitvoeringsverordening (EU) nr. 391/2013 en onverminderd artikel 16 van Verordening (EG) nr. 550/2004 tot de bevinding gekomen dat het door Zwitserland ingediende eenheidstarief voor en-routeheffingszones voor 2019 in overeenstemming is met de Uitvoeringsverordeningen (EU) nr. 390/2013 en (EU) nr. 391/2013. (6) Overeenkomstig artikel 17, lid 1, van Uitvoeringsverordening (EU) nr. 391/2013 worden de eenheidstarieven vastgesteld in de nationale munteenheid. De eenheidstarieven in dit besluit moeten derhalve worden uitgedrukt in Zwitserse frank. (7) De Commissie heeft Zwitserland conform artikel 19, lid 2, van de overeenkomst in kennis gesteld van en in de gelegenheid gesteld opmerkingen te formuleren over dit besluit, HEEFT HET VOLGENDE BESLUIT VASTGESTELD: Artikel 1 Het eenheidstarief 2019 van 106,33 CHF voor de en-routeheffingszone Zwitserland is in overeenstemming met Uitvoeringsverordeningen (EU) nr. 390/2013 en (EU) nr. 391/2013. Artikel 2 Dit besluit is gericht tot de Zwitserse Bondsstaat. Gedaan te Brussel, 30 juli 2019. Voor de Commissie Violeta BULC Lid van de Commissie ( 1 ) PB L 114 van 30.4.2002, blz. 73 . ( 2 ) PB L 96 van 31.3.2004, blz. 10 . ( 3 ) PB L 128 van 9.5.2013, blz. 31 . ( 4 ) Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (“de kaderverordening”) ( PB L 196 van 31.3.2004, blz. 1 ). ( 5 ) Uitvoeringsverordening (EU) nr. 390/2013 van de Commissie van 3 mei 2013 houdende vaststelling van een prestatieregeling voor luchtvaartnavigatiediensten en netwerkfuncties ( PB L 128 van 9.5.2013, blz. 1 ). ( 6 ) Uitvoeringsbesluit 2014/132/EU van de Commissie van 11 maart 2014 tot vaststelling van de EU-wijde prestatiedoelstellingen voor het Europees netwerk voor luchtverkeersbeheer en de alarmdrempels voor de tweede referentieperiode 2015-2019 ( PB L 71 van 12.3.2014, blz. 20 ).",
  "source": "EUR LEX"
}