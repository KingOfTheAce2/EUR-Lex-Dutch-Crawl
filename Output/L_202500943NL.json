{
  "url": "http://www.w3.org/1999/xhtml\"><!--",
  "content": "L_202500943NL.000101.fmx.xml Publicatieblad van de Europese Unie NL L-serie 2025/943 21.5.2025 BESLUIT (GBVB) 2025/943 VAN DE RAAD van 20 mei 2025 tot wijziging van Besluit (GBVB) 2023/855 betreffende een partnerschapsmissie van de Europese Unie in Moldavië (EUPM Moldova) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 24 april 2023 Besluit (GBVB) 2023/855 ( 1 ) vastgesteld, waarbij een partnerschapsmissie van de Europese Unie in Moldavië (EUPM Moldova) werd opgezet voor een periode van twee jaar, te rekenen vanaf de start van de missie. (2) De Raad heeft op 22 mei 2023 Besluit (GBVB) 2023/993 ( 2 ) vastgesteld, waarbij EUPM Moldova van start is gegaan en aan de missie een financieel referentiebedrag werd toegekend voor de periode van 24 april 2023 tot en met 21 mei 2025. (3) In het kader van de strategische evaluatie van EUPM Moldova is het Politiek en Veiligheidscomité (PVC) overeengekomen dat EUPM Moldova moet worden verlengd tot en met 31 mei 2027. Bovendien is het PVC het erover eens dat EUPM Moldova de Moldavische autoriteiten meer strategisch advies moet verstrekken met betrekking tot de veiligheidssector en dat haar projectcel zich moet concentreren op projecten in overeenstemming met het strategisch advies dat EUPM Moldova in het kader van haar mandaat verstrekt. (4) Besluit (GBVB) 2023/855 moet daarom dienovereenkomstig worden gewijzigd. (5) EUPM Moldova zal worden uitgevoerd in een context die mogelijk zal verslechteren en die de verwezenlijking van de doelstellingen van het externe optreden van de Unie, als geformuleerd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 Besluit (GBVB) 2023/855 wordt als volgt gewijzigd: 1) in artikel 2, lid 2, wordt punt a) vervangen door: “a) bijdragen tot de versterking van de Moldavische structuren voor crisisbeheersing gericht op de veiligheidssector, door: i) strategisch advies aan de Moldavische autoriteiten te verstrekken; ii) de behoeften op het gebied van organisatie, opleiding en uitrusting in kaart te brengen; iii) de voorgestelde maatregelen en aangewezen oplossingen geleidelijk uit te voeren;” ; 2) in artikel 13 wordt lid 1als volgt gewijzigd: a) de zin “Het financiële referentiebedrag voor eventuele daaropvolgende perioden wordt door de Raad vastgesteld.” wordt geschrapt; b) de volgende alinea wordt toegevoegd: “Het financiële referentiebedrag ter dekking van de uitgaven in verband met EUPM Moldova voor de periode van 22 mei 2025 tot en met 31 mei 2027 bedraagt 19 817 594,70 EUR.” ; 3) artikel 14 wordt als volgt gewijzigd: a) de eerste zin van lid 1 wordt vervangen door: “EUPM Moldova beschikt over een projectcel voor het vaststellen en uitvoeren van projecten in overeenstemming met het strategisch advies dat zij overeenkomstig haar mandaat als bedoeld in artikel 2, lid 2, verstrekt.” ; b) lid 3 wordt vervangen door: “3.   Financiële bijdragen van derde staten voor de projectcel zijn onderworpen aan aanvaarding door het PVC.” ; 4) in artikel 18 wordt de tweede alinea vervangen door: “Het is van toepassing tot en met 31 mei 2027.”. Artikel 2 Dit besluit treedt in werking op de datum van de vaststelling ervan. Gedaan te Brussel, 20 mei 2025. Voor de Raad De voorzitter K. KALLAS ( 1 ) Besluit (GBVB) 2023/855 van de Raad van 24 april 2023 betreffende een partnerschapsmissie van de Europese Unie in Moldavië (EUPM Moldova) ( PB L 110 van 25.4.2023, blz. 30 , ELI: http://data.europa.eu/eli/dec/2023/855/oj ). ( 2 ) Besluit (GBVB) 2023/993 van de Raad van 22 mei 2023 betreffende de start van de partnerschapsmissie van de Europese Unie in Moldavië (EUPM Moldova) ( PB L 135 van 23.5.2023, blz. 118 , ELI: http://data.europa.eu/eli/dec/2023/993/oj ). ELI: http://data.europa.eu/eli/dec/2025/943/oj ISSN 1977-0758 (electronic edition)",
  "source": "EUR LEX"
}