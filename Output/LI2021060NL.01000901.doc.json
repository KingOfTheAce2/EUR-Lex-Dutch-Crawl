{
  "url": "http://www.w3.org/1999/xhtml\">",
  "content": "LI2021060NL.01000901.xml 22.2.2021 NL Publicatieblad van de Europese Unie LI 60/9 BESLUIT (GBVB) 2021/276 VAN DE RAAD van 22 februari 2021 tot wijziging van Besluit (GBVB) 2017/2074 betreffende beperkende maatregelen in het licht van de situatie in Venezuela DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid aan de Raad, Overwegende hetgeen volgt: (1) Op 13 november 2017 heeft de Raad Besluit (GBVB) 2017/2074 ( 1 ) betreffende beperkende maatregelen in het licht van de situatie in Venezuela vastgesteld. (2) Op 12 november 2020 heeft de Raad Besluit (GBVB) 2020/1700 ( 2 ) vastgesteld, waarbij de beperkende maatregelen, waaronder de plaatsingen op de lijst, tot 14 november 2021 zijn verlengd. (3) Op 7 december 2020 heeft de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) namens de Unie een verklaring uitgebracht waarin wordt gesteld dat de Venezolaanse verkiezingen van 6 december 2020 voor de Nationale Vergadering helaas zijn doorgegaan zonder een nationaal akkoord over de verkiezingsvoorwaarden, dat niet is voldaan aan de internationale minimumnormen voor een geloofwaardig proces en dat het Venezolaanse volk niet op de been is gebracht om te gaan stemmen. In de verklaring werd erop gewezen dat dit gebrek aan respect voor politieke pluriformiteit en de uitsluiting en vervolging van oppositieleiders ertoe leidden dat de Unie dit verkiezingsproces niet kon erkennen als geloofwaardig, inclusief en transparant, en de resultaten ervan niet kon beschouwen als representatief voor de wil van het Venezolaanse volk. (4) Op 6 januari 2021 heeft de hoge vertegenwoordiger namens de Unie een tweede verklaring uitgebracht over de Venezolaanse verkiezingen voor de Nationale Vergadering, waarin werd onderstreept dat de Unie het ten zeerste betreurt dat de Nationale Vergadering op 5 januari 2021 op grond van de niet-democratische verkiezingen is aangetreden. De Unie merkte tevens op dat de verkiezingen van de in 2015 verkozen Nationale Vergadering de laatste vrije meningsuiting van de Venezolanen in een verkiezingsproces waren geweest. Tot slot werd in de verklaring gezegd dat de Unie bereid is aanvullende gerichte maatregelen te nemen. (5) Op 25 januari 2021 heeft de Raad conclusies aangenomen waarin wordt verklaard dat de Unie het ten zeerste betreurt dat de parlementsverkiezingen van 6 december 2020 een gemiste kans waren voor de democratie, werden gehouden zonder nationale consensus over de voorwaarden ervan en niet voldeden aan de internationale normen voor een democratisch proces. Voorts onderstreepte de Raad dat de mensenrechten moeten worden geëerbiedigd. Hij verklaarde ook dat er geen uitweg is uit de politieke crisis in Venezuela als burgers (inclusief hun familieleden) arrestatie en vervolging moesten vrezen omdat zij hun grondrechten uitoefenen en fundamentele vrijheden nastreven. (6) In de Conclusies van de Raad van 25 januari 2021 werd opgemerkt dat, gezien de situatie van de mensenrechten, de rechtsstaat en de democratie in Venezuela, die steeds verder verslechtert, de Unie bereid is aanvullende gerichte beperkende maatregelen te nemen tegen hen die een loopje nemen met de democratie of de rechtsstaat en tegen hen die verantwoordelijk zijn voor ernstige schendingen van de mensenrechten. De bedoeling van deze maatregelen is dat de Venezolaanse bevolking buiten schot blijft. De maatregelen kunnen teruggedraaid worden. (7) In deze context, en naar aanleiding van de aanhoudend ernstige situatie in Venezuela dienen er 19 personen te worden toegevoegd aan de in bijlage I bij Besluit (GBVB) 2017/2074 opgenomen lijst van natuurlijke en rechtspersonen, entiteiten en lichamen voor wie, respectievelijk waarvoor beperkende maatregelen gelden. (8) Bijlage I bij Besluit (GBVB) 2017/2074 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit (GBVB) 2017/2074 wordt gewijzigd overeenkomstig de bijlage. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 22 februari 2021. Voor de Raad De voorzitter J. BORRELL FONTELLES ( 1 ) Besluit (GBVB) 2017/2074 van de Raad van 13 november 2017 betreffende beperkende maatregelen in het licht van de situatie in Venezuela ( PB L 295 van 14.11.2017, blz. 60 ). ( 2 ) Besluit (GBVB) 2020/1700 van de Raad van 12 november 2020 tot wijziging van Besluit (GBVB) 2017/2074 betreffende beperkende maatregelen in het licht van de situatie in Venezuela ( PB L 381 van 13.11.2020, blz. 24 ). BIJLAGE De volgende personen worden toegevoegd aan de lijst van natuurlijke en rechtspersonen, entiteiten en lichamen in bijlage I bij Besluit (GBVB) 2017/2074: Naam Identificatiegegevens Motivering Datum van opneming in de lijst “37. Remigio CEBALLOS ICHASO Geboortedatum: 1 mei 1963 Nummer identiteitskaart: V-6557495 Geslacht: mannelijk Bevelhebber (sinds juni 2017) van het operationeel en strategisch commando van de Bolivariaanse nationale strijdkrachten van Venezuela ( Comando Estratégico Operacional Fuerzas Armadas Nacionales Bolivarianas (CEOFANB)), het hoogste orgaan van de Venezolaanse strijdkrachten. De CEOFANB ressorteert onder de Bolivariaanse nationale strijdkrachten (FANB) en de Bolivariaanse nationale garde. De CEOFANB is ook verantwoordelijk voor de coördinatie van het optreden van de FANB bij betogingen. In zijn positie van bevelhebber van de CEOFANB is Remigio Ceballos Ichaso verantwoordelijk voor ernstige schendingen van de mensenrechten en het gebruik van buitensporig geweld en de onmenselijke en onterende behandeling door functionarissen van de FANB en door strijdkrachten onder zijn bevel, waaronder de Bolivariaanse nationale garde. Diverse bronnen, waaronder de onafhankelijke internationale onderzoeksmissie voor de Bolivariaanse Republiek Venezuela, schrijven schendingen van de mensenrechten toe aan de FANB en de Bolivariaanse nationale garde. 22.2.2021 38. Omar José PRIETO FERNÁNDEZ Geboortedatum: 25 mei 1969 Nummer identiteitskaart: V-9761075 Geslacht: mannelijk Sinds december 2017 gouverneur van de deelstaat Zulia. In die functie heeft hij de democratie en de rechtsstaat in de deelstaat Zulia ondermijnd. Hij werd beëdigd door de niet-erkende Nationale Constitutionele Vergadering (ANC), nadat de legitieme winnaar van de verkiezingen weigerde te worden beëdigd door de ANC. Omar José Prieto Fernández heeft zich beijverd voor de niet-democratische verkiezingen voor de Nationale Vergadering op 6 december 2020. Bovendien dreigde hij in de deelstaat Zulia oppositieleiders met “huisbezoeken” en liet weten de deelstaat Zulia onafhankelijk te zullen verklaren indien een door Juan Guaidó geleide interimregering aan de macht zou komen. 22.2.2021 39. José Dionisio BRITO RODRÍGUEZ Geboortedatum: 15 januari 1971 Nummer identiteitskaart: V-8263861 Geslacht: mannelijk Lid van de niet-democratisch verkozen Nationale Vergadering en voorzitter van de parlementaire commissie die de “tegen de republiek gerichte acties” van de in 2015 verkozen leden van de Nationale Vergadering onderzoekt. Voorts heeft José Dionisio Brito Rodríguez op basis van een uitspraak van het hooggerechtshof in juni 2020 op onwettige wijze het leiderschap van oppositiepartij Primero Justicia op zich genomen. In 2019 werd hij uit Primero Justicia gezet wegens beschuldigingen van corruptie. Bovendien was hij als lid van de Nationale Vergadering betrokken bij de onwettige verkiezing van Luis Eduardo Parra Rivero tot voorzitter van de Nationale Vergadering op 5 januari 2020, wat een ondermijning vormde van de democratie en de rechtsstaat in Venezuela. De verkiezing vond plaats terwijl verschillende parlementsleden door de militaire politie uit de gebouwen van de Nationale Vergadering werden geweerd en zonder dat het quorum werd bereikt. Daardoor moesten de leden van de oppositie buiten de gebouwen van de Nationale Vergadering samenkomen om Juan Guaidó te herkiezen als voorzitter. Zijn optreden heeft derhalve de democratie en de rechtsstaat in Venezuela ondermijnd. 22.2.2021 40. José Bernabé GUTIÉRREZ PARRA Geboortedatum: 21 december 1952 Nummer identiteitskaart: V-1565144 Geslacht: mannelijk Lid van de niet-democratisch verkozen Nationale Vergadering en onwettig leider van oppositiepartij Acción Democrática . José Bernabé Gutiérrez Parra verkreeg in juni 2020 via een uitspraak van het hooggerechtshof op onwettige wijze de macht over oppositiepartij Acción Democrática . In strijd met het standpunt van de partij vóór zijn machtsovername, heeft Gutiérrez Parra met Acción Democrática deelgenomen aan de niet-democratische verkiezingen voor de Nationale Vergadering op 6 december 2020. Gutiérrez Parra heeft het standpunt van de partij gewijzigd, de partijsymbolen gebruikt en deelgenomen aan de verkiezingen en aan openbare evenementen zoals televisiedebatten. Gutiérrez Parra werd uit de partij gezet door legitieme Acción Democrática -leden die zijn optreden samenzwering en verraad noemden. Zijn optreden heeft derhalve de democratie en de rechtsstaat in Venezuela ondermijnd. 22.2.2021 41. Luis Fernando DAMIANI BUSTILLOS Geboortedatum: 27 april 1946 Geslacht: mannelijk Rechter in de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is hij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Zijn optreden heeft derhalve de democratie en de rechtsstaat in Venezuela ondermijnd, en hij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 42. Lourdes Benicia SUÁREZ ANDERSON Geboortedatum: 7 maart 1965 Geslacht: vrouwelijk Rechter in de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is zij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Haar optreden heeft derhalve de democratie en de rechtsstaat in Venezuela ondermijnd, en zij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 43. Calixto Antonio ORTEGA RÍOS Geboortedatum: 12 oktober 1950 Geslacht: mannelijk Rechter in de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is hij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Zijn optreden heeft derhalve de democratie en de rechtsstaat in Venezuela ondermijnd, en hij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 44. René Alberto DEGRAVES ALMARZA Geslacht: mannelijk Rechter in de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is hij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Zijn optreden heeft derhalve de democratie en de rechtsstaat in Venezuela ondermijnd, en hij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 45. Arcadio DELGADO ROSALES Geboortedatum: 23 september 1954 Geslacht: mannelijk Rechter en vicevoorzitter van de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is hij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Zijn optreden heeft derhalve de democratie en de rechtsstaat in Venezuela ondermijnd, en hij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 46. Carmen Auxiliadora ZULETA DE MERCHÁN Geboortedatum: 13 december 1947 Geslacht: vrouwelijk Rechter in de constitutionele kamer van het hooggerechtshof ( Tribunal Supremo de Justicia (TSJ)). Als lid van de constitutionele kamer van het hooggerechtshof is zij verantwoordelijk voor acties, verklaringen en uitspraken die de constitutionele bevoegdheden van de Nationale Vergadering hebben uitgehold en het kiesrecht van de oppositie hebben ondermijnd, waaronder de eenzijdige benoeming door het hooggerechtshof van de nationale kiesraad ( Consejo Nacional Electoral (CNE)) in juni 2020 en de schorsing en eenzijdige vervanging van het leiderschap van drie van de belangrijkste democratische oppositiepartijen in juni en juli 2020. Haar optreden heeft derhalve de democratie en de rechtsstaat in Venezuela ondermijnd, en zij heeft de ondermijning van de democratie en de rechtsstaat door de uitvoerende macht gesteund en gefaciliteerd. 22.2.2021 47. Indira Maira ALFONZO IZAGUIRRE Geboortedatum: 29 april 1968 Geboorteplaats: La Guaira (de Venezolaanse deelstaat Guaira) Nummer identiteitskaart: V-6978710 Geslacht: vrouwelijk Sinds 13 juni 2020 voorzitter van de nationale kiesraad ( Consejo Nacional Electoral (CNE)). Voormalig lid van de kieskamer en van de voltallige kamer van het hooggerechtshof ( Tribunal Supremo de Justicia (TSJ)), tweede vicepresident van het TSJ van 2015 tot en met 24 februari 2017, vicepresident van het TSJ van 24 februari 2017 tot en met 12 juni 2020. Als lid van de kieskamer van het TSJ is Indira Maira Alfonzo Izaguirre verantwoordelijk voor de acties tegen de toen pas verkozen Nationale Vergadering in december 2015, waardoor deze haar wetgevende bevoegdheden niet kon uitoefenen. Bovendien heeft zij haar benoeming tot voorzitter van de CNE in juni 2020 door de TSJ aanvaard, hoewel dit benoemingsrecht toekomt aan de Nationale Vergadering. In deze functie heeft zij de niet-democratische verkiezingen van de Nationale Vergadering van 6 december 2020 voorbereid en daarop toezicht gehouden, en was zij betrokken bij de wijziging (op 30 juni 2020) van de kiesregels voor deze verkiezingen. Haar optreden heeft derhalve de democratie en de rechtsstaat in Venezuela ondermijnd. 22.2.2021 48. Leonardo Enrique MORALES POLEO Geslacht: mannelijk Sinds 7 augustus 2020 vicevoorzitter van de nationale kiesraad ( Consejo Nacional Electoral (CNE)) en voorzitter van de commissie voor politieke participatie en financiering. Leonardo Enrique Morales Poleo is op 7 augustus 2020 door het hooggerechtshof ( Tribunal Supremo de Justicia (TSJ)) benoemd tot vicevoorzitter van de CNE en tot voorzitter van de commissie voor politieke participatie en financiering, hoewel dit benoemingsrecht toekomt aan de Nationale Vergadering. Bovendien was hij tot kort voor zijn benoeming lid van de vooruitstrevende progressieve partij ( Avanzada progresista ). Als lid van de CNE was hij ten volle betrokken bij het toezicht op het verkiezingsproces dat heeft geleid tot de niet-democratische verkiezingen van de Nationale Vergadering op 6 december 2020. Zijn optreden heeft derhalve de democratie en de rechtsstaat in Venezuela ondermijnd. 22.2.2021 49. Tania D'AMELIO CARDIET Geboortedatum: 5 december 1971 Geboorteplaats: Italië Nationaliteit: Venezolaan Nummer identiteitskaart: V-11691429 Geslacht: vrouwelijk Lid (“rector”) van de nationale kiesraad ( Consejo Nacional Electoral (CNE)) in de periode 2016-2023. Voormalig lid (“rector”) van de CNE in de periode 2010-2016. Tania d'Amelio Cardiet heeft als “rector” van de CNE sinds 2010 door haar activiteit in haar functies rechtstreeks bijgedragen tot de ondermijning van de democratie en de rechtsstaat in Venezuela, onder meer door de niet-democratische verkiezingen voor de Nationale Vergadering van 2020 voor te bereiden, door de hand te hebben in de wijziging van 30 juni 2020 van de kiesregels voor deze verkiezingen, en betrokken te zijn bij de organisatie en de uitvoering van de presidentsverkiezingen van 2018. Bovendien heeft d'Amelio Cardiet haar benoeming in 2016 bij de CNE door het hooggerechtshof ( Tribunal Supremo de Justicia (TSJ)) aanvaard, hoewel dit benoemingsrecht toekomt aan de Nationale Vergadering. 22.2.2021 50. José Miguel DOMÍNGUEZ RAMÍREZ Geboortedatum: 17 oktober 1979 Nummer identiteitskaart: V-14444352 Geslacht: mannelijk Directeur (sinds 6 mei 2019) van de speciale actiestrijdkrachten ( Fuerzas de Acciones Especiales (FAES)). Voormalig hoofdcommissaris van de FAES in de deelstaat Táchira. Daarnaast was José Miguel Domínguez Ramírez directeur operaties van de FAES, die ressorteren onder de Bolivariaanse nationale politie van Venezuela. Verantwoordelijk voor ernstige schendingen van de mensenrechten en onderdrukking van burgerorganisaties en de democratische oppositie in Venezuela door functionarissen van de FAES die onder zijn bevel staan. De FAES staat bekend om buitengerechtelijke executies en speelt een gewelddadige rol bij het onderdrukken van dissidenten van Maduro’s politieke tegenstanders, de oppositie en betogers, reden waarom de Hoge Commissaris voor de mensenrechten van de Verenigde Naties, Michelle Bachelet, heeft aangedrongen op de ontbinding van de FAES. Bovendien was Domínguez Ramírez eerder lid van het Venezolaanse veiligheidsteam dat op 12 februari 2014 het vuur opende op ongewapende studenten die betoogden, waarbij ten minste één van de studenten, Bassil Da Costa, omkwam. 22.2.2021 51. Carlos Ramón Enrique CARVALLO GUEVARA Nummer identiteitskaart: V-10132041 Geslacht: mannelijk Sinds 21 augustus 2020 divisiegeneraal en adjunct-directeur van het directoraat-generaal militaire contraspionage ( Dirección General de Contrainteligencia Militar (DGCIM)). Opvolger van generaal Rafael Ramón BLANCO MARRERO. Voorheen was Carlos Ramón Enrique Carvallo Guevara werkzaam bij het DGCIM in de regio Los Andes en bekleedde hij hoge functies bij de Bolivariaanse nationale garde. Verantwoordelijk voor ernstige schendingen van de mensenrechten in Venezuela door functionarissen van het DGCIM onder zijn bevel. In de onlangs gepubliceerde bevindingen van de onafhankelijke internationale onderzoeksmissie voor de Bolivariaanse Republiek Venezuela wordt het DGCIM gekenschetst als een instelling die rechtstreeks verantwoordelijk is voor ernstige schendingen van de mensenrechten. 22.2.2021 52. Jesús Emilio VÁSQUEZ QUINTERO Nummer identiteitskaart: V-7422049 Geslacht: mannelijk Divisiegeneraal sinds 5 juli 2019 en procureur-generaal van het bureau van de militaire aanklager sinds december 2017. Als procureur-generaal van het bureau van de militaire aanklager is hij verantwoordelijk voor de ondermijning van de democratie en de rechtsstaat in Venezuela. Het bureau van de militaire aanklager is in verband gebracht met interne gerechtelijke vervolging binnen de strijdkrachten en met het niet verrichten van onderzoek naar incidenten, waaronder de zaak van de dood van kapitein Acosta in 2019. Bovendien wordt militaire rechtspraak toegepast op burgers. 22.2.2021 53. Carlos Enrique TERÁN HURTADO Nummer identiteitskaart: V-8042567 Geslacht: mannelijk Sinds 5 juli 2019 brigadegeneraal en sinds 2019 hoofd van de bijzondere directie strafrechtelijke onderzoeken van het directoraat-generaal militaire contraspionage ( Dirección General de Contrainteligencia Militar (DGCIM)). In eerdere functies was brigadegeneraal Carlos Enrique Terán Hurtado hoofd van de politie in de deelstaat Falcón en hoofd van het DGCIM in de deelstaat Táchira. Verantwoordelijk voor ernstige schendingen van de mensenrechten, waaronder wrede en onmenselijke behandeling van gedetineerden, begaan door functionarissen van het DGCIM onder zijn bevel. In de gedetailleerde bevindingen van de onafhankelijke internationale onderzoeksmissie voor de Bolivariaanse Republiek Venezuela wordt brigadegeneraal Terán Hurtado specifiek genoemd als een van de daders die verantwoordelijk is voor deze schendingen en wordt hij in verband gebracht met de zaak kapitein De la Sotta. 22.2.2021 54. Manuel Eduardo PÉREZ URDANETA Geboortedatum: 29 december 1960 of 26 mei 1962 Geboorteplaats: Cagua, deelstaat Aragua Nummer identiteitskaart: V-6357038 Paspoortnummer: 001234503 (in 2012 verstreken) Geslacht: mannelijk Onderminister van Binnenlandse Zaken en Justitie sinds 7 april 2015. Bij het Venezolaanse Ministerie van Binnenlandse Zaken en Justitie is brigadegeneraal Manuel Eduardo Pérez Urdaneta een van de vijf onderministers. Hij is verantwoordelijk voor preventieve veiligheid en de openbare veiligheid ( Viceministro de prevención y Seguridad Ciudadana ). Voorheen was brigadegeneraal Pérez directeur van de Bolivariaanse nationale politie. In die functie was hij verantwoordelijk voor ernstige schendingen van de mensenrechten, waaronder het gebruik van zwaar fysiek geweld tegen vreedzame demonstranten, begaan door leden van de Bolivariaanse nationale politie die onder zijn bevel stonden. 22.2.2021 55. Douglas Arnoldo RICO GONZÁLEZ Geboortedatum: 28 september 1969 Nummer identiteitskaart: V-6864238 Geslacht: mannelijk Sinds 5 februari 2016 directeur van het Corps wetenschappelijk, strafrechtelijk en criminologisch onderzoek ( Cuerpo de Investigaciones Científicas, Penales y Criminalísticas (CICPC)). Voordien was hij adjunct-directeur van het CICPC. Verantwoordelijk voor ernstige schendingen van de mensenrechten door functionarissen van het CICPC onder zijn bevel. In het rapport van de onafhankelijke internationale onderzoeksmissie voor de Bolivariaanse Republiek Venezuela wordt het CICPC gekarakteriseerd als een instelling die systematisch mensenrechtenschendingen begaat in Venezuela. 22.2.2021”",
  "source": "EUR LEX"
}