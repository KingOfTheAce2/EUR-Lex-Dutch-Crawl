{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0064:NL:HTML\">",
  "content": "EUR-Lex - 31994D0064 - NL Avis juridique important | 31994D0064 94/64/EG: Beschikking van de Commissie van 1 februari 1994 tot wijziging van Beschikking 93/663/EG inzake de specifieke financiële bijdrage van de Gemeenschap voor de uitroeiing van mond- en klauwzeer in Italië (Slechts de tekst in de Italiaanse taal is authentiek) Publicatieblad Nr. L 030 van 03/02/1994 blz. 0047 - 0048 BESCHIKKING VAN DE COMMISSIE van 1 februari 1994 tot wijziging van Beschikking 93/663/EG inzake de specifieke financiële bijdrage van de Gemeenschap voor de uitroeiing van mond- en klauwzeer in Italië (Slechts de tekst in de Italiaanse taal is  authentiek) (94/64/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 93/439/EEG van de Commissie (2), en met name op artikel 11, Overwegende dat in de periode februari-juni 1993 mond- en klauwzeer is uitgebroken in bepaalde regio's in Italië; Overwegende dat deze ziekte een ernstige bedreiging vormt voor het veebestand in de Gemeenschap en dat de Gemeenschap de mogelijkheid heeft om, ten einde deze ziekte zo snel mogelijk te helpen uitroeien, de daarbij geleden verliezen te vergoeden; Overwegende dat de Italiaanse autoriteiten, zodra de aanwezigheid van mond- en klauwzeer officieel was bevestigd, onmiddellijk de nodige maatregelen hebben getroffen, met name de maatregelen als bedoeld in artikel 3, lid 2, van Beschikking 90/424/EEG en  de desbetreffende bepalingen van Richtlijn 85/511/EEG van de Raad van 18 november 1985 tot vaststelling van gemeenschappelijke maatregelen ter bestrijding van mond- en klauwzeer (3), laatstelijk gewijzigd bij Beschikking 92/380/EEG van de Commissie (4);  dat deze maatregelen door de Italiaanse autoriteiten zijn gemeld; Overwegende dat de Gemeenschap bij Beschikking 93/230/EEG (5) een financiële bijdrage voor de uitroeiing van mond- en klauwzeer in Italië heeft vastgesteld; Overwegende dat deze bijdrage is gehandhaafd bij Beschikking 93/663/EG van de Commissie (6) waarbij ook bijkomende controlemaatregelen zijn vastgesteld op het verkeer van dieren van voor de ziekte vatbare soorten in de provincie Caserte; dat deze  controlemaatregelen moeten worden aangepast in verband met de huidige ziektesituatie en met de versoepeling van de maatregelen die zijn vastgesteld bij Beschikking 93/180/EEG van de Commissie van 26 maart 1993 tot vaststelling van beschermende  maatregelen in verband met mond- en klauwzeer in Italië en tot intrekking van Beschikking 93/168/EEG (7), laatstelijk gewijzigd bij Beschikking 93/419/EEG (8); Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Beschikking 93/663/EG wordt als volgt gewijzigd: 1. In artikel 1, onder c), wordt  \"artikel 3, lid 3,\" vervangen door  \"artikel 3\". 2. Artikel 2, lid 3, wordt geschrapt. 3. In artikel 3 worden de leden 1 en 2 geschrapt. 4. In artikel 3 wordt lid 3 het enige lid en worden de woorden  \"30 november\" vervangen door  \"31 december\". Artikel 2 Deze beschikking is gericht tot Italië. Gedaan te Brussel, 1 februari 1994. Voor de Commissie René STEICHEN Lid van de Commissie (1) PB nr. L 244 van 18. 8. 1990, blz. 19. (2) PB nr. L 203 van 13. 8. 1993, blz. 34. (3) PB nr. L 315 van 26. 11. 1985, blz. 11. (4) PB nr. L 198 van 17. 7. 1992, blz. 54. (5) PB nr. L 97 van 23. 4. 1993, blz. 35. (6) PB nr. L 303 van 10. 12. 1993, blz. 24. (7) PB nr. L 75 van 30. 3. 1993, blz. 21. (8) PB nr. L 191 van 28. 7. 1993, blz. 131.",
  "source": "EUR LEX"
}