{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990D0212:NL:HTML\">",
  "content": "EUR-Lex - 31990D0212 - NL Avis juridique important | 31990D0212 90/212/Euratom: Besluit van de Raad van 23 april 1990 tot wijziging van Besluit 77/271/Euratom houdende toepassing van Besluit 77/270/Euratom waarbij de Commissie wordt gemachtigd tot het aangaan van Euratom- leningen ten einde een bijdrage te leveren tot de financiering van kerncentrales Publicatieblad Nr. L 112 van 03/05/1990 blz. 0026 - 0026 Bijzondere uitgave in het Fins: Hoofdstuk 10 Deel 1 blz. 0063 Bijzondere uitgave in het Zweeds: Hoofdstuk 10 Deel 1 blz. 0063 ***** BESLUIT  VAN DE RAAD van 23 april 1990 tot wijziging van Besluit 77/271/Euratom houdende toepassing van Besluit 77/270/Euratom waarbij de Commissie wordt gemachtigd tot het aangaan van Euratom-leningen ten einde een bijdrage te leveren tot de financiering van kerncentrales (90/212/Euratom) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap voor Atoomenergie, Gelet op Besluit 77/270/Euratom van de Raad van 29 maart 1977 waarbij de Commissie wordt gemachtigd tot het aangaan van Euratom-leningen ten einde een bijdrage te leveren tot de financiering van kerncentrales (1), inzonderheid op artikel 1, Gezien het voorstel van de Commissie, Overwegende dat de verrichte transacties het bedrag van 2 800 miljoen ecu voorzien bij Besluit 77/271/Euratom (2), laatstelijk gewijzigd bij Besluit 85/537/Euratom (3), hebben bereikt; Overwegende dat de kernenergie een belangrijke rol speelt in de totale energievoorziening van de Gemeenschap en dat er in deze sector aanzienlijke investeringen dienen te worden gedaan, zowel in de produktiefase, rekening houdende met de veiligheidseisen, als in de fase daarna, met name met het oog op de opwerking en opslag van het afval; Overwegende dat het in het licht van de opgedane ervaring dienstig is het totaalbedrag van de leningen die de Commissie gemachtigd is namens de Europese Gemeenschap voor Atoomenergie aan te gaan met 1 000 miljoen ecu te verhogen; Overwegende dat Besluit 77/271/Euratom derhalve dient te worden gewijzigd, BESLUIT: Enig artikel Het enig artikel van Besluit 77/271/Euratom wordt vervangen door: Â»Enig artikel De in artikel 1 van Besluit 77/270/Euratom bedoelde leningen kunnen worden aangegaan tot een bedrag waarvan de hoofdsom 4 000 miljoen ecu of de tegenwaarde daarvan niet te boven mag gaan. Wanneer het bedrag van de verrichte transacties 3 800 miljoen ecu bereikt, doet de Commissie hiervan mededeling aan de Raad, die zich, op voorstel van de Commissie, zo spoedig mogelijk met eenparigheid van stemmen uitspreekt over de vaststelling van een nieuw bedrag.\". Gedaan te Luxemburg, 23 april 1990. Voor de Raad De Voorzitter A. REYNOLDS (1) PB nr. L 88 van 6. 4. 1977, blz. 9. (2) PB nr. L 88 van 6. 4. 1977, blz. 11. (3) PB nr. L 334 van 12. 12. 1985, blz. 23.",
  "source": "EUR LEX"
}