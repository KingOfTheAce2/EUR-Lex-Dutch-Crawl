{
  "url": "http://www.w3.org/1999/xhtml\">",
  "content": "L_2008236NL.01000301.xml 3.9.2008 NL Publicatieblad van de Europese Unie L 236/3 VERORDENING (EG) N r. 861/2008 VAN DE COMMISSIE van 2 september 2008 tot intrekking van Verordening (EG) nr. 634/2008 tot vaststelling van de verlaagde agrarische elementen en de aanvullende rechten bij de invoer uit Zwitserland in de Gemeenschap van bepaalde melkproducten bevattende goederen die onder Verordening (EG) nr. 3448/93 van de Raad vallen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3448/93 van de Raad van 6 december 1993 tot vaststelling van de handelsregeling voor bepaalde, door verwerking van landbouwproducten verkregen goederen ( 1 ) , en met name op artikel 7, Overwegende hetgeen volgt: (1) Bij de Overeenkomst tussen de Europese Gemeenschap en de Zwitserse Bondsstaat ( 2 ) van 26 oktober 2004 is Protocol nr. 2 bij de Overeenkomst tussen de Europese Economische Gemeenschap en de Zwitserse Bondsstaat van 22 juli 1972 vervangen door een nieuw Protocol nr. 2 betreffende bepaalde verwerkte landbouwproducten. Voor de uitvoering van dit Protocol heeft het Gemengd Comité EG-Zwitserland bij Besluit nr. 1/2008 ( 3 ) de binnenlandse referentieprijzen gewijzigd met ingang van 1 februari 2008, hetgeen leidde tot de heffing van rechten op de invoer in de Gemeenschap van bepaalde melkproducten bevattende goederen die onder Verordening (EG) nr. 3448/93 vallen. (2) Daarom zijn de verlaagde agrarische elementen en de aanvullende rechten bij de invoer in de Gemeenschap van bepaalde melkproducten bevattende goederen vastgesteld in Verordening (EG) nr. 634/2008 van de Commissie ( 4 ) . (3) Bij de uitvoering van Protocol nr. 2 heeft het Gemengd Comité EG-Zwitserland bij Besluit nr. 2/2008 ( 5 ) de binnenlandse referentieprijzen gewijzigd met ingang van 1 augustus 2008, hetgeen ertoe leidde dat de in artikel 3, lid 3, van het Protocol genoemde prijscompensatiemaatregelen werden vastgesteld op nul. Daarom worden er met ingang van die datum geen invoerrechten meer geheven op de invoer uit Zwitserland in de Gemeenschap van bepaalde melkproducten bevattende goederen die onder Verordening (EG) nr. 3448/1993 vallen. (4) Bijgevolg moet Verordening (EG) nr. 634/2008 worden ingetrokken. (5) Aangezien de referentieprijzen zoals gewijzigd overeenkomstig Protocol nr. 2 vanaf 1 augustus 2008 van toepassing zijn, moet ook de in deze verordening vervatte maatregel vanaf die datum van toepassing zijn, HEEFT DE VOLGENDE VERORDENING VASTGESTELD: Artikel 1 Verordening (EG) nr. 634/2008 wordt ingetrokken. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 augustus 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 september 2008. Voor de Commissie Günter VERHEUGEN Vicevoorzitter ( 1 ) PB L 318 van 20.12.1993, blz. 18 . ( 2 ) PB L 23 van 26.1.2005, blz. 19 . ( 3 ) PB L 69 van 13.3.2008, blz. 34 . ( 4 ) PB L 176 van 4.7.2008, blz. 3 . ( 5 ) Nog niet bekendgemaakt in het PB.",
  "source": "EUR LEX"
}