{
  "url": "http://www.w3.org/1999/xhtml\"><!--",
  "content": "L_2023182NL.01019501.xml 19.7.2023 NL Publicatieblad van de Europese Unie L 182/195 BESLUIT (EU) 2023/1486 VAN DE RAAD van 14 juli 2023 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountant van de Banca d’Italia DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de Aanbeveling van de Europese Centrale Bank van 2 juni 2023 aan de Raad van de Europese Unie met betrekking tot de externe accountants van de Banca d'Italia (ECB/2023/14) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die door de Raad van bestuur van de ECB worden aanbevolen en door de Raad van de Europese Unie worden aanvaard. (2) Het mandaat van de huidige externe accountant van de Banca d'Italia, Deloitte & Touche S.p.A., is na de audit van het boekjaar 2022 verstreken. Het is derhalve noodzakelijk om voor het boekjaar 2023 en daarna een externe accountant te benoemen. (3) De Banca d'Italia heeft Deloitte & Touche S.p.A. als externe accountant geselecteerd voor de boekjaren 2023 tot en met 2027. (4) De Raad van bestuur van de ECB heeft aanbevolen dat Deloitte & Touche S.p.A. wordt benoemd als externe accountant van de Banca d'Italia voor de boekjaren 2023 tot en met 2027. (5) Ingevolge de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 6 vervangen door: “6.   Deloitte & Touche S.p.A. wordt aanvaard als externe accountant van de Banca d'Italia voor de boekjaren 2023 tot en met 2027.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de Europese Centrale Bank. Gedaan te 14 juli 2023. Voor de Raad De voorzitter N. CALVIÑO SANTAMARÍA ( 1 ) PB C 202 van 9.6.2023, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}