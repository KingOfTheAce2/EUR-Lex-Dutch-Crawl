{
  "url": "http://www.w3.org/1999/xhtml\">",
  "content": "L_202500367NL.000101.fmx.xml Publicatieblad van de Europese Unie NL L-serie 2025/367 21.2.2025 GEDELEGEERDE VERORDENING (EU) 2025/367 VAN DE COMMISSIE van 25 november 2024 tot aanvulling van Verordening (EU) 2019/1700 van het Europees Parlement en de Raad door vaststelling van het aantal en de benaming van de variabelen voor overmatige schuldenlast, consumptie en vermogen in het domein “inkomen en levensomstandigheden” en tot wijziging van Gedelegeerde Verordening (EU) 2022/29 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1700 van het Europees Parlement en de Raad van 10 oktober 2019 tot vaststelling van een gemeenschappelijk kader voor Europese statistieken betreffende personen en huishoudens, op basis van gegevens die op individueel niveau worden verzameld door middel van steekproeven, tot wijziging van Verordeningen (EG) nr. 808/2004, (EG) nr. 452/2008 en (EG) nr. 1338/2008 van het Europees Parlement en de Raad, en tot intrekking van Verordening (EG) nr. 1177/2003 van het Europees Parlement en de Raad en Verordening (EG) nr. 577/98 van de Raad ( 1 ) , en met name artikel 6, lid 1, Overwegende hetgeen volgt: (1) Het domein “inkomen en levensomstandigheden”, als bedoeld in artikel 3, lid 1, punt b), van Verordening (EU) 2019/1700, bevat de voor het Europees Semester ( 2 ) en de Europese pijler van sociale rechten ( 3 ) vereiste informatie, met name over inkomensverdeling, armoede en sociale uitsluiting. Het verschaft ook informatie voor verschillende andere beleidslijnen van de Unie die verband houden met levensomstandigheden en armoede. (2) Overmatige schuldenlast, consumptie en welvaart zijn van cruciaal belang, met name voor de statistische afstemming van gegevens tussen het domein inkomen en levensomstandigheden en het consumptiedomein, waarbij informatie over het materiële welzijn wordt verstrekt, die niet alleen kan worden verstrekt door middel van gegevensverzameling en waarmee lacunes in de beleidsvorming kunnen worden opgevuld. De Commissie moet daarom het aantal en de benaming van de variabelen voor overmatige schuldenlast, consumptie en vermogen specificeren. (3) Om ervoor te zorgen dat aan het beleidsverzoek om betere statistieken over energiearmoede wordt voldaan, is er een grote behoefte aan het verzamelen van variabelen over energie (door huishoudens gebruikte energiebronnen en energiekosten) en daarom moet Gedelegeerde Verordening (EU) 2022/29 van de Commissie ( 4 ) worden gewijzigd. (4) Overeenkomstig artikel 6, lid 2, van Verordening (EU) 2019/1700 mag het aantal te verzamelen variabelen maximaal 5 % hoger liggen dan het aantal variabelen dat op het moment van inwerkingtreding van die verordening voor het domein “inkomen en levensomstandigheden” is verzameld, HEEFT DE VOLGENDE VERORDENING VASTGESTELD: Artikel 1 Het aantal en de benaming van de variabelen “overmatige schuldenlast, consumptie en vermogen” in het domein inkomen en levensomstandigheden zijn opgenomen in bijlage I. Artikel 2 De bijlage bij Gedelegeerde Verordening (EU) 2022/29 wordt gewijzigd overeenkomstig bijlage II bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 november 2024. Voor de Commissie De voorzitter Ursula VON DER LEYEN ( 1 ) PB L 261I van 14.10.2019, blz. 1 , ELI: http://data.europa.eu/eli/reg/2019/1700/oj . ( 2 ) Het Europees Semester is het kader van de Europese Unie voor de coördinatie van en het toezicht op het economisch en sociaal beleid. ( 3 ) PB C 428 van 13.12.2017, blz. 10 . ( 4 ) Gedelegeerde Verordening (EU) 2022/29 van de Commissie van 28 oktober 2021 tot aanvulling van Verordening (EU) 2019/1700 van het Europees Parlement en de Raad door specificatie van het aantal en de benaming van de variabelen voor het domein “inkomen en levensomstandigheden” inzake arbeidsmarkt en huisvesting, intergenerationele overdracht van baten en achterstand, huisvestingsproblemen, en het ad-hoconderwerp 2023 over de energie-efficiëntie van huishoudens ( PB L 7 van 12.1.2022, blz. 1 , ELI: http://data.europa.eu/eli/reg_del/2022/29/oj ). BIJLAGE I Aantal en benaming van de variabelen voor de zesjaarlijkse module over overmatige schuldenlast, consumptie en rijkdom in het domein inkomen en levensomstandigheden. Reeks variabelen Gedetailleerd onderwerp Identificatiecode van de variabele Naam van de variabele Overmatige schuldenlast, consumptie en vermogen Overmatige schuldenlast, inclusief redenen (14 verzamelde variabelen) HI022 Achterstallige betalingen op andere rekeningen dan die voor de woonlasten HI090 Aantal leningen (met uitzondering van hypotheken voor de aankoop van een hoofdverblijf) HI101 Leningen voor onroerend goed (incl. meubelen, apparaten en woningdecoratie en met uitzondering van hypotheken op de aankoop van een hoofdwoning) HI102 Leningen voor auto, motorfiets, caravan, busje, fiets of ander vervoermiddel HI103 Leningen voor gezondheidszorg HI104 Leningen voor onderwijs HI105 Leningen ter dekking van dagelijkse uitgaven HI106 Aantal leningen (met uitzondering van hypotheken voor de aankoop van een hoofdverblijf) HI120 Bedrag dat de afgelopen maand verschuldigd was voor leningen (met uitzondering van hypotheken op de aankoop van een hoofdverblijf) HI111 Leningen (met uitzondering van hypotheken voor de aankoop van hoofdverblijf) die worden verstrekt door een bank of een andere financiële instelling (zoals een vakbond, microkredietverstrekker) HI112 Leningen (met uitzondering van hypotheken op de aankoop van hoofdverblijf) bij een “payday loan company” (“flitsleningen”) of bij een pandhuis/cash converter HI113 Leningen (met uitzondering van hypotheken op de aankoop van een hoofdwoning) van privépersonen (zoals familie of vrienden) HI114 Leningen (met uitzondering van hypotheken op de aankoop van de hoofdwoning) met gebruikmaking van “koop nu betaal later” of een krediet- of afbetalingsregeling van de winkelier HI115 Leningen (met uitzondering van hypotheken op de aankoop van hoofdwoning) uit andere bronnen Consumptie (5 verzamelde variabelen) HC310 Levensmiddelen of dranken thuis HC320 Levensmiddelen of dranken buitenshuis HC330 Openbaar vervoer HC340 Particulier vervoer HC350 Spaargeld (in een gemiddelde maand) Vermogen, met inbegrip van woningbezit (4 verzamelde variabelen) HV010 Waarde van het hoofdverblijf HV070 Totaal nog af te lossen bedrag aan hypotheek voor het hoofdverblijf HV020 Bezit van ander onroerend goed dan het hoofdverblijf HV080 Vermogen om dezelfde levensstandaard te handhaven met behulp van spaargeld Beoordeling van eigen behoeften (1 verzamelde variabele) HS130 Minimaal maandinkomen om rond te komen BIJLAGE II In de bijlage bij Gedelegeerde Verordening (EU) 2022/29 wordt de reeks variabelen betreffende arbeidsmarkt en huisvesting vervangen door de volgende reeks variabelen: “Reeks variabelen Gedetailleerd onderwerp Identificatiecode van de variabele Naam van de variabele Arbeidsmarkt en huisvesting Kenmerken van de werkplek (4 verzamelde variabelen) PL230 Arbeid in de overheidssector of particuliere sector PW100 Tevredenheid met het werk PL260 Gewoonlijk aantal gewerkte uren per week PL130 Grootte van de lokale eenheid in voornaamste baan Beroepsstatus (2 verzamelde variabelen) PL120 Reden om minder dan 30 uur te werken PL280 Duur van registratie van werkloosheid Opleidingsniveau — details, met inbegrip van onderbroken of stopgezette studies (2 verzamelde variabelen) PE030 Jaar waarin het hoogste onderwijsniveau werd afgesloten PE050 Onderbroken of stopgezette studies Details woonomstandigheden, met inbegrip van deprivatie en huurwaarde (14 verzamelde variabelen: 12 verplichte variabelen, 2 facultatieve variabelen) HS160 Problemen met de woning: te donker, niet genoeg licht HS170 Lawaai van de buren of van de straat HC020 Grootte van de woning in m 2 HC001 Gebruikt verwarmingssysteem HC002 Belangrijkste energiebron HC007 Totale energiekosten HC080 Algehele tevredenheid met de woning HY030 Huurwaarde HH040 Lekkend dak, vochtige muren/vloeren/fundamenten of verrotte raamlijsten of vloeren HS140 Financiële last van de totale huisvestingskosten HS180 Verontreiniging, vuilafzetting of andere milieugerelateerde problemen HS190 Misdaad, geweld of vandalisme in de directe omgeving HH081 Bad of douche in woning (FACULTATIEF) HH091 Doorspoeltoilet binnenshuis dat uitsluitend wordt gebruikt door het huishouden (FACULTATIEF)” ELI: http://data.europa.eu/eli/reg_del/2025/367/oj ISSN 1977-0758 (electronic edition)",
  "source": "EUR LEX"
}