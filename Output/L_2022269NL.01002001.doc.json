{
  "url": "http://www.w3.org/1999/xhtml\">",
  "content": "L_2022269NL.01002001.xml 17.10.2022 NL Publicatieblad van de Europese Unie L 269/20 UITVOERINGSBESLUIT (EU) 2022/1954 VAN DE COMMISSIE van 12 oktober 2022 inzake de ter ondersteuning van Richtlijn 2013/53/EU van het Europees Parlement en de Raad opgestelde geharmoniseerde normen voor pleziervaartuigen en waterscooters (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 14 van Richtlijn 2013/53/EU van het Europees Parlement en de Raad ( 2 ) worden producten die in overeenstemming zijn met geharmoniseerde normen of delen ervan waarvan de referenties in het Publicatieblad van de Europese Unie zijn bekendgemaakt, geacht te voldoen aan de eisen die door die normen of delen ervan worden bestreken, zoals beschreven in artikel 4, lid 1, van Richtlijn 2013/53/EU en in bijlage I bij die richtlijn. (2) Aangezien de essentiële eisen van artikel 4, lid 1, van Richtlijn 2013/53/EU en van bijlage I bij die richtlijn strenger zijn dan die van de ingetrokken Richtlĳn 94/25/EG van het Europees Parlement en de Raad ( 3 ) , heeft de Commissie bij Uitvoeringsbesluit C(2015) 8736 ( 4 ) het Europees Comité voor normalisatie (CEN) en het Europees Comité voor elektrotechnische normalisatie (Cenelec) verzocht om geharmoniseerde normen ter ondersteuning van Richtlijn 2013/53/EU op te stellen en te herzien. (3) Bij Uitvoeringsbesluit C(2015) 8736 werd het CEN en het Cenelec ook verzocht de normen waarvan de referenties zijn bekendgemaakt in Mededeling 2018/C 209/05 van de Commissie ( 5 ) , te herzien. (4) Op basis van het verzoek in Uitvoeringsbesluit C(2015) 8736 heeft het CEN de geharmoniseerde norm EN ISO 10087:2019, betreffende een coderingssysteem voor de identificatie van pleziervaartuigen, waarvan de referentie is opgenomen in bijlage I bij Uitvoeringsbesluit (EU) 2019/919 van de Commissie ( 6 ) . , herzien. Dit heeft geleid tot de vaststelling van de geharmoniseerde norm EN ISO 10087:2022 betreffende een coderingssyteem voor de identificatie van pleziervaartuigen. (5) Samen met het CEN is de Commissie nagegaan of die geharmoniseerde norm voldoet aan het in Uitvoeringsbesluit C(2015) 8736 geformuleerde verzoek. (6) De norm EN ISO 10087:2022 voldoet aan de eisen die zij beoogt te bestrijken en die zijn vastgesteld in artikel 4, lid 1, van Richtlijn 2013/53/EU en in deel A van bijlage I bij die richtlijn. Daarom moet de referentie van die norm worden bekendgemaakt in het Publicatieblad van de Europese Unie . (7) Norm EN ISO 10087:2022 vervangt norm EN ISO 10087:2019. Het referentienummer van de geharmoniseerde norm EN ISO 10087:2019 moet daarom uit het Publicatieblad van de Europese Unie worden geschrapt. (8) Om fabrikanten voldoende tijd te geven om hun producten aan te passen aan de herziene versie van geharmoniseerde norm EN ISO 10087:2019, is het noodzakelijk om de schrapping van de verwijzing naar die norm uit te stellen. (9) Ter wille van de duidelijkheid en een rationele ordening van de tekst moet een volledige lijst van de referenties van de geharmoniseerde normen die ter ondersteuning van Richtlijn 2013/53/EU zijn opgesteld en die aan de eisen voldoen die ze beogen te bestrijken, in één handeling worden bekendgemaakt. De referenties van de geharmoniseerde normen die ter ondersteuning van Richtlijn 2013/53/EU zijn opgesteld, worden thans bekendgemaakt bij Uitvoeringsbesluit (EU) 2019/919 en Mededeling 2018/C 209/05. (10) Uitvoeringsbesluit (EU) 2019/919 is herhaaldelijk ingrijpend gewijzigd. Ter wille van de duidelijkheid en de overzichtelijkheid, en aangezien dat uitvoeringsbesluit verder moet worden gewijzigd, moet dat uitvoeringsbesluit worden vervangen. (11) Veel van de referenties van geharmoniseerde normen die bij Mededeling 2018/C 209/05 zijn bekendgemaakt, zijn inmiddels ingetrokken. Bij Uitvoeringsbesluit (EU) 2019/919 is geregeld dat de resterende referentienummers van geharmoniseerde normen die bij die mededeling zijn bekendgemaakt, worden geschrapt. Ter wille van de duidelijkheid en de overzichtelijkheid moet Mededeling 2018/C 209/05 worden ingetrokken. Om fabrikanten voldoende tijd te geven om hun producten aan de herziene versies van de betrokken normen aan te passen, moet Mededeling 2018/C 209/05 van toepassing blijven tot de datum waarop de referenties van de betrokken geharmoniseerde normen in die mededeling worden ingetrokken. Door naleving van een geharmoniseerde norm wordt vanaf de datum van bekendmaking van de referentie van deze norm in het Publicatieblad van de Europese Unie een vermoeden van conformiteit gevestigd met de overeenkomstige essentiële eisen die in de harmonisatiewetgeving van de Unie zijn opgenomen. Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 De in bijlage I bij dit besluit vermelde referenties van de ter ondersteuning van Richtlijn 2013/53/EU opgestelde geharmoniseerde normen voor pleziervaartuigen en waterscooters worden hierbij bekendgemaakt in het Publicatieblad van de Europese Unie . Artikel 2 Uitvoeringsbesluit (EU) 2019/919 wordt ingetrokken. Artikel 3 Mededeling 2018/C 209/05 wordt ingetrokken. Zij blijft evenwel van toepassing voor de referenties van de in bijlage II bij dit besluit vermelde geharmoniseerde normen tot de in die bijlage vastgelegde datum van schrapping van die referenties. Artikel 4 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 12 oktober 2022. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2013/53/EU van het Europees Parlement en de Raad van 20 november 2013 betreffende pleziervaartuigen en waterscooters en tot intrekking van Richtlijn 94/25/EG ( PB L 354 van 28.12.2013, blz. 90 ). ( 3 ) Richtlijn 94/25/EG van het Europees Parlement en de Raad van 16 juni 1994 inzake de onderlinge aanpassing van de wettelijke en bestuursrechtelijke bepalingen van de lidstaten met betrekking tot pleziervaartuigen ( PB L 164 van 30.6.1994, blz. 15 ). ( 4 ) Uitvoeringsbesluit C(2015) 8736 van de Commissie van 15 december 2015 betreffende een normalisatieverzoek aan het Europees Comité voor normalisatie en het Europees Comité voor elektrotechnische normalisatie met betrekking tot pleziervaartuigen en waterscooters ter ondersteuning van Richtlijn 2013/53/EU van het Europees Parlement en de Raad van 20 november 2013 betreffende pleziervaartuigen en waterscooters en tot intrekking van Richtlĳn 94/25/EG. ( 5 ) Mededeling van de Commissie in het kader van de uitvoering van Richtlijn 2013/53/EU van het Europees Parlement en de Raad betreffende pleziervaartuigen en waterscooters en tot intrekking van Richtlijn 94/25/EG (Bekendmaking van titels en referentienummers van geharmoniseerde normen in het kader van de harmonisatiewetgeving van de Unie) ( PB C 209 van 15.6.2018, blz. 137 ). ( 6 ) Uitvoeringsbesluit (EU) 2019/919 van de Commissie van 4 juni 2019 inzake de ter ondersteuning van Richtlijn 2013/53/EU van het Europees Parlement en de Raad opgestelde geharmoniseerde normen voor pleziervaartuigen en waterscooters ( PB L 146 van 5.6.2019, blz. 106 ). BIJLAGE I Nr. Referentie van de norm 1. EN ISO 6185-1:2018 Opblaasbare boten — Deel 1: Boten met een maximaal motorvermogen van 4,5 kW (ISO 6185-1:2001) 2. EN ISO 6185-2:2018 Opblaasbare boten — Deel 2: Boten met een maximaal motorvermogen van 4,5 kW tot en met 15 kW (ISO 6185-2:2001) 3. EN ISO 6185-3:2018 Opblaasbare boten — Deel 3: Boten met een romplengte kleiner dan 8 m en een maximaal motorvermogen van 15 kW en groter (ISO 6185-3:2014) 4. EN ISO 6185-4:2018 Opblaasbare boten — Deel 4: Boten met een totale lengte tussen 8 m en 24 m met een motorvermogen van 15 kW of meer (ISO 6185-4:2011, Gecorrigeerde versie van 2014-08-01) 5. EN ISO 7840:2021 Kleine vaartuigen — Brandbestendige brandstofslangen (ISO 7840:2021) 6. EN ISO 8099-1:2018 Kleine vaartuigen — Afvalsystemen — Deel 1: Opslag van afvalwater (ISO 8099-1: 2018) 7. EN ISO 8099-2:2021 Kleine vaartuigen — Afvalsystemen — Deel 2: Systemen voor behandeling van afvalwater (ISO 8099-2:2020) 8. EN ISO 8469:2021 Kleine vaartuigen — Niet-brandbestendige brandstofslangen (ISO 8469:2021) 9. EN ISO 8665:2017 Kleine vaartuigen — Zuigermotoren met inwendige verbranding voor scheepsvoortstuwing — Meting en opgave van het vermogen (ISO 8665:2006) 10. EN ISO 8666:2020 Kleine vaartuigen — Hoofdgegevens (ISO 8666:2020) EN ISO 8666:2020/A11:2021 11. EN ISO 8846:2017 Pleziervaartuigen — Elektrische apparatuur — Bescherming tegen ontbranding van omringende brandbare gassen (ISO 8846:1990) 12. EN ISO 8847:2021 Kleine vaartuigen — Stuurinrichting — Kabel- en katrolsystemen (ISO 8847:2021) 13. EN ISO 8848:2017 Pleziervaartuigen — Afstandbesturingssystemen (ISO 8848:1990) 14. EN ISO 8849:2021 Kleine vaartuigen — Elektrisch aangedreven lenspompen (ISO 8849:2020) 15. EN ISO 9093:2021 Kleine vaartuigen — Buitenboordkranen en rompdoorvoeren (ISO 9093:2020) 16. EN ISO 9094:2017 Kleine vaartuigen — Brandbescherming (ISO 9094:2015) 17. EN ISO 10087:2022 Pleziervaartuigen — Vaartuig-identificatie — Coderingssysteem (ISO 10087:2022) 18. EN ISO 10088:2017 Pleziervaartuigen — Vast ingebouwde brandstofsystemen (ISO 10088:2013) 19. EN ISO 10133:2017 Pleziervaartuigen — Elektrische systemen — Gelijkstroominstallaties met extra laagspanning (ISO 10133:2012) 20. EN ISO 10239:2017 Pleziervaartuigen — Systemen voor vloeibaar petroleumgas (LPG) (ISO 10239:2014) 21. EN ISO 10592:2017 Pleziervaartuigen — Hydraulische stuursystemen (ISO 10592:1994) 22. EN ISO 11105:2020 Pleziervaartuigen — Ventilatie van ruimten met een benzinemotor en/of een benzinetank (ISO 11105:2020) 23. EN ISO 11192:2018 Kleine vaartuigen — Grafische symbolen (ISO 11192:2005) 24. EN ISO 11547:2018 Kleine vaartuigen — Bescherming tegen het starten onder belasting (ISO 11547:1994) 25. EN ISO 11592-1:2016 Pleziervaartuigen — Bepaling van het maximale voortstuwingsvermogen — Deel 1: Pleziervaartuigen met een lengte van minder dan 8 m (ISO 11592-1:2016) 26. EN ISO 11592-2:2021 Pleziervaartuigen — Bepaling van het maximale voortstuwingsvermogen — Deel 2: Pleziervaartuigen met een romplengte tussen 8 m en 24 m (ISO 11592-2:2021) 27. EN ISO 11812:2018 Kleine vaartuigen — Waterdichte en snel zelflozende kuipen (ISO 11812:2001) 28. EN ISO 12215-1:2018 Pleziervaartuigen — Rompconstructie en verbanddelen — Deel 1: Materialen: Onder warmte uithardende harsen, glasvezelversterking, referentielaminaat (ISO 12215-1:2000) 29. EN ISO 12215-2:2018 Kleine vaartuigen — Rompconstructie en verbanddelen — Deel 2: Materialen: Kernmaterialen voor sandwichconstructies, ingesloten materialen (ISO 12215-2:2002) 30. EN ISO 12215-3:2018 Kleine vaartuigen — Rompconstructie en verbanddelen — Deel 3: Materialen: Staal, aluminiumlegeringen, hout, overige materialen (ISO 12215-3:2002) 31. EN ISO 12215-4:2018 Kleine vaartuigen — Rompconstructie en verbanddelen — Deel 4: Werkplaats en productie (ISO 12215-4:2002) 32. EN ISO 12215-5:2019 Kleine vaartuigen — Rompconstructie en verbanddelen — Deel 5: Ontwerpdrukken voor enkelrompsvaartuigen, ontwerpspanningen, vaststelling van de verbanddelen (ISO 12215-5:2019) 33. EN ISO 12215-6:2018 Pleziervaartuigen — Rompconstructie en verbanddelen — Deel 6: Constructieplan en -details (ISO 12215-6:2008) 34. EN ISO 12215-8:2018 Pleziervaartuigen — Rompconstructie en verbanddelen — Deel 8: Roeren (ISO 12215-8:2009 met inbegrip van Cor.1:2010) 35. EN ISO 12215-9:2018 Pleziervaartuigen — Rompconstructie en verbanddelen — Deel 9: Tuigagebevestiging voor zeilboten (ISO 12215-9:2012) 36. EN ISO 12216:2018 Kleine vaartuigen — Ramen, patrijspoorten, luiken, stormdeksels en deuren — Sterkte- en waterdichtheidseisen (ISO 12216:2002) 37. EN ISO 12217-1:2017 Kleine vaartuigen — Beoordeling en classificatie van stabiliteit en drijfvermogen — Deel 1: Boten anders dan zeilboten met een romplengte groter dan of gelijk aan 6 m (ISO 12217-1:2015) 38. EN ISO 12217-2:2017 Kleine vaartuigen — Beoordeling en classificatie van stabiliteit en drijfvermogen — Deel 2: Zeilboten met een romplengte groter dan of gelijk aan 6 m (ISO 12217-2:2015) 39. EN ISO 12217-3:2017 Kleine vaartuigen — Beoordeling en classificatie van stabiliteit en drijfvermogen — Deel 3: Boten met een romplengte minder dan 6 m (ISO 12217-3:2015) 40. EN ISO 13297:2018 Pleziervaartuigen — Elektrische systemen — Wisselstroominstallaties (ISO 13297:2014) 41. EN ISO 13590:2018 Kleine vaartuigen — Waterscooters — Eisen voor de constructie en de systeeminstallatie (ISO 13590:2003) 42. EN ISO 13929:2017 Pleziervaartuigen — Besturingssystemen — Besturing met tandheugelsysteem (ISO 13929:2001) 43. EN ISO 14509-1:2018 Kleine vaartuigen — Luchtgeluid uitgestraald door pleziervaartuigen met motoraandrijving — Deel 1: Passage meetprocedures (ISO 14509-1:2008) 44. EN ISO 14509-3:2018 Kleine vaartuigen — Luchtgeluid uitgestraald door pleziervaartuigen met motoraandrijving — Deel 3: Geluidbepaling door gebruik van de berekening en metingen van procedures (ISO 14509-3:2009) 45. EN ISO 14895:2016 Kleine vaartuigen — Kooktoestellen voor vloeibare brandstoffen en verwarmingstoestellen (ISO 14895:2016) 46. EN ISO 14945:2021 Kleine vaartuigen — Plaatje van de bouwer (ISO 14945:2021) 47. EN ISO 14946:2021 Kleine vaartuigen — Maximum laadvermogen (ISO 14946:2021) 48. EN ISO 15083:2018 Kleine vaartuigen — Lenspompsysteem (ISO 15083:2003) 49. EN ISO 15084:2018 Kleine vaartuigen — Ankeren, meren en slepen — Sterke punten (ISO 15084:2003) 50. EN ISO 15085:2003 Kleine vaartuigen — Preventie van “man overboord” en berging (ISO 15085:2003) EN ISO 15085:2003/A1:2009 EN ISO 15085:2003/A2:2018 51. EN ISO 15584:2017 Pleziervaartuigen — Binnenboord benzinemotoren — Op de motor gemonteerde onderdelen van het brandstof- en elektrisch systeem (ISO 15584:2001) 52. EN 15609:2021 LPG-uitrusting en toebehoren — LPG-voortstuwingssystemen voor boten, jachten en andere vaartuigen — Installatievereisten 53. EN ISO 16147:2021 Kleine vaartuigen — Binnenboord dieselmotoren — Op de motor gemonteerde onderdelen van het brandstof-, olie- en elektrisch systeem (ISO 16147:2020) 54. EN ISO 16180:2018 Kleine vaartuigen — Navigatielichten — Installatie en plaatsing (ISO 16180:2013) 55. EN ISO 16315:2016 Pleziervaartuigen — Elektrisch voortstuwingssysteem (ISO 16315:2016) 56. EN ISO 18854:2015 Kleine vaartuigen — Zuigermotoren met inwendige verbranding uitlaat emissiemeting — Bepaling van gas- en partikeluitstoot door de uitlaat op de proefstand (ISO 18854:2015) 57. EN ISO 19009:2015 Kleine vaartuigen — Elektrische navigatielichten — Prestaties van LED lampen (ISO 19009: 2015) 58. EN ISO 21487:2018 Kleine vaartuigen — Vast ingebouwde benzine- en dieselbrandstoftanks (ISO 21487:2012 met inbegrip van wijz.1:2014 en wijz.2:2015) 59. EN ISO 23411:2021 Kleine vaartuigen — Stuurwielen (ISO 23411:2020) 60. EN ISO 25197:2018 Pleziervaartuigen — Elektrische/elektronisch controlesysteem voor sturing, shift en gashendel (ISO 25197:2012, met inbegrip van wijz.1:2014) 61. EN 60092-507:2015 Elektrische installaties aan boord van schepen — Deel 507: Kleine vaartuigen (IEC 60092-507:2014) BIJLAGE II Nr. Referentie van de norm Datum van intrekking 1. EN ISO 7840:2018 Kleine vaartuigen — Brandbestendige brandstofslangen (ISO 7840:2013) 27 februari 2023 2. EN ISO 8469:2018 Kleine vaartuigen — Niet-brandbestendige brandstofslangen (ISO 8469:2013) 27 februari 2023 3. EN ISO 8666:2018 Kleine vaartuigen — Hoofdgegevens (ISO 8666:2016) 29 december 2023 4. EN ISO 8847:2017 Pleziervaartuigen — Stuurinrichting — Kabel- en katrolsystemen (ISO 8847:2004) 10 september 2023 5. EN ISO 9093-1:2018 Kleine vaartuigen — Buitenboordkranen en rompdoorvoeren — Deel 1: Delen van metaal (ISO 9093-1:1994) 27 februari 2023 6. EN ISO 9093-2:2018 Kleine vaartuigen — Buitenboordkranen en rompdoorvoeren — Deel 2: Niet-metalen delen (ISO 9093-2:2002) 27 februari 2023 7. EN ISO 9775:2017 Kleine vaartuigen — Afstandbesturingssystemen voor enkelvoudige buitenboordmotoren met een vermogen van 15 kW tot 40 kW (ISO 9775:1990) 27 februari 2023 8. EN ISO 10087:2019 Pleziervaartuigen — Vaartuig-identificatie en Coderingssysteem 17 april 2024 9. EN 15609:2012 LPG-uitrusting en toebehoren — LPG-voortstuwingssystemen voor boten, jachten en andere vaartuigen 29 december 2023 10. EN ISO 15652:2017 Kleine vaartuigen — Afstandbesturingssystemen voor boten met waterstraalaandrijving (ISO 15652:2003) 27 februari 2023 11. EN ISO 16147:2017 Kleine vaartuigen — Binnenboord dieselmotoren — Op de motor gemonteerde onderdelen van het brandstof- en elektrisch systeem (ISO 16147:2002, A1:2013) 27 februari 2023",
  "source": "EUR LEX"
}