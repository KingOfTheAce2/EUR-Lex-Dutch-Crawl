{
  "url": "http://www.w3.org/1999/xhtml\">",
  "content": "L_2017226NL.01002401.xml 1.9.2017 NL Publicatieblad van de Europese Unie L 226/24 UITVOERINGSVERORDENING (EU) 2017/1516 VAN DE COMMISSIE van 31 augustus 2017 tot 276e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al-Qa'ida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al-Qai'da ( 1 ) , en met name artikel 7, lid 1, onder a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Op 27 augustus 2017 heeft het Sanctiecomité van de Veiligheidsraad van de Verenigde Naties besloten tot wijziging van één vermelding op de lijst van personen, groepen en entiteiten waarvan de tegoeden en economische middelen dienen te worden bevroren. Bijlage I bij Verordening (EG) nr. 881/2002 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 augustus 2017. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding op de lijst „Natuurlijke personen”: „Kevin Guiavarch. Geboortedatum: 12.3.1993. Geboorteplaats: Parijs, Frankrijk. Nationaliteit: Frans. Overige beschrijving: verblijft sinds 2012 in Syrië. Datum van aanwijzing bedoeld in artikel 7 quinquies, lid 2, onder i): 23.9.2014.” vervangen door: „Kevin Jordan Axel Guiavarch. Geboortedatum: 12.3.1993. Geboorteplaats: Parijs, Frankrijk. Nationaliteit: Frans. Paspoortnummer: Frans nr. 12CP63882.3FRA, afgegeven op 31.7.2012 (geldig tot 30.7.2022). Nationaal identificatienummer: Franse nationale identiteitskaart 070275Q007873, afgegeven op 16.2.2007 (geldig tot 15.2.2017). Adres: a) Grenoble, Frankrijk (verblijf van 1993 tot 2012); b) Syrische Arabische Republiek (verblijf tussen 2012 en 2016); c) Turkije (van juni 2016 tot januari 2017); d) Frankrijk (in hechtenis sinds januari 2017). Overige beschrijving: datum van aanwijzing bedoeld in artikel 7 quinquies, lid 2, onder i): 23.9.2014.”.",
  "source": "EUR LEX"
}