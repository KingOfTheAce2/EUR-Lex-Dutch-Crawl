{
  "url": "http://www.w3.org/1999/xhtml\">",
  "content": "L_2020343NL.01000701.xml 16.10.2020 NL Publicatieblad van de Europese Unie L 343/7 BESLUIT (EU) 2020/1487 VAN DE RAAD van 6 oktober 2020 betreffende het namens de Europese Unie in het Gemengd Comité van de EER in te nemen standpunt over een wijziging van Protocol 31 bij de EER-overeenkomst betreffende samenwerking op specifieke gebieden buiten de vier vrijheden (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (hierna “de EER-overeenkomst” genoemd) is op 1 januari 1994 in werking getreden. (2) Overeenkomstig artikel 98 van de EER-overeenkomst kan Protocol 31 bij de EER-overeenkomst (“Protocol 31”) bij besluit van het Gemengd Comité van de EER worden gewijzigd. (3) Protocol 31 bevat bepalingen betreffende samenwerking op specifieke gebieden buiten de vier vrijheden. (4) Het is wenselijk om de samenwerking tussen de partijen bij de EER-overeenkomst bij uit de algemene begroting van de Europese Unie gefinancierde acties met betrekking tot de werking en ontwikkeling van de interne markt voor goederen en diensten voort te zetten. (5) Protocol 31 moet derhalve worden gewijzigd om die uitgebreide samenwerking met ingang van 1 januari 2020 mogelijk te maken. (6) Het standpunt van de Unie in het Gemengd Comité van de EER moet worden gebaseerd op het ontwerpbesluit van het Gemengd Comité van de EER, HEEFT HET VOLGENDE BESLUIT VASTGESTELD: Artikel 1 Het namens de Unie in het Gemengd Comité van de EER in te nemen standpunt inzake de voorgestelde wijziging van Protocol 31 bij de EER-overeenkomst betreffende samenwerking op specifieke gebieden buiten de vier vrijheden wordt gebaseerd op het ontwerpbesluit van het Gemengd Comité van de EER ( 3 ) . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 6 oktober 2020. Voor de Raad De voorzitter M. ROTH ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Zie document ST 10130/20 op http://register.consilium.europa.eu",
  "source": "EUR LEX"
}