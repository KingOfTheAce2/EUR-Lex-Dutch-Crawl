{
  "url": "http://www.w3.org/1999/xhtml\">",
  "content": "L_2011335NL.01008301.xml 17.12.2011 NL Publicatieblad van de Europese Unie L 335/83 UITVOERINGSBESLUIT 2011/848/GBVB VAN DE RAAD van 16 december 2011 tot uitvoering van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo ( 1 ) , en met name artikel 6, Overwegende hetgeen volgt: (1) De Raad heeft op 20 december 2010 Besluit 2010/788/GBVB betreffende beperkende maatregelen tegen de Democratische Republiek Congo vastgesteld. (2) Het comité van de Veiligheidsraad, dat is ingesteld krachtens Resolutie 1533 (2004) van de Veiligheidsraad van de Verenigde Naties inzake de Democratische Republiek Congo, heeft op 12 oktober en 28 november 2011 de lijst van personen en entiteiten waarvoor beperkende maatregelen gelden, geactualiseerd. (3) De bijlage bij Besluit 2010/788/GBVB moet dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 De in de bijlage bij dit besluit genoemde personen worden toegevoegd aan de lijst in de bijlage bij Besluit 2010/788/GBVB. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 16 december 2011. Voor de Raad De voorzitter T. NALEWAJK ( 1 ) PB L 336 van 21.12.2010, blz. 30 . BĲLAGE Personen als bedoeld in artikel 1 Naam Alias Geboortedatum/ geboorteplaats Informatie ter identificatie Redenen Datum van aanwijzing Jamil MUKULU Professor Musharaf Steven Alirabaki David Kyagulanyi Musezi Talengelanimiro Mzee Tutu Abdullah Junjuaka Alilabaki Kyagulanyi 1965 Andere geboortedatum: 1 januari 1964 Ntoke Village, Ntenjeru Sub County, Kayunga District, Uganda Ugandese nationaliteit Hoofd van de Alliantie van democratische krachten (Allied Democratic Forces — ADF) Commandant van de Alliantie van democratische krachten Volgens inlichtingen uit open bronnen en officiële rapporten, waaronder de rapporten van de Groep deskundigen van het Sanctiecomité DRC van de VN-Veiligheidsraad, is de heer Jamil Mukulu de militaire aanvoerder van de Alliantie van democratische krachten (ADF), een buitenlandse gewapende groepering die actief is in de DRC en de ontwapening en vrijwillige repatriëring of hervestiging van ADF-strijders belemmert, zoals beschreven in punt 4 (b) van Resolutie 1857 (2008). 12.10.2011 Hussein Muhammad Nicolas Luumu Talengelanimiro De Groep deskundigen van het Sanctiecomité DRC van de VN-Veiligheidsraad heeft gerapporteerd dat Jamil Mukulu leiding en materiële steun heeft gegeven aan de ADF, een gewapende groepering die actief is op het grondgebied van de DRC. Volgens verscheidene bronnen, waaronder de rapporten van de Groep deskundigen van het Sanctiecomité DRC van de VN-Veiligheidsraad, is Jamil Mukulu ook invloed blijven uitoefenen op het beleid; hij heeft de ADF gefinancierd en hij is rechtstreeks het commando blijven voeren over, en de activiteiten blijven controleren van de ADF-strijdkrachten ter plaatse; hij ziet tevens toe op de contacten met internationale terreurnetwerken. Ntabo Ntaberi SHEKA 4 april 1976 Walikale, Democratische Republiek Congo Congolese nationaliteit Opperbevelhebber, Nduma Defensie Congo, Mai Mai Sheka-groepering Ntabo Ntaberi Sheka, opperbevelhebber van de politieke vleugel van de Mai Mai Sheka, is de politieke leider van een Congolese gewapende groepering die de ontwapening, demobilisatie of herintegratie van strijders belemmert. De Mai Mai Sheka is een in Congo gebaseerde militie die opereert vanuit bases in Walikale, in het oosten van de DRC. De Mai Mai Sheka-militie heeft aanvallen uitgevoerd op mijnen in het oosten van de DRC; zij heeft de mijnen van Bisiye in handen genomen en perst de lokale bevolking af. Ntabo Ntaberi Sheka heeft ook ernstige schendingen van het internationaal recht begaan waarbij kinderen het doelwit waren. Ntabo Ntaberi Sheka plande en beval een reeks aanvallen van 30 juli tot 2 augustus 2010 in Walikale, om plaatselijke bevolkingsgroepen die van collaboratie met het Congolese regeringsleger waren beschuldigd, te straffen. Tijdens de aanvallen werden kinderen verkracht en ontvoerd; zij moesten dwangarbeid verrichten en moesten een wrede, onmenselijke of onterende behandeling ondergaan. Tevens worden jongens onder dwang door de Mai Mai Sheka-militie gerekruteerd; in haar rangen bevinden zich kinderen uit ronselacties. 28.11.2011",
  "source": "EUR LEX"
}