{
  "url": "http://www.w3.org/1999/xhtml\"><!--",
  "content": "L_2021393NL.01001301.xml 8.11.2021 NL Publicatieblad van de Europese Unie L 393/13 UITVOERINGSRICHTLIJN (EU) 2021/1927 VAN DE COMMISSIE van 5 november 2021 tot wijziging van de bijlagen I en II bij Richtlijn 66/402/EEG van de Raad wat betreft voorwaarden voor zaden van hybriden van tarwe die zijn geproduceerd door middel van cytoplasmatische mannelijke steriliteit (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 66/402/EEG van de Raad van 14 juni 1966 betreffende het in de handel brengen van zaaigranen ( 1 ) , en met name artikel 21 ter, Overwegende hetgeen volgt: (1) Bij Richtlijn 66/402/EEG zijn regels vastgesteld voor de productie en het in de handel brengen van zaaigranen in de Unie. Met betrekking tot zaaizaad van hybriden van tarwe zijn kruising en chemische hybridisatie de enige technieken voor de productie van hybride zaad waarin die richtlijn voorziet. (2) In de afgelopen jaren is cytoplasmatische mannelijke steriliteit (CMS) wereldwijd echter aanvaard als kweektechniek voor de teelt van hybriden van zaaigraanrassen. Voor gerst zijn reeds relevante regels betreffende de productietechniek CMS in werking, aangezien de productie van hybride zaaizaden met CMS al sinds enkele jaren in de praktijk wordt gebracht. (3) Gerst en tarwe zijn zelfbestuivend en worden geteeld in een mengteeltsysteem. Gezien de technische overeenkomsten tussen de productie van zaaizaad van hybriden van gerst en tarwe en de behoeften van de gebruikers van hybride zaaizaad, is het wenselijk om voor zaaizaad van hybriden van tarwe voorwaarden vast te stellen die vergelijkbaar zijn met de voorwaarden voor zaaizaad van hybriden van gerst. Uit ervaring is gebleken dat, wanneer de CMS-techniek wordt toegepast, voor het specifieke mengteeltsysteem van hybride tarwesoorten als Triticum aestivum subsp. aestivum , Triticum turgidum subsp . durum of Triticum aestivum subsp. spelta dat in het veld wordt toegepast, in combinatie met de weergerelateerde risico’s tijdens de bloeiperiode, een verlaging van de raszuiverheidsnorm tot 85 % noodzakelijk is om in minder gunstige weersomstandigheden een stabiele zaadproductie mogelijk te maken. Derhalve is het wenselijk voor met CMS geproduceerde zaaizaden van hybride tarwe een lager niveau van raszuiverheid toe te staan dan voor andere hybriden vereist is. (4) Uit de ervaring met andere zaaizaden van met CMS geproduceerde hybriden is gebleken dat het belangrijk is om de geldende technische voorschriften aan het begin van een nieuw productieschema te testen. De voorschriften voor rassen moeten derhalve tijdelijk van toepassing zijn tot en met 31 augustus 2029, teneinde kwekers in staat te stellen zich aan te passen aan de teelt van hybride tarwe in een mengteeltsysteem. Een dergelijke aanpak is noodzakelijk om eventuele aan dit teeltschema verbonden risico’s tot een minimum te beperken en landbouwers te voorzien van een nieuwe soort tarweras. Die termijn moet voldoende zijn om kwekers en certificeringsdiensten in staat te stellen de nodige kennis te vergaren voor de toepassing van de technische voorschriften voor de teelt van zaden van hybride tarwe en die voorschriften te herzien. (5) Teneinde de Commissie en de lidstaten in staat te stellen de nodige kennis te vergaren over de toepassing van CMS en om tijd te gunnen voor de herziening van de desbetreffende regels, moet de verantwoordelijke certificeringsdienst tot en met 28 februari 2030 elk jaar bij de Commissie en de overige lidstaten verslag uitbrengen over de resultaten van het voorgaande jaar wat betreft de hoeveelheid geproduceerde hybride zaden en het percentage van de partijen zaden dat is afgewezen wegens ontoereikende kwaliteitsparameters. (6) De bijlagen I en II bij Richtlijn 66/402/EEG moeten daarom dienovereenkomstig worden gewijzigd. (7) De in deze richtlijn vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE RICHTLIJN VASTGESTELD: Artikel 1 Wijziging van Richtlijn 66/402/EEG De bijlagen I en II bij Richtlijn 66/402/EEG worden gewijzigd overeenkomstig de bijlage bij deze richtlijn. Artikel 2 Omzetting 1.   De lidstaten moeten uiterlijk op 31 augustus 2022 de nodige wettelijke en bestuursrechtelijke bepalingen vaststellen en bekendmaken om aan deze richtlijn te voldoen. Zij delen de Commissie de tekst van die bepalingen onmiddellijk mee. Zij passen die bepalingen toe vanaf 1 september 2022 tot en met 31 augustus 2029. Wanneer de lidstaten die bepalingen aannemen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Inwerkingtreding Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 4 Adressaten Deze richtlijn is gericht tot de lidstaten. Gedaan te Brussel, 5 november 2021. Voor de Commissie De voorzitter Ursula VON DER LEYEN ( 1 ) PB 125 van 11.7.1966, blz. 2309 . BĲLAGE De bijlagen I en II bij Richtlijn 66/402/EEG worden als volgt gewijzigd: 1) Bijlage I wordt als volgt gewijzigd: a) de eerste zin van punt 5 wordt vervangen door: “Gewassen voor de productie van gecertificeerd zaad van hybriden van Avena nuda , Avena sativa , Avena strigosa , Oryza sativa en zelfbestuivende xTriticosecale en gewassen voor de productie van gecertificeerd zaad van hybriden van Hordeum vulgare , Triticum aestivum subsp . aestivum , Triticum aestivum subsp . spelta en Triticum turgidum subsp . durum door middel van een andere techniek dan cytoplasmatische mannelijke steriliteit (CMS)”; b) tussen de punten 5 bis en 6 wordt het volgende punt ingevoegd: “5 ter. Gewassen voor de productie van basiszaad en gecertificeerd zaad van hybriden van Triticum aestivum subsp . aestivum, Triticum aestivum subsp . spelta en Triticum turgidum subsp . durum door middel van de CMS-techniek: a) Het gewas moet voldoen aan de onderstaande normen betreffende de afstand tot dicht in de buurt gelegen bestuivingsbronnen die tot ongewenste vreemdbestuiving kunnen leiden: Gewassen Minimumafstand Voor de vrouwelijke kruisingspartner (met CMS) voor de productie van basiszaad 300  m Voor de productie van gecertificeerd zaad 25  m b) Het gewas moet voldoende rasecht en raszuiver zijn wat de kenmerken van de kruisingspartners betreft. Het gewas moet in het bijzonder voldoen aan de volgende normen: i) Het percentage aan planten die duidelijk rasafwijkend zijn, mag niet meer bedragen dan: — voor de gewassen voor de productie van basiszaad: 0,1 % voor de instandhouder en de hersteller en 0,3 % voor de vrouwelijke kruisingspartner (met CMS); — voor de gewassen voor de productie van gecertificeerd zaad: 0,3 % voor de hersteller en 0,6 % voor de vrouwelijke kruisingspartner (met CMS) en 1 % voor het geval de vrouwelijke kruisingspartner (met CMS) een enkele hybride is. ii) De mannelijke steriliteit van de vrouwelijke kruisingspartner bedraagt ten minste: — 99,7 % voor gewassen voor de productie van basiszaad; — 99 % voor gewassen voor de productie van gecertificeerd zaad. iii) De naleving van de eisen van de punten i) en ii) wordt via officiële nacontroles onderzocht. c) Gecertificeerd zaad mag in gemengde teelt worden geproduceerd van een vrouwelijke, mannelijke steriele kruisingspartner met een mannelijke kruisingspartner die de fertiliteit herstelt. De verantwoordelijke certificeringsdienst brengt tegen 28 februari van elk jaar bij de Commissie en de andere lidstaten verslag uit van de resultaten van het voorgaande jaar wat betreft de hoeveelheid geproduceerde hybride zaden, de overeenstemming van de veldkeuringen met de respectieve eisen, het percentage van de partijen zaden dat is afgewezen wegens ontoereikende kwaliteitsparameters en alle verdere informatie die deze afwijzing rechtvaardigt. Deze rapportageverplichting is van toepassing tot en met 28 februari 2030.”. 2) Punt 1 van bijlage II wordt als volgt gewijzigd: a) deel C wordt vervangen door: “C. Hybriden van Avena nuda, Avena sativa, Avena strigosa, Hordeum vulgare, Oryza sativa, Triticum aestivum subsp . aestivum, Triticum aestivum subsp . spelta, Triticum turgidum subsp . durum en zelfbestuivende xTriticosecale De minimale raszuiverheid van zaad van de categorie “gecertificeerd zaad” moet 90 % bedragen. Voor Hordeum vulgare, Triticum aestivum subsp . aestivum, Triticum aestivum subsp . spelta en Triticum turgidum subsp . durum die met CMS is geproduceerd, bedraagt deze 85 %. Andere onzuiverheden dan de hersteller mogen niet meer dan 2 % bedragen. De minimale raszuiverheid wordt gecontroleerd via officiële nacontroles op een adequaat gedeelte van de zaadmonsters. De verantwoordelijke certificeringsdienst brengt tegen 28 februari van elk jaar bij de Commissie en de andere lidstaten verslag uit van de resultaten van het voorgaande jaar wat betreft de hoeveelheid geproduceerde hybride zaden van Triticum aestivum subsp. aestivum , Triticum aestivum subsp. spelta en Triticum turgidum subsp. durum en het percentage van de partijen zaden dat is afgewezen wegens ontoereikende kwaliteitsparameters, de resultaten van de nacontrole en alle verdere informatie die deze afwijzing rechtvaardigt. Deze rapportageverplichting is van toepassing tot en met 28 februari 2030.”; b) de titel van deel E wordt vervangen door: “E. Hybriden van Secale cereale en CMS-hybriden van Hordeum vulgare, Triticum aestivum subsp . aestivum, Triticum aestivum subsp . spelta en Triticum turgidum subsp . durum ”.",
  "source": "EUR LEX"
}