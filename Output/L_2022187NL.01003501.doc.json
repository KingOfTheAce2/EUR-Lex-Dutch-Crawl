{
  "url": "http://www.w3.org/1999/xhtml\"><!--",
  "content": "L_2022187NL.01003501.xml 14.7.2022 NL Publicatieblad van de Europese Unie L 187/35 BESLUIT (EU) 2022/1212 VAN DE RAAD van 12 juli 2022 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountants van de Banco de Portugal DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 17 mei 2022 aan de Raad van de Europese Unie betreffende de externe accountants van de Banco de Portugal (ECB/2022/24) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die door de Raad van bestuur van de ECB worden aanbevolen en door de Raad van de Europese Unie worden aanvaard. (2) Het mandaat van de huidige externe accountants van de Banco de Portugal, Deloitte & Associados — Sociedade de Revisores Oficiais de Contas SA, eindigde na de audit van het boekjaar 2021. Daarom moeten voor de boekjaren 2022 tot en met 2026 nieuwe externe accountants worden benoemd. (3) De Banco de Portugal heeft PricewaterhouseCoopers & Associados — Sociedade de Revisores Oficiais de Contas, Lda. als externe accountant geselecteerd voor de boekjaren 2022 tot en met 2026. (4) De raad van bestuur van de ECB heeft de aanbeveling gedaan om PricewaterhouseCoopers & Associados — Sociedade de Revisores Oficiais de Contas, Lda. voor de boekjaren 2022 tot en met 2026 aan te wijzen als externe accountant van de Banco de Portugal. (5) Ingevolge de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 10 vervangen door: “10.   PricewaterhouseCoopers & Associados — Sociedade de Revisores Oficiais de Contas, Lda. wordt aanvaard als externe accountant van de Banco de Portugal voor de boekjaren 2022 tot en met 2026.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de Europese Centrale Bank. Gedaan te Brussel, 12 juli 2022. Voor de Raad De voorzitter Z. STANJURA ( 1 ) PB C 210 van 25.5.2022, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}