{
  "url": "http://www.w3.org/1999/xhtml\"><!--",
  "content": "L_2018004NL.01001301.xml 9.1.2018 NL Publicatieblad van de Europese Unie L 4/13 BESLUIT (EU) 2018/15 VAN DE RAAD van 18 december 2017 betreffende het namens de Europese Unie in het Gemengd Comité van de EER in te nemen standpunt betreffende een wijziging van bijlage XXI (Statistiek) bij de EER-overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 338, lid 1, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (hierna „de EER-overeenkomst” genoemd) is op 1 januari 1994 in werking getreden. (2) Overeenkomstig artikel 98 van de EER-overeenkomst kan onder meer bijlage XXI (Statistiek) bij die overeenkomst bij besluit van het Gemengd Comité van de EER worden gewijzigd. (3) Verordening (EU) 2016/792 van het Europees Parlement en de Raad ( 3 ) moet in de EER-overeenkomst worden opgenomen. (4) Bijlage XXI (Statistiek) bij de EER-overeenkomst moet derhalve dienovereenkomstig worden gewijzigd. (5) Het standpunt van de Unie in het Gemengd Comité van de EER dient derhalve te worden gebaseerd op het hieraan gehechte ontwerp-besluit, HEEFT HET VOLGENDE BESLUIT VASTGESTELD: Artikel 1 Het namens de Europese Unie in het Gemengd Comité van de EER in te nemen standpunt over de voorgestelde wijziging van bijlage XXI (Statistiek) bij de EER-overeenkomst is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 18 december 2017. Voor de Raad De voorzitter K. SIMSON ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2016/792 van het Europees Parlement en de Raad van 11 mei 2016 betreffende geharmoniseerde indexcijfers van de consumptieprijzen en van de huizenprijzen en tot intrekking van Verordening (EG) nr. 2494/95 van de Raad ( PB L 135 van 24.5.2016, blz. 11 ). ONTWERP BESLUIT Nr. …/2017 VAN HET GEMENGD COMITE VAN DE EER van … tot wijziging van bijlage XXI (Statistiek) bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte („de EER-overeenkomst”), en met name artikel 98, Overwegende hetgeen volgt: (1) Verordening (EU) 2016/792 van het Europees Parlement en de Raad van 11 mei 2016 betreffende geharmoniseerde indexcijfers van de consumptieprijzen en van de huizenprijzen en tot intrekking van Verordening (EG) nr. 2494/95 ( 1 ) van de Raad dient in de EER-overeenkomst te worden opgenomen. (2) De in de EER-overeenkomst opgenomen Verordening (EG) nr. 2494/95 van de Raad ( 2 ) wordt bij Verordening (EU) 2016/792 ingetrokken en dient derhalve uit de EER-overeenkomst te worden geschrapt. (3) Bijlage XXI bij de EER-overeenkomst dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In bijlage XXI bij de EER-overeenkomst wordt de tekst van punt 19a (Verordening (EG) nr. 2494/95 van de Raad) vervangen door: „ 32016 R 0792 : Verordening (EU) 2016/792 van het Europees Parlement en de Raad van 11 mei 2016 betreffende geharmoniseerde indexcijfers van de consumptieprijzen en van de huizenprijzen en tot intrekking van Verordening (EG) nr. 2494/95 van de Raad ( PB L 135 van 24.5.2016, blz. 11 ). De bepalingen van de verordening worden voor de toepassing van deze overeenkomst als volgt aangepast: Deze verordening is niet van toepassing op Liechtenstein.”. Artikel 2 De in het EER-supplement bij het Publicatieblad van de Europese Unie bekend te maken teksten in de IJslandse en de Noorse taal van Verordening (EU) 2016/792 zijn authentiek. Artikel 3 Dit besluit treedt in werking op […], op voorwaarde dat alle in artikel 103, lid 1, van de EER-overeenkomst bedoelde kennisgevingen hebben plaatsgevonden ( *1 ) . Artikel 4 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 135 van 24.5.2016, blz. 11 . ( 2 ) PB L 257 van 27.10.1995, blz. 1 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}