{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0129(02):NL:HTML\">",
  "content": "EUR-Lex - 31974Y0129(02) - NL Avis juridique important | 31974Y0129(02) Resolutie van de Raad van 14 januari 1974 inzake deelneming van de Europese Gemeenschappen aan de Europese Stichting voor Wetenschappen Publicatieblad Nr. C 007 van 29/01/1974 blz. 0005 - 0005 Bijzondere uitgave in het Spaans: Hoofdstuk 16 Deel 1 blz. 0036 Bijzondere uitgave in het Portugees: Hoofdstuk 16 Deel 1 blz. 0036 ++++ RESOLUTIE VAN DE RAAD van 14 januari 1974 inzake deelneming van de Europese Gemeenschappen aan de Europese Stichting voor Wetenschappen DE RAAD VAN DE EUROPESE GEMEENSCHAPPEN , Gelet op de Verdragen tot oprichting van de Europese Gemeenschappen , Gezien het ontwerp van de Commissie , Gezien het advies van het Europese Parlement , Overwegende dat de Staatshoofden en Regeringsleiders tijdens de Conferentie te Parijs op 19 en 20 oktober 1972 de wens hebben uitgesproken doelstellingen te bepalen en de ontwikkeling van een gemeenschappelijke politiek op wetenschappelijk en technologisch gebied te verzekeren , en dat daartoe de nationale beleidsregels dienen te worden gecoordineerd ; Overwegende dat aan de oprichting van een Europese Stichting voor Wetenschappen wordt gewerkt door de Raden voor Onderzoek en de Akademies van de Europese Staten , waaronder die van de negen Lid-Staten van de Gemeenschappen ; Overwegende dat de oprichting van deze Stichting dienstig lijkt om de Europese samenwerking te stimuleren en een antwoord te geven op de vragen op het gebied van het fundamenteel onderzoek , AANVAARDT DE VOLGENDE RESOLUTIE : 1 . De Raad neemt met belangstelling nota van de beoogde oprichting van een Europese Stichting voor Wetenschappen en van het feit dat de Commissie werd uitgenodigd deel te nemen aan de werkzaamheden van de Groep die is belast met het opstellen van de statuten dezer Stichting . 2 . De Raad is in beginsel voor het leggen van banden tussen de Stichting en de Europese Gemeenschappen . Aan het einde van de voorbereidende werkzaamheden voor de oprichting van deze Stichting , zal de Raad zich , op voorstel van de Commissie , uitspreken over de aard en de vorm van deze banden .",
  "source": "EUR LEX"
}