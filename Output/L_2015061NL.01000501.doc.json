{
  "url": "http://www.w3.org/1999/xhtml\"><!--",
  "content": "L_2015061NL.01000501.xml 5.3.2015 NL Publicatieblad van de Europese Unie L 61/5 UITVOERINGSVERORDENING (EU) 2015/352 VAN DE COMMISSIE van 2 maart 2015 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 maart 2015. Voor de Commissie, namens de voorzitter, Heinz ZOUREK Directeur-generaal voor Belastingen en Douane-unie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) Een uit textiel vervaardigd opgevuld artikel, zijnde een nabootsing van een dier, van ongeveer 15 cm hoog, met een ingebouwde muziekmodule. De muziek wordt geactiveerd door aan een koordje aan de onderzijde van het artikel te trekken. Zie afbeelding ( *1 ) . 9503 00 41 De indeling is vastgesteld op basis van de algemene regels 1, 3 b) en 6 voor de interpretatie van de gecombineerde nomenclatuur en de tekst van de GN-codes 9503 00  en 9503 00 41 . Het artikel is vervaardigd door een samenvoeging van verschillende goederen, namelijk het opgevulde speelgoeddier en de muziekmodule. Het artikel kan door kinderen worden gebruikt als speelgoed zonder dat de muziek wordt geactiveerd, en ontleent bijgevolg zijn wezenlijke karakter aan het opgevulde speelgoeddier. Bovendien worden artikelen waarin een mechanisme voor een muziekdoos is ingebouwd maar die hoofdzakelijk een gebruiksvoorwerp zijn, gewoonlijk ingedeeld onder dezelfde post als de overeenkomstige artikelen waarin geen dergelijk mechanisme is ingebouwd, en niet als muziekdoos (zie ook de GS-toelichting op post 9208 , A), tweede alinea). Indeling onder GN-code 9503 00 55  als speelgoedmuziekinstrumenten en -apparaten (waaronder muziekdozen) is derhalve uitgesloten. Het artikel moet daarom worden ingedeeld onder GN-code 9503 00 41  als opgevuld speelgoed, zijnde een nabootsing van een dier. ( *1 ) De afbeelding is louter ter informatie.",
  "source": "EUR LEX"
}