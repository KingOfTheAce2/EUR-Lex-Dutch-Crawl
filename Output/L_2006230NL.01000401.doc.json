{
  "url": "http://www.w3.org/1999/xhtml\">",
  "content": "L_2006230NL.01000401.xml 24.8.2006 NL Publicatieblad van de Europese Unie L 230/4 VERORDENING (EG) N r. 1262/2006 VAN DE COMMISSIE van 23 augustus 2006 tot wijziging van Verordening (EG) nr. 51/2006 van de Raad, wat betreft de lijst van vaartuigen die illegale, niet-aangegeven of niet-gereglementeerde visvangst bedrijven in de Noord-Atlantische Oceaan DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 51/2006 van de Raad van 22 december 2005 tot vaststelling, voor 2006, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op bijlage III, punt 13.2, Overwegende hetgeen volgt: (1) De Europese Gemeenschap is sinds 1981 partij bij het Verdrag inzake toekomstige multilaterale samenwerking op visserijgebied in het noordoostelijk deel van de Atlantische Oceaan ( 2 ) . (2) In mei 2006 heeft de Visserijcommissie voor het noordoostelijk deel van de Atlantische Oceaan (NEAFC) een aanbeveling goedgekeurd tot wijziging van de lijst van vaartuigen waarvan is aangetoond dat zij illegale, niet-aangegeven of niet-gereglementeerde visvangst hebben bedreven. Deze aanbeveling moet worden omgezet in communautaire wetgeving. (3) Verordening (EG) nr. 51/2006 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Aanhangsel 4 van bijlage III bij Verordening (EG) nr. 51/2006 wordt vervangen door de tekst in de bijlage bij de onderhavige verordening. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 augustus 2006. Voor de Commissie Joe BORG Lid van de Commissie ( 1 ) PB L 16 van 20.1.2006, blz. 1 . Verordening laatstelijk gewijzigd bij Verordening (EG) nr. 941/2006 ( PB L 173 van 27.6.2006, blz. 1 ). ( 2 ) PB L 227 van 12.8.1981, blz. 21 . BIJLAGE Aanhangsel 4 van bijlage III bij Verordening (EG) nr. 51/2006 komt als volgt te luiden: „Aanhangsel 4 van bijlage III Door de NEAFC bevestigde lijst van vaartuigen die illegale, niet-aangegeven of niet-gereglementeerde visserij bedrijven IMO ( 1 ) -identificatienummer Naam van het vaartuig ( 2 ) Vlaggenstaat ( 2 ) 6719419 GRAN SOL Panama 7321374 FONTE NOVA Panama 7332218 IANNIS I Panama 7347407 SUNNY JANE Belize 7385174 MURTOSA Togo 7700104 BRIZ Panama 7803255 KERGUELEN Guinee (Conakry) 8028424 ICE BAY Cambodja 8326319 PAVLOVSK Georgië 8422838 ISABELLA Georgië 8422852 DOLPHIN Georgië 8522030 CARMEN Georgië 8522042 JUANITA Georgië 8522119 EVA Georgië 8522169 ROSITA Georgië 8606836 ULLA Georgië ( 1 ) International Maritime Organisation — Internationale Maritieme Organisatie. ( 2 ) Wijzigingen van namen en vlaggen, alsmede aanvullende informatie over de vaartuigen is beschikbaar op de website van de NEAFC: www.neafc.org”.",
  "source": "EUR LEX"
}