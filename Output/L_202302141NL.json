{
  "url": "http://www.w3.org/1999/xhtml\"><!--",
  "content": "L_202302141NL.000101.fmx.xml Publicatieblad van de Europese Unie NL Serie L 2023/2141 16.10.2023 UITVOERINGSVERORDENING (EU) 2023/2141 VAN DE COMMISSIE van 13 oktober 2023 tot wijziging van Uitvoeringsverordening (EU) 2023/130 wat betreft de rapportage over conditionaliteitssancties en van Uitvoeringsverordening (EU) 2021/2290 wat betreft de rapportage over voorschotten bij voor de prestatiegoedkeuring gebruikte outputindicatoren en over de geaggregeerde waarden van outputindicatoren DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2115 van het Europees Parlement en de Raad van 2 december 2021 tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( 1 ) , en met name artikel 133 en artikel 134, lid 14, Overwegende hetgeen volgt: (1) Punt 2 van de bijlage bij Uitvoeringsverordening (EU) 2023/130 van de Commissie ( 2 ) bevat voorschriften voor de presentatie van de kwantitatieve informatie die nodig is voor de reconciliatie tussen de informatie van het jaarlijkse prestatieverslag en de in de jaarrekeningen gedeclareerde uitgaven, zoals bedoeld in artikel 134, lid 5, eerste alinea, punt b), van Verordening (EU) 2021/2115. In artikel 45, lid 1, punt b), van Verordening (EU) 2021/2116 van het Europees Parlement en de Raad ( 3 ) en in artikel 32, lid 1, punt a), van Uitvoeringsverordening (EU) 2022/128 van de Commissie ( 4 ) is bepaald dat de bedragen van de sancties die toegepast worden overeenkomstig de artikelen 12 en 14 van Verordening (EU) 2021/2115 (conditionaliteitssancties), in de jaarrekeningen als bestemmingsontvangsten moeten worden gedeclareerd, gescheiden van de uitgaven van het Europees Landbouwgarantiefonds (ELGF). Het is derhalve niet nodig de kwantitatieve informatie over die sancties in het jaarlijkse prestatieverslag op te nemen bij de voor de reconciliatie met de jaarrekeningen benodigde informatie over de uitgaven voor interventies in de vorm van rechtstreekse betalingen. De kwantitatieve informatie die nodig is voor de reconciliatie tussen de informatie van het jaarlijkse prestatieverslag en de in de jaarrekeningen gedeclareerde uitgaven, zoals vastgelegd in punt 2.2.1 van de bijlage bij Uitvoeringsverordening (EU) 2023/130, moet daarom worden gewijzigd om de verwijzing naar de conditionaliteitssancties te schrappen. (2) Zoals bepaald in de artikelen 12 en 14 van Verordening (EU) 2021/2115 en in artikel 83 van Verordening (EU) 2021/2116, is het conditionaliteitssysteem niet van toepassing op de in titel III, hoofdstuk III, van Verordening (EU) 2021/2115 vervatte interventietypen in bepaalde sectoren. De kwantitatieve informatie die nodig is voor de reconciliatie van de informatie over de interventietypen, als genoemd in punt 2.2.2 van de bijlage bij Uitvoeringsverordening (EU) 2023/130, moet daarom worden gewijzigd om de verwijzing naar de conditionaliteitssancties te schrappen. (3) Omwille van de duidelijkheid over en samenhang in de rapportage van bedragen die niet zijn betaald als gevolg van sancties in verband met de uitgaven in het kader van het Elfpo, moet de verwijzing naar artikel 45, lid 2, punt b), van Verordening (EU) 2021/2116 in punt 2.2.3, b), ii), van de bijlage bij Uitvoeringsverordening (EU) 2023/130 worden geschrapt. Bedragen die niet zijn betaald als gevolg van overeenkomstig de artikelen 12 en 14 van Verordening (EU) 2021/2115 toegepaste sancties, moeten overeenkomstig de artikelen 85 en 89 van Verordening (EU) 2021/2116 worden gerapporteerd in het kader van punt 2.2.3, b), ii), van de bijlage bij Uitvoeringsverordening (EU) 2023/130. (4) Artikel 44 van Verordening (EU) 2021/2116 is bij Gedelegeerde Verordening (EU) 2022/1408 van de Commissie ( 5 ) gewijzigd in die zin dat naast de mogelijkheid om voorschotten te betalen aan begunstigden van de in artikel 44, lid 3, van die verordening bedoelde interventies voortaan ook voorschotten kunnen worden betaald aan begunstigden van de in titel III, hoofdstuk III, van Verordening (EU) 2021/2115 bedoelde interventies. Gedelegeerde Verordening (EU) 2022/1408 is op 26 augustus 2022 in werking getreden. Punt 2 van de bijlage bij Uitvoeringsverordening (EU) 2021/2290 van de Commissie ( 6 ) verwijst enkel naar de betaling van in artikel 44, lid 3, van Verordening (EU) 2021/2116 bedoelde voorschotten. Bijgevolg moet punt 2 van de bijlage bij Uitvoeringsverordening (EU) 2021/2290 worden gewijzigd om de regels voor de rapportage van voorschotten bij de voor de prestatiegoedkeuring gebruikte outputindicatoren uit te breiden tot de overeenkomstig artikel 44, lid 3 bis, van Verordening (EU) 2021/2116 betaalde voorschotten. (5) De gemeenschappelijke outputindicatoren van bijlage I bij Verordening (EU) 2021/2115 vormen de basis voor de monitoring en evaluatie van de prestaties van de strategische GLB-plannen tijdens de uitvoering ervan. Punt 3, a), van de bijlage bij Uitvoeringsverordening (EU) 2021/2290 bevat gemeenschappelijke regels voor de berekening van de geaggregeerde waarden van de outputindicatoren die voor de prestatiegoedkeuring worden gebruikt. Deze regels moeten worden gewijzigd omwille van de volledigheid en consistentie van de rapportage van de geaggregeerde waarden van outputindicatoren op het niveau van het eenheidsbedrag. Voorts moet punt 3, a), i), van de bijlage bij Uitvoeringsverordening (EU) 2021/2290 worden gewijzigd om ervoor te zorgen dat de geaggregeerde waarden van outputindicatoren worden gerapporteerd voor de steun die in de vorm van financieringsinstrumenten aan de eindontvangers wordt verleend. (6) Punt 3, b), i), van de bijlage bij Uitvoeringsverordening (EU) 2021/2290 bevat regels voor de rapportage van de geaggregeerde waarden van outputindicator O.3. Deze regels moeten worden gewijzigd om te zorgen voor samenhang met de in punt 3, a), i) tot en met ix), van die bijlage vastgelegde regels inzake de rapportage van de geaggregeerde waarden van outputindicatoren. (7) De Uitvoeringsverordeningen (EU) 2023/130 en (EU) 2021/2290 moeten daarom dienovereenkomstig worden gewijzigd. (8) Om de lidstaten in staat te stellen hun informatiesystemen aan te passen aan de gewijzigde regels inzake de rapportage van de geaggregeerde waarden van de outputindicator van punt 3, b), i), van de bijlage bij Uitvoeringsverordening (EU) 2021/2290, moet artikel 2, punt 3, b), met ingang van 16 februari 2024 van toepassing zijn zodat deze waarden vanaf landbouwbegrotingsjaar 2024 worden gerapporteerd in de in artikel 134 van Verordening (EU) 2021/2115 bedoelde jaarlijkse prestatieverslagen. (9) De in deze verordening vervatte maatregelen zijn in overeenstemming met het advies van het Comité voor het gemeenschappelijk landbouwbeleid, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2023/130 De bijlage bij Uitvoeringsverordening (EU) 2023/130 wordt als volgt gewijzigd: 1) In punt 2.2.1, b), wordt punt iii) vervangen door: “iii) de bedragen die niet zijn betaald als gevolg van sancties, als bedoeld in artikel 59, lid 1, punt d), van Verordening (EU) 2021/2116;”. 2) In punt 2.2.2, b), wordt punt ii) vervangen door: “ii) de bedragen die niet zijn betaald als gevolg van sancties, als bedoeld in artikel 59, lid 1, punt d), van Verordening (EU) 2021/2116;”. 3) In punt 2.2.3, b), wordt punt ii) vervangen door: “ii) de bedragen die niet zijn betaald als gevolg van sancties, als bedoeld in artikel 59, lid 1, punt d), en de artikelen 85 en 89 van Verordening (EU) 2021/2116;”. Artikel 2 Wijziging van Uitvoeringsverordening (EU) 2021/2290 De bijlage bij Uitvoeringsverordening (EU) 2021/2290 wordt als volgt gewijzigd: 1) Punt 2 wordt vervangen door: “2. Interventies waarvoor betalingen in de vorm van voorschotten als bedoeld in artikel 32, lid 4, punt a), artikel 32, lid 5, en artikel 44, leden 3 en 3 bis, van Verordening (EU) 2021/2116 van het Europees Parlement en de Raad ( *1 ) zijn verricht voordat de corresponderende volledige output werd geleverd, worden niet in het in artikel 128 van Verordening (EU) 2021/2115 bedoelde jaarlijkse prestatieverslag opgenomen voor het landbouwbegrotingsjaar waarin het voorschot is betaald. Deze voorschotten worden gerapporteerd voor het landbouwbegrotingsjaar waarin de output volledig is betaald. ( *1 ) Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( PB L 435 van 6.12.2021, blz. 187 ).”.\" 2) In punt 3 wordt punt a) vervangen door: “a) bij de rapportage van outputindicatoren die voor de prestatiegoedkeuring worden gebruikt, nemen de lidstaten ook de volgende geaggregeerde waarden op: i) de totale output per interventie; ii) de totale output per meeteenheid wanneer voor een interventie meerdere meeteenheden zijn vastgesteld; iii) wanneer er binnen een interventie meerdere eenheidsbedragen zijn, wordt de totale output vastgesteld voor elke hieronder vermelde categorie: — elk in artikel 71, lid 2, en artikel 72, lid 3, van Verordening (EU) 2021/2115 bedoeld gebied; — elke in artikel 76, lid 3, van Verordening (EU) 2021/2115 bedoelde soort risicobeheersinstrument; — in artikel 77, lid 1, punt b), van Verordening (EU) 2021/2115 bedoelde voorbereidende activiteiten in het kader van Leader-strategieën en in dat artikel bedoelde uitvoeringsactiviteiten in het kader van Leader-strategieën; — elk in artikel 80 van Verordening (EU) 2021/2115 bedoeld financieringsinstrument; iv) de totale output per outputindicator; v) de totale output voor elke in punt 3, a), iii), genoemde categorie indien relevant voor de outputindicator; vi) waar passend, de totale output per interventietype; vii) de totale output per meeteenheid en, in voorkomend geval, de totale output met gebruikmaking van een gemeenschappelijke meeteenheid wanneer de outputindicator of het interventietype meerdere interventies omvat waarvan de output met verschillende meeteenheden wordt gemeten; viii) het aantal eindontvangers van steun in de vorm van financieringsinstrumenten, uitgesplitst naar interventie en betrokken outputindicatoren.”. 3) Punt 3, b), i) wordt als volgt gewijzigd: a) het eerste streepje wordt vervangen door: “— de waarde van deze indicator wordt per interventie, per voor de prestatiegoedkeuring gebruikte outputindicator en per interventietype verstrekt;”; b) na het eerste streepje wordt het volgende tweede streepje ingevoegd: “— de waarde van deze indicator wordt per in punt 3, a), iii), genoemde categorie, per interventie en per voor de prestatiegoedkeuring gebruikte outputindicator verstrekt, indien de interventies of outputindicatoren de in punt 3, a), iii), genoemde categorieën omvatten;”. Artikel 3 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Artikel 2, punt 3), b), is van toepassing met ingang van 16 februari 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 oktober 2023. Voor de Commissie De voorzitter Ursula VON DER LEYEN ( 1 ) PB L 435 van 6.12.2021, blz. 1 . ( 2 ) Uitvoeringsverordening (EU) 2023/130 van de Commissie van 18 januari 2023 tot vaststelling van voorschriften voor de uitvoering van Verordening (EU) 2021/2115 van het Europees Parlement en de Raad wat betreft de presentatie van de inhoud van het jaarlijkse prestatieverslag ( PB L 17 van 19.1.2023, blz. 77 ). ( 3 ) Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( PB L 435 van 6.12.2021, blz. 187 ). ( 4 ) Uitvoeringsverordening (EU) 2022/128 van de Commissie van 21 december 2021 tot vaststelling van uitvoeringsbepalingen voor Verordening (EU) 2021/2116 van het Europees Parlement en de Raad wat betreft betaalorganen en andere instanties, financieel beheer, goedkeuring van de rekeningen, controles, zekerheden en transparantie ( PB L 20 van 31.1.2022, blz. 131 ). ( 5 ) Gedelegeerde Verordening (EU) 2022/1408 van de Commissie van 16 juni 2022 tot wijziging van Verordening (EU) 2021/2116 van het Europees Parlement en de Raad wat betreft de betaling van voorschotten voor bepaalde interventies en steunmaatregelen waarin de Verordeningen (EU) 2021/2115 en (EU) nr. 1308/2013 van het Europees Parlement en de Raad voorzien ( PB L 216 van 19.8.2022, blz. 1 ). ( 6 ) Uitvoeringsverordening (EU) 2021/2290 van de Commissie van 21 december 2021 tot vaststelling van regels voor de berekeningsmethoden voor de gemeenschappelijke output- en resultaatindicatoren die zijn opgenomen in bijlage I bij Verordening (EU) 2021/2115 van het Europees Parlement en de Raad tot vaststelling van voorschriften inzake steun voor de strategische plannen die de lidstaten in het kader van het gemeenschappelijk landbouwbeleid opstellen (strategische GLB-plannen) en die uit het Europees Landbouwgarantiefonds (ELGF) en het Europees Landbouwfonds voor plattelandsontwikkeling (Elfpo) worden gefinancierd, en tot intrekking van Verordeningen (EU) nr. 1305/2013 en (EU) nr. 1307/2013 ( PB L 458 van 22.12.2021, blz. 486 ). ELI: http://data.europa.eu/eli/reg_impl/2023/2141/oj ISSN 1977-0758 (electronic edition)",
  "source": "EUR LEX"
}