{
  "url": "http://www.w3.org/1999/xhtml\"><!--",
  "content": "L_202402798NL.000101.fmx.xml Publicatieblad van de Europese Unie NL L-serie 2024/2798 4.11.2024 RICHTSNOER (EU) 2024/2798 VAN DE EUROPESE CENTRALE BANK van 10 oktober 2024 tot wijziging van Richtsnoer (EU) 2021/831 betreffende de te rapporteren statistische gegevens over financiële intermediairs, niet zijnde monetaire financiële instellingen (ECB/2021/12) (ECB/2024/27) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, Gezien de statuten van het Europees Stelsel van centrale banken en van de Europese Centrale Bank, en met name de artikelen 5.1, 12.1 en 14.3, Overwegende hetgeen volgt: (1) Het is noodzakelijk de gemeenschappelijke regels voor het verzamelen en behandelen van statistische gegevens over beleggingsfondsen door nationale centrale banken (NCB’s) te actualiseren, aangezien vanaf de referentieperiode december 2025 krachtens Verordening (EU) 2024/1988 van de Europese Centrale Bank (ECB/2024/17) ( 1 ) nieuwe en gewijzigde statistische rapportagevereisten voor beleggingsfondsen zullen gelden. (2) Het Eurosysteem moet gebruikmaken van de activa- en passivastatistieken inzake individuele beleggingsfondsen die zijn verzameld overeenkomstig Verordening (EU) 2024/1988 (ECB/2024/17) om doeltreffende analyses uit te voeren voor doeleinden van monetair beleid, financiële stabiliteit en macroprudentieel beleid. Hiervoor is het belang van de beleggingsfondssector in het eurogebied de afgelopen jaren toegenomen en kunnen gegevens over individuele beleggingsfondsen het Europees Stelsel van centrale banken (ESCB) in staat stellen geavanceerdere analyses van de sector uit te voeren. De NCB’s dienen derhalve te worden verplicht de noodzakelijke statistische gegevens over individuele beleggingsfondsen aan de Europese Centrale Bank (ECB) te rapporteren. (3) De NCB” s zijn thans verplicht aan de ECB statistische gegevens te rapporteren die op nationaal niveau beschikbaar zijn over de door bepaalde overige financiële intermediairs met uitzondering van verzekeringsinstellingen en pensioenfondsen (OFI’s) aangehouden en uitgegeven activa en passiva. Aangezien de NCB’s krachtens Richtsnoer ECB/2013/24 van de Europese Centrale Bank ( 2 ) na de wijziging van dat richtsnoer in 2021 ( 3 ) vergelijkbare statistische gegevens over deze entiteiten aan de ECB rapporteren, dienen NCB’s niet langer te worden verplicht statistische gegevens over OFI’s te rapporteren uit hoofde van Richtsnoer (EU) 2021/831 van de Europese Centrale Bank (ECB/2021/12) ( 4 ) , om hun rapportagelast tot een minimum te beperken. (4) Het wordt niet langer noodzakelijk geacht dat de ECB statistische gegevens over centrale tegenpartijen (CTP’s) verzamelt ter bevestiging van de correcties voor MFI-leningen aan en deposito’s van CTP’s in de monetaire aggregaten en tegenpartijen. De tot dusver verzamelde gegevens hebben de reeds lang bestaande correcties in de monetaire aggregaten en tegenposten bevestigd, en alternatieve bronnen waarover de ECB reeds beschikt kunnen worden gebruikt om de door CTP’s verrichte werkzaamheden te monitoren en vast te stellen of deze correcties opnieuw kunnen worden beoordeeld. Daarom is het aangewezen de regelmatige rapportage van dergelijke statistische gegevens krachtens Richtsnoer (EU) 2021/831 (ECB/2021/12) te beëindigen. (5) Derhalve moet Richtsnoer (EU) 2021/831 (ECB/2021/12) dienovereenkomstig worden gewijzigd, HEEFT HET VOLGENDE RICHTSNOER VASTGESTELD: Artikel 1 Wijziging van Richtsnoer (EU) 2021/831 (ECB/2021/12) Richtsnoer (EU) 2021/831 van de Europese Centrale Bank (ECB/2021/12) wordt als volgt gewijzigd: 1) In artikel 1, lid 2, worden de punten e) en f) geschrapt. 2) In artikel 2, lid 1, wordt punt b) vervangen door: “b) artikel 2 van Verordening (EU) 2024/1988 van de Europese Centrale Bank (ECB/2024/17) ( *1 ) ; ( *1 ) Verordening (EU) 2024/1988 van de Europese Centrale Bank van 27 juni 2024 betreffende statistieken inzake beleggingsfondsen en tot intrekking van Besluit (EU) 2015/32 (ECB/2014/62) (ECB/2024/17) ( PB L, 2024/1988, 23.7.2024, ELI: http://data.europa.eu/eli/reg/2024/1988/oj ).”.\" 3) In artikel 2 wordt lid 2 geschrapt. 4) Artikel 3 wordt vervangen door: “ Artikel 3 Te rapporteren statistische gegevens over door beleggingsfondsen aangehouden en uitgegeven activa en passiva 1.   De NCB’s rapporteren aan de ECB de volgende geaggregeerde statistische gegevens over door beleggingsfondsen aangehouden en uitgegeven activa en passiva: a) tabel 1 van bijlage I bij Verordening (EU) 2024/1988 (ECB/2024/17); b) deel 1, tabel 1, van bijlage I bij dit richtsnoer op basis van de best mogelijke raming, voor zover er gegevens beschikbaar zijn; c) uitgifte en aflossing van aandelen/rechten van deelneming in beleggingsfondsen in afdeling 9, tabel 2, van bijlage I bij Verordening (EU) 2024/1988 (ECB/2024/17). 2.   De statistische gegevens als bedoeld in lid 1, punten a) en b), hebben betrekking op al het navolgende: a) uitstaande bedragen; b) herwaarderingsaanpassingen wegens prijs- en wisselkoerswijzigingen, en c) herindelingsaanpassingen. 3.   Statistische gegevens over herwaarderingsaanpassingen en herindelingsaanpassingen als bedoeld in lid 2 worden gerapporteerd overeenkomstig bijlage II. Indien effectgewijze gegevens beschikbaar zijn, kunnen de NCB’s ramingen afleiden van de herwaarderingsaanpassingen van de waarde van effecten wegens zowel prijs- als wisselkoerswijzigingen. De NCB’s verschaffen op verzoek van de ECB uitleg over de overeenkomstig bijlage II gerapporteerde herindelingsaanpassingen. 4.   De krachtens lid 1 gerapporteerde statistische gegevens worden gerapporteerd voor elk van de volgende soorten beleggingsfondsen, op basis van hun beleggingsbeleid zoals beschreven in deel 5, tabel E, van bijlage II bij Verordening (EU) 2024/1988 (ECB/2024/17): a) aandelenfondsen; b) obligatiefondsen; c) gemengde fondsen; d) onroerendgoedfondsen; e) hedgefondsen; f) leningen/kredietfondsen; g) grondstoffenfondsen; h) infrastructuurfondsen; i) overige fondsen; j) beursverhandelde fondsen (exchange-traded funds — ETFs) als “waarvan”-positie van “totaal fondsen”; k) private-equityfondsen (met inbegrip van durfkapitaalfondsen) als een “waarvan”-positie van “totaal fondsen”. De in de eerste alinea, punten a) tot en met i), genoemde beleggingsfondsen worden uitgesplitst in: i) open-end fondsen en closed-end-fondsen, en ii) fondsen voor instellingen voor collectieve belegging in effecten (ICE’s) en niet-icbe-fondsen zoals beschreven van deel 5, tabel E, van bijlage II bij Verordening (EU) 2024/1988 (ECB/2024/17). 5.   De NCB’s rapporteren statistische gegevens over aandelen aan toonder aan de ECB. Indien door beleggingsfondsen, MFI’s en/of OFI’s overeenkomstig artikel 6, lid 3, van Verordening (EU) 2024/1988 (ECB/2024/17) gerapporteerde gegevens over aandelen aan toonder onvolledig of nog niet beschikbaar zijn, rapporteren de NCB’s die statistische gegevens aan de ECB op basis van de best mogelijke raming, onder verwijzing naar de geografische en sectorale uitsplitsing in tabel I van bijlage I bij Verordening (EU) 2024/1988 (ECB/2024/17) en deel 1, tabel 1, van bijlage I bij dit richtsnoer. 6.   Indien de NCB’s vrijstellingen verlenen aan beleggingsfondsen overeenkomstig artikel 10, leden 1 en 2, van Verordening (EU) 2024/1988 (ECB/2024/17), extrapoleren de NCB’s de krachtens lid 1 te rapporteren gegevens tot 100 %. Wanneer de NCB’s een extrapolatie uitvoeren krachtens de eerste alinea, kunnen de NCB’s kiezen voor de extrapolatieprocedure tot 100 % van de rapportagevereisten gebaseerd op de overeenkomstig artikel 10, lid 3, van Verordening (EU) 2024/1988 (ECB/2024/17) verzamelde gegevens, en passen de NCB’s beide van de navolgende regels toe: a) voor ontbrekende statistische gegevens over uitsplitsingen, worden ramingen gemaakt door ratio’s toe te passen op basis van de in lid 2 van dit artikel genoemde corresponderende subsector van beleggingsfondsen; b) geen van de in lid 2 van dit artikel genoemde subsectoren van beleggingsfondsen wordt uitgesloten. 7.   Indien de NCB’s vrijstellingen verlenen aan beleggingsfondsen overeenkomstig artikel 10, lid 5, 6, 7, of 10, van Verordening (EU) 2024/1988 (ECB/2024/17), extrapoleren de NCB’s de krachtens lid 1 te rapporteren gegevens tot 100 %. 8.   De NCB’s kunnen de krachtens lid 1 gerapporteerde statistische gegevens te allen tijde herzien, behalve tijdens de maandelijkse productieperiode (de periode vanaf de in artikel 4 genoemde uiterste termijn tot de datum waarop de ECB de ontvangst van gegevens voor die productieperiode sluit), gedurende welke periode de NCB’s alleen de laatste en vorige maandelijkse statistische gegevens mogen herzien. Voor de toepassing van de eerste alinea kunnen NCB’s te allen tijde statistische gegevens met betrekking tot die voorgaande referentieperioden herzien wanneer de kwaliteit van de informatie hierdoor aanzienlijk verbetert. Voor de toepassing van dit lid verschaffen de NCB’s toelichtingen aan de ECB met betrekking tot de volgende twee typen herzieningen: a) herzieningen die de kwaliteit van de aan de ECB gerapporteerde statistische gegevens aanzienlijk verbeteren; b) herzieningen van de aan de ECB gerapporteerde statistische gegevens buiten de in de eerste alinea genoemde productieperioden.” . 5) Artikel 4 wordt vervangen door: “ Artikel 4 Tijdigheid Uiterlijk aan het einde van de 28e werkdag na het einde van de maand waarop de statistische gegevens betrekking hebben, rapporteren NCB’s de statistische gegevens als bedoeld in artikel 3 aan de ECB overeenkomstig artikel 8, lid 2, punt a), van Verordening (EU) 2024/1988 (ECB/2024/17).” ; 6) Artikel 5 wordt als volgt gewijzigd: a) in lid 1, punt a), wordt de laatste zin vervangen door: “De NCB’s leiden geaggregeerde effectgewijze gegevens af van effecten zonder publiekelijk toegankelijke identificatiecodes overeenkomstig tabel 3, punt 6, van bijlage I bij Verordening (EU) 2024/1988 (ECB/2024/17).”; b) in lid 1 wordt punt b) vervangen door: “De NCB’s aggregeren de uit hoofde van punt a) afgeleide statistische gegevens over effecten voor: i) schuldbewijzen uitgesplitst naar looptijd, valuta en tegenpartij; ii) deelnemingen en aandelen in beleggingsfondsen aangehouden door beleggingsfondsen, uitgesplitst naar instrument en tegenpartij, en iii) totale door beleggingsfondsen uitgegeven aandelen/rechten van deelneming.”; c) in lid 1 wordt de alinea die volgt op punt d) geschrapt; d) lid 2 wordt geschrapt; e) in lid 3 wordt de verwijzing naar artikel 7 van Verordening (EU) nr. 1073/2013 (ECB/2013/38) vervangen door een verwijzing naar artikel 9 van Verordening (EU) 2024/1988 (ECB/2024/17). 7) De volgende afdeling 2 bis wordt ingevoegd: “ AFDELING 2 BIS STATISTIEKEN INZAKE INDIVIDUELE BELEGGINGSFONDSEN Artikel 5 bis Aanwijzing van beleggingsinstellingen waarvoor afzonderlijke statistische gegevens moeten worden gerapporteerd 1.   De NCB’s rapporteren de in artikel 5 ter genoemde statistische gegevens aan de ECB voor geselecteerde beleggingsfondsen die ingezeten zijn in hun eurogebiedlidstaten. Het onder de rapportage vallende panel van beleggingsfondsen bestaat ten minste uit de in artikel 3, lid 4, gespecificeerde grootste beleggingsfondsen in elke categorie van icbe’s en niet-icbe’s, die in elke lidstaat ten minste 60 % van de waarde van de totale in elke icbe-categorie en niet-icbe-categorie uitgegeven aandelen/rechten van deelneming in beleggingsfondsen vertegenwoordigen. Beleggingsfondsen waaraan overeenkomstig artikel 10, leden 1, 2, 5 en 6, van Verordening (EU) 2024/1988 (ECB/2024/17) een vrijstelling is verleend, worden uitgesloten van de waarde van de totale uitgegeven aandelen/rechten van deelneming in beleggingsfondsen en worden van het panel uitgesloten. 2.   De NCB’s kunnen ervoor kiezen af te zien van rapportage aan de ECB van beleggingsfondsen met een totaal aan uitgegeven aandelen/rechten van deelneming in beleggingsfondsen van minder dan 50 miljoen EUR, ongeacht de in lid 1 genoemde procentuele drempel. 3.   De NCB’s evalueren de samenstelling van het panel ten minste om de twee jaar. 4.   De in het panel opgenomen beleggingsfondsen worden vervolgens alleen van het panel uitgesloten indien zij de werkelijke populatie van informatieplichtigen van beleggingsfondsen verlaten als gevolg van sluiting, fusie of herindeling naar een andere sector. Artikel 5 ter Te rapporteren statistische gegevens over statistieken inzake individuele beleggingsfondsen 1.   De NCB’s rapporteren aan de ECB de overeenkomstig artikel 5, lid 1, punten a) en b), van Verordening (EU) 2024/1988 (ECB/2024/17) verzamelde statistische gegevens over de uitstaande bedragen aan activa en passiva aan het einde van de maand en de in deel 1, tabel 2, van bijlage I bij dit richtsnoer gespecificeerde uitgifte en aflossing van uitgegeven aandelen/rechten van deelneming in beleggingsfondsen, van de beleggingsfondsen als bedoeld in artikel 5 bis van dit richtsnoer. 2.   Indien NCB’s de geaggregeerde statistische gegevens herzien overeenkomstig artikel 3, lid 8, herzien zij waar nodig ook de statistische gegevens over statistieken inzake individuele beleggingsfondsen krachtens lid 1. De NCB’s verzenden dergelijke herzieningen aan de ECB binnen één maand na de verzending van herzieningen van de geaggregeerde statistische gegevens krachtens artikel 3, lid 8. Artikel 5 quater Tijdigheid 1.   De NCB’s rapporteren de statistische gegevens krachtens artikel 5 ter, lid 1, uiterlijk op de volgende datums aan de ECB: a) voor referentieperioden in 2026, uiterlijk aan het einde van de 50e werkdag na de referentieperiode waarop de statistische gegevens betrekking hebben; b) voor referentieperioden in 2027 en 2028, uiterlijk aan het einde van de 35e werkdag na de referentieperiode waarop de statistische gegevens betrekking hebben; c) voor referentieperioden vanaf 2029, uiterlijk aan het einde van de 28e werkdag na de referentieperiode waarop de statistische gegevens betrekking hebben. 2.   De NCB’s rapporteren statistische gegevens krachtens artikel 5 ter, lid 1, van dit richtsnoer aan de ECB indien overeenkomstig artikel 10, lid 7, van Verordening (EU) 2024/1988 (ECB/2024/17) vrijstellingen worden verleend aan beleggingsfondsen vóór de volgende datums: a) voor referentieperioden in 2026, uiterlijk aan het einde van de 50e werkdag na de laatste referentieperiode waarvoor de statistische gegevens beschikbaar zijn; b) voor referentieperioden in 2027 en 2028, uiterlijk aan het einde van de 35e werkdag na de laatste referentieperiode waarvoor de statistische gegevens beschikbaar zijn; c) voor referentieperioden vanaf 2029, uiterlijk aan het einde van de 28e werkdag na de laatste referentieperiode waarvoor de statistische gegevens beschikbaar zijn.”. 8) De afdelingen 6 en 7 worden geschrapt. 9. In artikel 19 wordt lid 1 vervangen door: “1.   Onverminderd Verordening (EG) nr. 2533/98, Verordening (EU) 2024/1988 (ECB/2024/17), Verordening (EU) nr. 1075/2013 (ECB/2013/40), Verordening (EU) nr. 1374/2014 (ECB/2014/50) en Verordening (EU) 2018/231 (ECB/2018/2) monitoren en verifiëren NCB’s de kwaliteit en de betrouwbaarheid van de krachtens dit richtsnoer aan de ECB gerapporteerde statistische gegevens.” . 10) In artikel 23 wordt lid 1 vervangen door: “1.   De eerste rapportage voor maandelijkse statistische gegevens die krachtens dit richtsnoer moeten worden gerapporteerd, vangt aan met de statistische gegevens voor december 2021. De eerste rapportage voor maandelijkse statistische gegevens die krachtens afdeling 2 bis van dit richtsnoer moeten worden gerapporteerd, vangt evenwel aan met de statistische gegevens voor juni 2026.” . 11) De bijlagen bij Richtsnoer (EU) 2021/831 (ECB/2021/12) worden gewijzigd overeenkomstig de bijlage bij dit richtsnoer. Artikel 2 Vankrachtwording 1.   Dit richtsnoer wordt van kracht op de dag van kennisgeving aan de nationale centrale banken van de lidstaten die de euro als munt hebben. 2.   De nationale centrale banken van de lidstaten die de euro als munt hebben en de ECB voldoen met ingang van 1 december 2025 aan dit richtsnoer. De nationale centrale banken van de lidstaten die de euro als munt hebben, voldoen evenwel aan artikel 1, punt 8, van dit richtsnoer vanaf de datum waarop dit richtsnoer van kracht wordt. Artikel 3 Geadresseerden Dit richtsnoer is gericht tot alle centrale banken van het Eurosysteem. Gedaan te Frankfurt am Main, 10 oktober 2024. Voor de Raad van bestuur van de ECB De president van de ECB Christine LAGARDE ( 1 ) Verordening (EU) 2024/1988 van de Europese Centrale Bank van 27 juni 2024 betreffende statistieken inzake beleggingsfondsen en tot intrekking van Besluit (EU) 2015/32 (ECB/2014/62) (ECB/2024/17) ( PB L, 2024/1988, 23.7.2024, ELI: http://data.europa.eu/eli/reg/2024/1988/oj ). ( 2 ) Richtsnoer van de Europese Centrale Bank van 25 juli 2013 betreffende de statistische rapportagevereisten van de Europese Centrale Bank met betrekking tot financiële kwartaalrekeningen (ECB/2013/24) ( PB L 2 van 7.1.2014, blz. 34 ). ( 3 ) Richtsnoer (EU) 2021/827 van de Europese Centrale Bank van 29 april 2021 tot wijziging van Richtsnoer ECB/2013/24 betreffende de statistische rapportagevereisten van de Europese Centrale Bank met betrekking tot financiële kwartaalrekeningen (ECB/2021/20) ( PB L 184 van 25.5.2021, blz. 4 ). ( 4 ) Richtsnoer (EU) 2021/831 van de Europese Centrale Bank van 26 maart 2021 betreffende de te rapporteren statistische gegevens over financiële intermediairs, niet zijnde monetaire financiële instellingen (ECB/2021/12) ( PB L 208 van 11.6.2021, blz. 59 ). BIJLAGE Bijlagen I en II bij Richtsnoer (EU) 2021/831 (ECB/2021/12) worden als volgt gewijzigd: 1) Bijlage I wordt als volgt gewijzigd: a) in deel 1 wordt tabel 1 vervangen door de volgende tabel: “Tabel 1 Maandelijks te rapporteren statistische gegevens: uitstaande bedragen, herindelingsaanpassingen en herwaarderingsaanpassingen D. Totaal ” ACTIVA 2 Schuldbewijzen waarvan lopende rente 7 Overige activa waarvan lopende rente op vorderingen uit deposito's en leningen PASSIVA 11 Overige passiva waarvan ontvangen lopende rente op leningen en deposito's b) in deel 1 wordt tabel 2 vervangen door de volgende tabel: “Tabel 2 Maandelijks te rapporteren statistische gegevens: statistieken inzake individuele beleggingsfondsen, uitstaande bedragen, tenzij anders aangegeven A. Binnenland / B. Eurogebied met uitzondering van binnenland C. Rest van de wereld D. Totaal Totaal MFI's Niet-MFI’s ACTIVA 1 Vorderingen inzake deposito’s en leningen 2 Schuldbewijzen 3 Deelnemingen 4 Aandelen/rechten van deelneming in beleggingsfondsen 5 Financiële derivaten 6 Niet-financiële activa 7 Overige activa PASSIVA 8 Ontvangen leningen en deposito’s 9 Aandelen/rechten van deelneming in beleggingsfondsen Uitgifte van aandelen/rechten van deelneming in beleggingsfondsen ( 1 ) Aflossing van aandelen/rechten van deelneming in beleggingsfondsen ( 1 ) 10 Financiële derivaten 11 Overige passiva ( 1 ) Transacties” c) de delen 4 en 5 worden geschrapt. 2) Bijlage II wordt als volgt gewijzigd: a) in deel 1, punten 1 en 4, worden verwijzingen naar “Verordening (EU) nr. 1073/2013 (ECB/2013/38)” vervangen door verwijzingen naar “Verordening (EU) 2024/1988 (ECB/2024/17)”; b) in deel 2, afdeling 1.1, wordt de laatste zin van punt 3 vervangen door: “In dit geval mag de ECB ex-postaanpassingen doorvoeren met instemming van de betrokken NCB.”; c) in deel 2, afdeling 1.1 wordt de tweede zin van punt 4 vervangen door: “Deze drempel helpt NCB’s te beslissen om al of geen aanpassingen samen te stellen.”; d) in deel 2, afdeling 1.1 wordt de eerste zin van punt 5 vervangen door: “De NCB’s moeten rapportagefouten in de gegevens over uitstaande bedragen binnen de grenzen van artikel 3, lid 8, artikel 5 ter, lid 2, artikel 6, lid 6, artikel 9, lid 5, artikel 12, lid 5, en artikel 15, lid 5, van dit richtsnoer corrigeren zodra de fouten zijn geïdentificeerd.”; e) in deel 2, afdeling 2.2, punt 18, worden verwijzingen naar “Verordening (EU) nr. 1073/2013 (ECB/2013/38)” vervangen door verwijzingen naar “Verordening (EU) 2024/1988 (ECB/2024/17)”; f) in bijlage II, deel 2, afdeling 2.2, wordt punt 19 vervangen door: “Hieruit volgt dat NCB’s, om te voldoen aan de vereisten voor beleggingsfondsen, verzekeringsinstellingen en pensioenfondsen met betrekking tot “herwaarderingsaanpassingen wegens prijs- en wisselkoerswijzigingen” zoals gespecificeerd in artikel 3, lid 3, artikel 6, lid 3, en artikel 9, lid 2, van dit richtsnoer, de aanpassingen mogelijk moeten afleiden uit statistische gegevens die door de populatie van informatieplichtigen effectgewijs of elementgewijs worden gerapporteerd, of uit statistische gegevens die rechtstreeks over transacties worden gerapporteerd. De NCB’s moeten mogelijk eveneens de aanpassingen ramen met betrekking tot sommige uitsplitsingen die niet door de populatie van informatieplichtigen zijn gerapporteerd, omdat zij niet als “minimumvereisten” worden beschouwd, d.w.z. in tabel 2 van bijlage I bij Verordening (EU) 2024/1988 (ECB/2024/17) en in deel 3, de tabellen 3a en 3b van bijlage I bij Verordening (EU) nr. 1374/2014 (ECB/2014/50).”; g) in bijlage II, deel 2, afdeling 2.2, punt 20, wordt de inleidende zin vervangen door: “De volgende twee opties bestaan voor het afleiden van herwaarderingsaanpassingen als bedoeld in artikel 3, lid 3, artikel 6, lid 4, en artikel 9, lid 3, van dit richtsnoer voor effecten die effectgewijs worden verzameld:”; h) in bijlage II, deel 2, afdeling 2.2, punt 20, wordt het eerste streepje van optie 1 vervangen door: “— beleggingsfondsen rapporteren de krachtens punten 1, 2 en 4 van tabel 3 van bijlage I bij Verordening (EU) 2024/1988 (ECB/2024/17) vereiste effectgewijze statistische gegevens;”; i) in bijlage II, deel 2, afdeling 2.2, punt 20, wordt de tweede alinea van optie 1 vervangen door: “Met deze gegevens kunnen NCB’s nauwkeurige informatie verkrijgen over de “herwaarderingsaanpassingen wegens prijs- en wisselkoerswijzigingen” die bij de ECB moeten worden ingediend. Richtlijnen voor de wijze waarop ramingen kunnen worden afgeleid overeenkomstig artikel 3, lid 3, artikel 6, lid 4 en artikel 9, lid 3, van dit richtsnoer, zijn beschikbaar in de “Manual on investment funds statistics”, die is gepubliceerd op de ECB-website.” j) in bijlage II, deel 2, afdeling 2.2, punt 20, wordt het eerste streepje van optie 2 vervangen door: “— beleggingsfondsen rapporteren overeenkomstig punten 1 en 3 van tabel 3 van bijlage I bij Verordening (EU) 2024/1988 (ECB/2024/17);”; k) in bijlage II, deel 2, afdeling 2.2, punt 22, voetnoot 4, wordt de verwijzing naar “Verordening (EU) nr. 1073/2013 (ECB/2013/38)” vervangen door een verwijzing naar “Verordening (EU) 2024/1988 (ECB/2024/17)”. 3) In de verklarende begrippenlijst worden de definities van “obligatiefondsen (bond funds)”, “closed-end beleggingsfondsen (closed-end investment funds)”, “aandelenfondsen (equity funds)”, “beursverhandelde fondsen (exchange traded funds — ETF’s)”, “financiële vennootschappen die zich bezighouden met het verstrekken van leningen (financial corporations engaged in lending — FCL’s)”, “financiële leases (financial leases)”, “fondsenfondsen (funds of funds)”, “hedgefondsen (hedge funds)”, “gemengde fondsen (mixed funds)”, “open-end beleggingsfondsen (open-end investment funds)”, “overige fondsen (other funds)”, “private-equityfondsen (private equity funds)”, “onroerendgoedfondsen (real estate funds)”, “handelaren in effecten en derivaten (security and derivate dealers — SDD’s)”, “gespecialiseerde financiële instelling (onderverdeling van subsector S.125) (specialised financial corporations)” en “instellingen voor collectieve belegging in effecten (icbe’s) (Undertakings for Collective Investments in Transferable Securities — UCITS)” geschrapt. ELI: http://data.europa.eu/eli/guideline/2024/2798/oj ISSN 1977-0758 (electronic edition)",
  "source": "EUR LEX"
}