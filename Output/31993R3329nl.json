{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R3329:NL:HTML\">",
  "content": "EUR-Lex - 31993R3329 - NL Avis juridique important | 31993R3329 Verordening (EG) nr. 3329/93 van de Raad van 29 november 1993 betreffende de sluiting van een visserijovereenkomst tussen de Europese Economische Gemeenschap en de Regering van het Gemenebest Dominica Publicatieblad Nr. L 299 van 04/12/1993 blz. 0001 - 0001 Bijzondere uitgave in het Fins: Hoofdstuk 4 Deel 5 blz. 0136 Bijzondere uitgave in het Zweeds: Hoofdstuk 4 Deel 5 blz. 0136 VERORDENING (EG) Nr. 3329/93 VAN DE RAAD van 29 november 1993 betreffende de sluiting van een visserijovereenkomst tussen de Europese Economische Gemeenschap en de Regering van het Gemenebest Dominica DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 43, Gezien het voorstel van de Commissie, Gezien het advies van het Europees Parlement (1), Overwegende dat de Gemeenschap en Dominica na onderhandelingen een visserijovereenkomst hebben geparafeerd waarin op basis van wederkerigheid visserijrechten zijn bepaald voor de vissers van de Gemeenschap in de wateren die onder de soevereiniteit of  jurisdictie van het Gemenebest Dominica vallen, en voor vissers uit Dominica in de visserijzone van de Gemeenschap voor de kust van de Franse departementen Guadeloupe en Martinique; Overwegende dat het in het belang van de Gemeenschap is deze overeenkomst goed te keuren, HEEFT DE VOLGENDE VERORDENING VASTGESTELD: Artikel 1 De Visserijovereenkomst tussen de Europese Economische Gemeenschap en de Regering van het Gemenebest Dominica wordt namens de Gemeenschap goedgekeurd. De tekst van de Overeenkomst is aan deze verordening gehecht. Artikel 2 De Voorzitter van de Raad is gemachtigd de in artikel 14 van de Overeenkomst bedoelde kennisgeving te verrichten en de persoon aan te wijzen die bevoegd is de Overeenkomst te ondertekenen en daardoor de Gemeenschap te binden. Artikel 3 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 29 november 1993. Voor de Raad De Voorzitter G. COÃ‹ME (1) Advies van 17 november 1993 (nog niet verschenen in het Publikatieblad).",
  "source": "EUR LEX"
}