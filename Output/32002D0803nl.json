{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0803:NL:HTML\">",
  "content": "EUR-Lex - 32002D0803 - NL Avis juridique important | 32002D0803 2002/803/EG: Besluit van de Raad van 8 oktober 2002 houdende wĳziging van Besluit 1999/78/EG tot sluiting van een overeenkomst inzake wederzĳdse erkenning tussen de Europese Gemeenschap en de Verenigde Staten van Amerika Publicatieblad Nr. L 278 van 16/10/2002 blz. 0022 - 0022 Besluit van de Raad van 8 oktober 2002 houdende wijziging van Besluit 1999/78/EG tot sluiting van een overeenkomst inzake wederzijdse erkenning tussen de Europese Gemeenschap en de Verenigde Staten van Amerika (2002/803/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, in samenhang met artikel 300, lid 2, eerste alinea, eerste zin, en artikel 300, lid 3, eerste alinea, eerste zin, en lid 4, Gezien het voorstel van de Commissie, Overwegende hetgeen volgt: (1) Teneinde de goede werking van de Overeenkomst inzake wederzijdse erkenning tussen de Europese Gemeenschap en de Verenigde Staten van Amerika(1) (hierna \"de overeenkomst\") te waarborgen, is het noodzakelijk Besluit 1999/78/EG(2) te wijzigen teneinde de Commissie te machtigen alle voor het beheer van de overeenkomst vereiste maatregelen te nemen. (2) De Raad dient de bevoegdheid te hebben het dispositief van de overeenkomst te wijzigen, BESLUIT: Enig artikel Artikel 3 van Besluit 1999/78/EG wordt vervangen door: \"Artikel 3 1. De Gemeenschap wordt in de bij artikel 14 van de overeenkomst ingestelde Gemengde Commissie en in de bij de sectorbijlagen ingestelde Gemengde Sectorcommissies vertegenwoordigd door de Commissie, bijgestaan door het door de Raad aangewezen Bijzonder Comité. De Commissie verricht na overleg met dit Bijzonder Comité de aanstellingen, kennisgevingen, uitwisselingen van informatie en verzoeken om verificatie bedoeld in de overeenkomst. 2. Het standpunt van de Gemeenschap ten aanzien van besluiten van de Gemengde Commissie betreffende wijzigingen in het dispositief van de overeenkomst wordt krachtens artikel 14, lid 4, onder g), en artikel 21, lid 2, van de overeenkomst vastgesteld door de Raad die met een gekwalificeerde meerderheid een besluit neemt op basis van een voorstel van de Commissie. 3. In alle andere gevallen wordt het standpunt van de Gemeenschap in de Gemengde Commissie en in de Gemengde Sectorcommissies vastgesteld door de Commissie na overleg met het Bijzonder Comité bedoeld in lid 1 van dit artikel.\". Gedaan te Luxemburg, 8 oktober 2002. Voor de Raad De voorzitter T. Pedersen (1) PB L 31 van 4.2.1999, blz. 3. (2) PB L 31 van 4.2.1999, blz. 1.",
  "source": "EUR LEX"
}