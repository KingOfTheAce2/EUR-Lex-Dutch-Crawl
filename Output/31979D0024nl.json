{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0024:NL:HTML\">",
  "content": "EUR-Lex - 31979D0024 - NL Avis juridique important | 31979D0024 79/24/EGKS: Beschikking van de Commissie van 7 december 1978 houdende machtiging tot het toekennen van steun door het Koninkrijk België ten behoeve van de kolenmijnindustrie in het jaar 1978 (Slechts de teksten in de Franse en de Nederlandse taal zijn authentiek) Publicatieblad Nr. L 009 van 13/01/1979 blz. 0035 - 0036 ++++ BESCHIKKING VAN DE COMMISSIE van 7 december 1978 houdende machtiging tot het toekennen van steun door het Koninkrijk België ten behoeve van de kolenmijnindustrie in het jaar 1978 ( Slechts de teksten in de Nederlandse en de Franse taal zijn authentiek ) ( 79/24/EGKS ) DE COMMISSIE VAN DE EUROPESE GEMEENSCHAPPEN , Gelet op Beschikking nr . 528/76/EGKS van de Commissie van 25 februari 1976 betreffende een communautaire regeling voor de steunmaatregelen van de Lid-Staten ten behoeve van de kolenmijnindustrie ( 1 ) , Na raadpleging van de Raad , I Overwegende dat de Belgische Regering de Commissie overeenkomstig artikel 2 van de beschikking de financiële maatregelen heeft medegedeeld die zij voornemens is in de loop van het jaar 1978 direct of indirect ten behoeve van de kolenmijnindustrie te treffen ; dat van deze maatregelen het hierna te noemen steunbedrag overeenkomstig bovengenoemde beschikking voor goedkeuring in aanmerking komt . * miljoen Bfr . * - Investeringssteun * 288,8 * - Steun ter dekking van mijnbouwexploitatieverliezen * 5 916,6 * Overwegende dat de hierboven vermelde steun in overeenstemming is met de criteria die volgens de beschikking voor de toelaatbaarheid van dergelijke steunmaatregelen van de overheid als eis worden gesteld . Van de investeringssteun ten bedrage van 288 800 000 Bfr . is 281 000 000 Bfr . bestemd voor het Kempische bekken en 7 800 000 Bfr . voor het bekken Zuid . Het Kempische bekken ontvangt deze steun ter dekking van afschrijvingen , zodat het bekken de voor de Belgische staalindustrie belangrijke cokesproduktie op peil kan houden . De investeringssteun ten behoeve van het bekken Zuid moet dit bekken in staat stellen de hoogst nodige herstellingen te laten verrichten , ten einde de technische veiligheid van de schachtinstallaties niet in gevaar te brengen . De Belgische investeringssteun is derhalve in overeenstemming met de bepalingen van artikel 7 , lid 1 , van de beschikking . De steun ter dekking van mijnbouwexploitatieverliezen ten bedrage van 5 916 600 000 Bfr . wordt aan de beide Belgische kolenbekkens om uiteenlopende redenen verleend . Het bekken in de Kempen ontvangt steun ter dekking van de exploitatieverliezen tot een zodanig bedrag dat dit bekken het verschil tussen kosten en opbrengst nagenoeg kan compenseren . De nagenoeg volledige dekking van het verschil tussen kosten en opbrengsten is noodzakelijk omdat uit het Kempische bekken de cokesvoorziening van de Belgische staalindustrie moet worden gewaarborgd en bijgevolg de produktie op peil moet worden gehouden . Doel en omvang van de steun ter dekking van de exploitatieverliezen aan het Kempische bekken komen derhalve overeen met het bepaalde in artikel 12 , lid 1 , sub 2 , en lid 3 van de beschikking . Ten behoeve van het bekken Zuid moet daarentegen steun worden verleend ter dekking van de exploitatieverliezen tot circa 80 % van het verschil tussen kosten en opbrengsten opdat de voorgenomen geleidelijke sluiting van dit bekken die omstreeks 1980 moet zijn voltrokken zodanig kan verlopen dat ernstige economische en sociale verstoringen bij hernieuwde tewerkstelling van ontslagen mijnwerkers worden vermeden . In 1978 zal in het zuidelijke bekken een schacht worden gesloten waardoor 341 mijnwerkers zullen worden getroffen . Bijgevolg is de steun ter dekking van mijnexploitatieverliezen van het zuidelijke bekken in overeenstemming met artikel 12 , lid 1 , sub 1 , en lid 2 van de beschikking ; II Overwegende dat het onderzoek naar de verenigbaarheid van de voorgenomen steun met de goede werking van de gemeenschappelijke markt , overeenkomstig artikel 3 , lid 2 , van de beschikking vereist dat tevens rekening wordt gehouden met alle overige maatregelen ten behoeve van de lopende produktie in het jaar 1978 ; Overwegende dat op basis van deze berekeningsgrondslag de totale som van de voorgenomen steunmaatregelen 249 100 000 ERE , respectievelijk 35,59 ERE/ton bedraagt ; dat deze steun in vergelijking met de andere Lid-Staten van de Gemeenschap hoog is ; Overwegende dat met betrekking tot de verenigbaarheid van de voorgenomen steunmaatregelen voor de lopende produktie met de goede werking van de gemeenschappelijke markt het volgende kan worden vastgesteld : - gezien de grote voorraden zullen er in 1978 geen bevoorradingsmoeilijkheden ontstaan ; - de sluiting van een weinig rendabele installatie zal tot een rationalisering en concentratie van de produktie op de installaties met de grootste produktiviteit leiden ; - de prijzen van ketel - en cokeskolen zullen in 1978 niet leiden tot indirecte steun aan de industriële kolenverbruikers . Overwegende dat derhalve kan worden vastgesteld dat de voor het jaar 1978 voorgenomen steunbedragen ten behoeve van de Belgische kolenmijnindustrie verenigbaar zijn met de goede werking van de gemeenschappelijke markt ; Overwegende dat deze beoordeling tevens geldt indien de steunbedragen die de kolenmijnondernemingen overeenkomstig Beschikking 73/287/EGKS ontvangen in aanmerking worden genomen ; III Overwegende dat , overeenkomstig artikel 14 , lid 1 , van de beschikking , de Commissie zich ervan dient te vergewissen of de goedgekeurde steun uitsluitend gebruikt wordt conform de in de artikelen 7 tot 12 van deze beschikking genoemde doelstellingen ; dat zij daarom in het bijzonder op de hoogte dient te worden gesteld van het bedrag en de verdeling van de uitkeringen , HEEFT DE VOLGENDE BESCHIKKING GEGEVEN : Artikel 1 Het Koninkrijk België wordt machtiging verleend voor het kalenderjaar 1978 steun ten bedrage van 6 205 400 000 Bfr . toe te kennen aan de Belgische kolenmijnindustrie . Het voor het kalenderjaar 1978 uitgetrokken bedrag van 6 205 400 000 Bfr . is onderverdeeld in de volgende steunbedragen : 1 . toekenning van investeringssteun tot een maximumbedrag van 288 800 000 Bfr . en wel ten behoeve van : het Kempische bekken tot een bedrag van 281 000 000 Bfr . het bekken Zuid tot een bedrag van 7 800 000 Bfr . 2 . toekenning van een steun ter dekking van mijnexploitatieverliezen tot een bedrag van 5 916 600 000 Bfr . en wel ten behoeve van : het Kempische bekken tot een bedrag van 4 119 200 000 Bfr . het bekken Zuid tot een bedrag van 1 797 400 000 Bfr . Artikel 2 De Belgische Regering verstrekt de Commissie uiterlijk op 31 maart 1979 bijzonderheden over de op grond van deze beschikking toegekende steunbedragen , in het bijzonder over het bedrag en de verdeling van de verrichte uitkeringen . Artikel 3 Deze beschikking is gericht tot het Koninkrijk België . Gedaan te Brussel , 7 december 1978 . Voor de Commissie Guido BRUNNER Lid van de Commissie ( 1 ) PB nr . L 63 van 11 . 3 . 1976 , blz . 1 .",
  "source": "EUR LEX"
}