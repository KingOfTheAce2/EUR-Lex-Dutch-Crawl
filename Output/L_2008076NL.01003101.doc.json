{
  "url": "http://www.w3.org/1999/xhtml\">",
  "content": "L_2008076NL.01003101.xml 19.3.2008 NL Publicatieblad van de Europese Unie L 76/31 VERORDENING (EG) N r. 260/2008 VAN DE COMMISSIE van 18 maart 2008 tot wijziging van Verordening (EG) nr. 396/2005 van het Europees Parlement en de Raad door vaststelling van bijlage VII met de lijst van combinaties werkzame stof/product waarvoor een afwijking geldt ten aanzien van behandelingen na de oogst met een fumigatiemiddel (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( 1 ) , en met name op artikel 18, lid 3, tweede alinea, Overwegende hetgeen volgt: (1) Verscheidene lidstaten hebben de Commissie erop gewezen dat een afwijking moet worden toegestaan van de in de bijlagen II en III vastgestelde maximumgehalten aan residuen, onder vermelding van de gewassen en bestrijdingsmiddelen waarvoor die afwijking nodig is. Een dergelijke afwijking moet de lidstaten de mogelijkheid bieden om, na een behandeling na de oogst met een fumigatiemiddel op hun grondgebied, residugehalten van werkzame stoffen die de in die bijlagen aangegeven grenswaarden overschrijden, toe te staan teneinde een ontwrichting van de handel in opgeslagen producten die na de oogst met een fumigatiemiddel behandeld zijn, te voorkomen. (2) Verordening (EG) nr. 396/2005 moet daarom dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 De tekst in de bijlage bij deze verordening wordt als bijlage VII aan Verordening (EG) nr. 396/2005 toegevoegd. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 maart 2008. Voor de Commissie Androulla VASSILIOU Lid van de Commissie ( 1 ) PB L 70 van 16.3.2005, blz. 1 . Verordening gewijzigd bij Verordening (EG) nr. 178/2006 van de Commissie ( PB L 29 van 2.2.2006, blz. 3 ). BIJLAGE „BIJLAGE VII Combinaties werkzame stof/product als bedoeld in artikel 18, lid 3 Werkzame stof Product in bijlage I (codenummer) Waterstoffosfide Fruit (0100000), groenten (0200000), peulvruchten (0300000), oliehoudende zaden en vruchten (0400000), granen (0500000), thee, koffie, kruidenthee en cacao (0600000), specerijen (0800000). Aluminiumfosfide Fruit (0100000), groenten (0200000), peulvruchten (0300000), oliehoudende zaden en vruchten (0400000), granen (0500000), thee, koffie, kruidenthee en cacao (0600000), specerijen (0800000). Magnesiumfosfide Fruit (0100000), groenten (0200000), peulvruchten (0300000), oliehoudende zaden en vruchten (0400000), granen (0500000), thee, koffie, kruidenthee en cacao (0600000), specerijen (0800000). Sulfurylfluoride Fruit (0100000), granen (0500000).”",
  "source": "EUR LEX"
}