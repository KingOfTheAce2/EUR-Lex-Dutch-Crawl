{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3024:NL:HTML\">",
  "content": "EUR-Lex - 31991R3024 - NL Avis juridique important | 31991R3024 Verordening (EEG) nr. 3024/91 van de Commissie van 16 oktober 1991 tot wijziging van Verordening (EEG) nr. 2349/91 houdende uitvoeringsbepalingen van Verordening (EEG) nr. 1637/91 tot vaststelling van een vergoeding met betrekking tot de verlaging van de in artikel 5 quater van Verordening (EEG) nr. 804/68 bedoelde referentiehoeveelheden en van een vergoeding voor de definitieve beëindiging van de melkproduktie Publicatieblad Nr. L 287 van 17/10/1991 blz. 0017 - 0017 Bijzondere uitgave in het Fins: Hoofdstuk 3 Deel 39 blz. 0115 Bijzondere uitgave in het Zweeds: Hoofdstuk 3 Deel 39 blz. 0115 VERORDENING (EEG) Nr. 3024/91 VAN DE COMMISSIE  van 16 oktober 1991  tot wijziging van Verordening (EEG) nr. 2349/91 houdende uitvoeringsbepalingen van Verordening (EEG) nr. 1637/91 tot vaststelling van een vergoeding met betrekking tot de  verlaging van de in artikel 5 quater van Verordening (EEG) nr. 804/68 bedoelde referentiehoeveelheden en van een vergoeding voor de definitieve beëindiging van de melkproduktie DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1637/91 van de Raad van 13 juni 1991 tot vaststelling van een vergoeding met betrekking tot de verlaging van de in artikel 5 quater van Verordening (EEG) nr. 804/68 bedoelde referentiehoeveelheden en van een vergoeding  voor de definitieve beëindiging van de melkproduktie (1), en met name op artikel 5, Overwegende dat onder titel II van Verordening (EEG) nr. 2349/91 van de Commissie (2) de bepalingen zijn vastgesteld voor de toepassing van de vergoeding voor de definitieve beëindiging van de melkproduktie; dat moet worden gepreciseerd welke  omrekeningskoers moet worden gebruikt voor de omrekening in nationale valuta van de in ecu vastgestelde bedragen, en dat te dien einde artikel 3 van de betrokken verordening moet worden aangevuld; Overwegende dat de in deze verordening vervatte maatregelen in overeenstemming zijn met het advies van het Comité van beheer voor melk en zuivelprodukten, HEEFT DE VOLGENDE VERORDENING VASTGESTELD: Artikel 1 Artikel 3 van Verordening (EEG) nr. 2349/91 wordt met de volgende alinea aangevuld: \"Het maximumbedrag van de in artikel 2, lid 3, van Verordening (EEG) nr. 1637/91 bedoelde vergoeding en de in de bijlage bij die verordening vastgestelde bedragen worden in nationale valuta omgerekend aan de hand van de op 17 juni 1991 geldende  landbouwomrekeningskoers.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke  Lid-Staat. Gedaan te Brussel, 16 oktober 1991. Voor de Commissie Ray MAC SHARRY Lid van de Commissie (1) PB nr. L 150 van 15. 6. 1991, blz. 30. (2) PB nr. L 214 van 2. 8. 1991, blz. 44.",
  "source": "EUR LEX"
}