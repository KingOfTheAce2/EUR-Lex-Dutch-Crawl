{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2395:NL:HTML\">",
  "content": "EUR-Lex - 31997R2395 - NL Avis juridique important | 31997R2395 Verordening (EG) nr. 2395/97 van de Commissie van 2 december 1997 tot vaststelling van de maximumbedragen van de compenserende steun in verband met de aanzienlijke revaluaties van het pond sterling op 5 juni 1997 en op 21 augustus 1997 Publicatieblad Nr. L 331 van 03/12/1997 blz. 0002 - 0002 VERORDENING (EG) Nr. 2395/97 VAN DE COMMISSIE van 2 december 1997 tot vaststelling van de maximumbedragen van de compenserende steun in verband met de aanzienlijke revaluaties van het pond sterling op 5 juni 1997 en op 21 augustus 1997 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 724/97 van de Raad van 22 april 1997 tot vaststelling van de compenserende en andere maatregelen bij aanzienlijke revaluaties met negatieve gevolgen voor de landbouwinkomens (1), en met name op artikel 7, Overwegende dat in Verordening (EG) nr. 724/97 is bepaald dat de lidstaten de landbouwers steun kunnen toekennen als compensatie voor een aanzienlijke revaluatie; dat de compenserende steun moet worden toegekend onder de voorwaarden die zijn vastgesteld bij de genoemde verordening en bij Verordening (EG) nr. 805/97 van de Commissie van 2 mei 1997 houdende uitvoeringsbepalingen inzake de compenserende maatregelen bij aanzienlijke revaluaties (2); Overwegende dat het bedrag van de compenserende steun wordt vastgesteld overeenkomstig de artikelen 4, 5 en 6 van Verordening (EG) nr. 724/97 en bestaat uit een basisbedrag en, eventueel, aanvullende bedragen als bedoeld in artikel 4, lid 2, tweede alinea, van die verordening; Overwegende dat, met name om de voorbereiding van de toekenning van de compenserende steun te vergemakkelijken, voor de revaluaties van het pond sterling op 5 juni 1997 en op 21 augustus 1997 het maximale basisbedrag van de eerste tranche van de compenserende steun dient te worden vastgesteld aan de hand van de meest recente beschikbare gegevens; dat deze maximumbedragen worden vastgesteld onverminderd een korting of annulering in geval van een verhoging van de landbouwomrekeningskoers tijdens de in artikel 4, lid 3, van Verordening (EG) nr. 724/97 bedoelde observatieperiode en onverminderd de mogelijke toekenning van aanvullende bedragen als bedoeld in artikel 4, lid 2, tweede alinea, van die verordening; Overwegende dat de in artikel 3, lid 1, van Verordening (EG) nr. 805/97 bedoelde periode zo moet worden gepreciseerd dat de steun aan productie in het verleden zal zijn gekoppeld; Overwegende dat de in deze verordening vervatte maatregelen in overeenstemming zijn met het advies van de betrokken comit√©s van beheer, HEEFT DE VOLGENDE VERORDENING VASTGESTELD: Artikel 1 Voor het Verenigd Koninkrijk bedraagt het basisbedrag van de eerste tranche van de compenserende steun als bedoeld in artikel 1, lid 2, van Verordening (EG) nr. 805/97, maximaal: - 133,14 miljoen ecu voor de aanzienlijke revaluatie van 5 juni 1997; - 155,42 miljoen ecu voor de aanzienlijke revaluatie van 21 augustus 1997. Artikel 2 1. De bij deze verordening vastgestelde bedragen gelden onverminderd de consequenties van artikel 4, lid 3, van Verordening (EG) nr. 724/97. 2. Voor de toekenning van de compenserende steun waarvan de maximumbedragen bij deze verordening zijn vastgesteld, loopt de in artikel 3, lid 1, van Verordening (EG) nr. 805/97 bedoelde periode uiterlijk op 31 augustus 1997 af. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 december 1997. Voor de Commissie Franz FISCHLER Lid van de Commissie (1) PB L 108 van 25. 4. 1997, blz. 9. (2) PB L 115 van 3. 5. 1997, blz. 13.",
  "source": "EUR LEX"
}