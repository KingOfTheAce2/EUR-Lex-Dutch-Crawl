{
  "url": "http://www.w3.org/1999/xhtml\">",
  "content": "L_2022317NL.01005401.xml 9.12.2022 NL Publicatieblad van de Europese Unie L 317/54 UITVOERINGSVERORDENING (EU) 2022/2405 VAN DE COMMISSIE van 7 december 2022 tot rectificatie van Uitvoeringsverordening (EU) 2021/1044 wat betreft de geldigheidsduur van de toelating van de Unie voor het uniek biocide “Pesguard® Gel” (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 44, lid 5, eerste alinea, Overwegende hetgeen volgt: (1) Bij Uitvoeringsverordening (EU) 2021/1044 van de Commissie ( 2 ) is een toelating van de Unie verleend voor het uniek biocide “Pesguard® Gel” dat clothianidin bevat, een bij Uitvoeringsverordening (EU) 2015/985 van de Commissie ( 3 ) geïdentificeerde werkzame stof die overeenkomstig artikel 10, lid 5, van Verordening (EU) nr. 528/2012 in aanmerking komt voor vervanging. (2) Overeenkomstig artikel 23, lid 6, van Verordening (EU) nr. 528/2012 worden toelatingen voor biociden die een werkzame stof bevatten die in aanmerking komt voor vervanging, verleend voor een periode van ten hoogste vijf jaar. (3) Bij Uitvoeringsverordening (EU) 2021/1044 heeft de Commissie verkeerdelijk een toelating van de Unie voor het uniek biocide “Pesguard® Gel” voor een periode van tien jaar verleend. (4) Uitvoeringsverordening (EU) 2021/1044 moet daarom dienovereenkomstig worden gerectificeerd. (5) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2021/1044 wordt als volgt gerectificeerd: 1. In artikel 1, tweede alinea, wordt “30 juni 2031” vervangen door “30 juni 2026”. 2. In de tabel in punt 1.2 van de bijlage wordt in de rij “Vervaldatum”“30 juni 2031” vervangen door “30 juni 2026”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 december 2022. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Uitvoeringsverordening (EU) 2021/1044 van de Commissie van 22 juni 2021 tot verlening van toelating van de Unie voor het uniek biocide “Pesguard® Gel” ( PB L 225 van 25.6.2021, blz. 54 ). ( 3 ) Uitvoeringsverordening (EU) 2015/985 van de Commissie van 24 juni 2015 tot goedkeuring van clothianidine als bestaande werkzame stof voor gebruik in biociden voor productsoort 18 ( PB L 159 van 25.6.2015, blz. 46 ).",
  "source": "EUR LEX"
}