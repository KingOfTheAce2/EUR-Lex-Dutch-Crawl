{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984R1243:NL:HTML\">",
  "content": "EUR-Lex - 31984R1243 - NL Avis juridique important | 31984R1243 Verordening (EEG) nr. 1243/84 van de Raad van 27 april 1984 houdende sluiting van de Overeenkomst in de vorm van een briefwisseling tussen de Europese Economische Gemeenschap en de Republiek India inzake het herstel van een overeengekomen hoeveelheid preferentiële suiker voor India Publicatieblad Nr. L 120 van 05/05/1984 blz. 0001 - 0001 Bijzondere uitgave in het Spaans: Hoofdstuk 03 Deel 30 blz. 0154 Bijzondere uitgave in het Portugees: Hoofdstuk 03 Deel 30 blz. 0154 ***** VERORDENING  (EEG) Nr. 1243/84 VAN DE RAAD van 27 april 1984 houdende sluiting van de Overeenkomst in de vorm van een briefwisseling tussen de Europese Economische Gemeenschap en de Republiek India inzake het herstel van een overeengekomen hoeveelheid preferentiële suiker voor India DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat India in het kader van de Overeenkomst tussen de Europese Economische Gemeenschap en de Republiek India betreffende rietsuiker (1), die op 18 juli 1975 in werking is getreden, oorspronkelijk een overeengekomen hoeveelheid preferentiële suiker had van 25 000 ton uitgedrukt in witte suiker; dat die hoeveelheid met ingang van 1 juli 1981 door de Commissie van de Europese Gemeenschappen op grond van artikel 7, lid 2, van de bedoelde Overeenkomst tot nul werd verminderd; Overwegende dat de genoemde Overeenkomst een integrerend deel vormt bij de toename van het handelsverkeer tussen de Europese Economische Gemeenschap en India, HEEFT DE VOLGENDE VERORDENING VASTGESTELD: Artikel 1 De Overeenkomst in de vorm van een briefwisseling tussen de Europese Economische Gemeenschap en de Republiek India inzake het herstel van een overeengekomen hoeveelheid preferentiële suiker voor India wordt namens de Gemeenschap goedgekeurd. De tekst van de Overeenkomst is aan deze verordening gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomst te ondertekenen ten einde daardoor de Gemeenschap te binden. Artikel 3 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 27 april 1984. Voor de Raad De Voorzitter M. ROCARD (1) PB nr. L 190 van 23. 7. 1975, blz. 35.",
  "source": "EUR LEX"
}