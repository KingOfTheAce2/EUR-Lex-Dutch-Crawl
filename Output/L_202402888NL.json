{
  "url": "http://www.w3.org/1999/xhtml\">",
  "content": "L_202402888NL.000101.fmx.xml Publicatieblad van de Europese Unie NL L-serie 2024/2888 19.11.2024 BESLUIT (EU) 2024/2888 VAN DE RAAD van 5 november 2024 inzake de sluiting van de Overeenkomst tussen de Europese Unie en het Koninkrijk Noorwegen tot wijziging van de Overeenkomst tussen de Europese Unie en het Koninkrijk Noorwegen betreffende administratieve samenwerking, bestrijding van fraude en invordering van schuldvorderingen op het gebied van de btw DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 113, in samenhang met artikel 218, lid 6, tweede alinea, punt b), Gezien het voorstel van de Europese Commissie, Gezien het advies van het Europees Parlement ( 1 ) , Overwegende hetgeen volgt: (1) Het samenwerkingskader onder de Overeenkomst tussen de Europese Unie en het Koninkrijk Noorwegen betreffende administratieve samenwerking, bestrijding van fraude en invordering van schuldvorderingen op het gebied van de btw ( 2 ) (de “overeenkomst van 2018”) heeft al zeer positieve resultaten opgeleverd. (2) Bij Verordening (EU) nr. 904/2010 van de Raad, zoals gewijzigd bij Verordening (EU) 2018/1541 van de Raad ( 3 ) , zijn nieuwe samenwerkingsinstrumenten ingevoerd in de wetgeving van de Unie. (3) De overeenkomst van 2018 moet derhalve worden gewijzigd om de lidstaten nieuwe samenwerkingsinstrumenten met Noorwegen ter beschikking te stellen. (4) De Overeenkomst tussen de Europese Unie en het Koninkrijk Noorwegen tot wijziging van de Overeenkomst tussen de Europese Unie en het Koninkrijk Noorwegen betreffende administratieve samenwerking, bestrijding van fraude en invordering van schuldvorderingen op het gebied van de btw (de “overeenkomst”), die het resultaat is van de onderhandelingen, komt overeen met de door de Raad verstrekte onderhandelingsrichtsnoeren. (5) Overeenkomstig Besluit (EU) 2024/767 van de Raad ( 4 ) is de overeenkomst op 2 oktober 2024 onder voorbehoud van de sluiting ervan op een latere datum ondertekend. (6) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 5 ) . (7) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en het Koninkrijk Noorwegen tot wijziging van de Overeenkomst tussen de Europese Unie en het Koninkrijk Noorwegen betreffende administratieve samenwerking, bestrijding van fraude en invordering van schuldvorderingen op het gebied van de belasting over de btw (de “overeenkomst”) wordt namens de Unie goedgekeurd ( 6 ) . Artikel 2 De voorzitter van de Raad verricht namens de Unie de in artikel 2 van de overeenkomst bedoelde kennisgeving ( 7 ) . Artikel 3 Dit besluit treedt in werking op de datum van de vaststelling ervan. Gedaan te Brussel, 5 november 2024. Voor de Raad De voorzitter VARGA M. ( 1 ) Advies van 10 april 2024 (nog niet bekendgemaakt in het Publicatieblad). ( 2 ) PB L 195 van 1.8.2018, blz. 3 . ( 3 ) Verordening (EU) 2018/1541 van de Raad van 2 oktober 2018 tot wijziging van de Verordeningen (EU) nr. 904/2010 en (EU) 2017/2454 wat betreft maatregelen ter versterking van de administratieve samenwerking op het gebied van de belasting over de toegevoegde waarde ( PB L 259 van 16.10.2018, blz. 1 ). ( 4 ) Besluit (EU) 2024/767 van 20 februari 2024 van de Raad inzake de ondertekening, namens de Unie, van de Overeenkomst tussen de Europese Unie en het Koninkrijk Noorwegen tot wijziging van de Overeenkomst tussen de Europese Unie en het Koninkrijk Noorwegen betreffende administratieve samenwerking, bestrijding van fraude en invordering van schuldvorderingen op het gebied van de btw betreffende administratieve samenwerking, bestrijding van fraude en invordering van schuldvorderingen op het gebied van de btw ( PB L, 2024/767, 28.2.2024, ELI: http://data.europa.eu/eli/dec/2024/767/oj ). ( 5 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ). ( 6 ) De tekst van de overeenkomst is bekendgemaakt in PB L, 2024/2889, 19.11.2024, ELI: http://data.europa.eu/eli/agree_internation/2024/2889/oj . ( 7 ) De datum waarop de overeenkomst in werking treedt, zal door het secretariaat-generaal van de Raad worden bekendgemaakt in het Publicatieblad van de Europese Unie . ELI: http://data.europa.eu/eli/dec/2024/2888/oj ISSN 1977-0758 (electronic edition)",
  "source": "EUR LEX"
}