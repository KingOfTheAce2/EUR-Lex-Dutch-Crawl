{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977L0212:NL:HTML\">",
  "content": "EUR-Lex - 31977L0212 - NL Avis juridique important | 31977L0212 Richtlijn 77/212/EEG van de Raad van 8 maart 1977 tot wijziging van Richtlijn 70/157/EEG betreffende het toegestane geluidsniveau en de uitlaatinrichting van motorvoertuigen Publicatieblad Nr. L 066 van 12/03/1977 blz. 0033 - 0034 Bijzondere uitgave in het Fins: Hoofdstuk 15 Deel 2 blz. 0061 Bijzondere uitgave in het Grieks: Hoofdstuk 13 Deel 6 blz. 0020 Bijzondere uitgave in het Zweeds: Hoofdstuk 15 Deel 2 blz. 0061 Bijzondere uitgave in het Spaans: Hoofdstuk 13 Deel 7 blz. 0023 Bijzondere uitgave in het Portugees: Hoofdstuk 13 Deel 7 blz. 0023 ++++ RICHTLIJN VAN DE RAAD van 8 maart 1977 tot wijziging van Richtlijn 70/157/EEG betreffende het toegestane geluidsniveau en de uitlaatinrichting van motorvoertuigen ( 77/212/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 100 , Gezien het voorstel van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comit√© ( 2 ) , Overwegende dat Richtlijn 70/157/EEG van de Raad van 6 februari 1970 inzake de onderlinge aanpassing van de wetgevingen der Lid-Staten betreffende het toegestane geluidsniveau en de uitlaatinrichting van motorvoertuigen ( 3 ) , laatstelijk gewijzigd door Richtlijn 73/350/EEG ( 4 ) , in haar bijlage de grenzen bepaalt voor het toegestane geluidsniveau van motorvoertuigen met of zonder carrosserie , op ten minste vier wielen en met een door de constructie bepaalde maximumsnelheid van meer dan 25 km per uur , bestemd om aan het wegverkeer deel te nemen , met uitzondering van voertuigen die zich over rails bewegen , landbouwtractoren , bosbouwtractoren , landbouwmachines en machines voor openbare werken ; Overwegende dat de bescherming van de bevolking tegen geluidshinder passende maatregelen vereist tot beperking van het geluidsniveau van motorvoertuigen en dat een dergelijke beperking mogelijk is gemaakt door de technische vooruitgang die bij de constructie van motorvoertuigen is gemaakt ; Overwegende dat het daartoe dienstig is de bijlage van Richtlijn 70/157/EEG te wijzigen door de waarden , uitgedrukt in decibels ( A ) , van het toegestane geluidsniveau voor iedere categorie motorvoertuigen waarop deze bijlage betrekking heeft , te verminderen , HEEFT DE VOLGENDE RICHTLIJN VASTGESTELD : Artikel 1 In de bijlage bij Richtlijn 70/157/EEG wordt de tabel van punt I.1 . vervangen door de hiernavolgende tabel : Categorien * Waarden uitgedrukt in dB ( A ) ( decibel  ( A ) ) * I.1.1 . Voertuigen , ingericht voor personenvervoer , voorzien van ten hoogste negen zitplaatsen , die van de bestuurder inbegrepen * 80 * I.1.2 . Voertuigen , ingericht voor personenvervoer , voorzien van meer dan negen plaatsen , die van de bestuurder inbegrepen , met een toegestaan maximumgewicht van niet meer dan 3,5 ton * 81 * I.1.3 . Voertuigen , ingericht voor goederenvervoer , met een toegestaan maximumgewicht van niet meer dan 3,5 ton * 81 * I.1.4 . Voertuigen , ingericht voor personenvervoer , voorzien van meer dan negen plaatsen , die van de bestuurder inbegrepen , met een toegestaan maximumgewicht van meer dan 3,5 ton * 82 * I.1.5 . Voertuigen , ingericht voor goederenvervoer , met een toegestaan maximumgewicht van meer dan 3,5 ton * 86 * I.1.6 . Voertuigen , ingericht voor personenvervoer , voorzien van meer dan negen plaatsen , die van de bestuurder inbegrepen , met een vermogen van ten minste 200 DIN pk * 85 * I.1.7 . Voertuigen , ingericht voor goederenvervoer , met een vermogen van ten minste 200 DIN pk en een toegestaan maximumgewicht van meer dan 12 ton * 88 * Artikel 2 1 . Met ingang van 1 april 1977 mogen de Lid-Staten om redenen die verband houden met het geluidsniveau en de uitlaatinrichting : - noch voor een bepaald type motorvoertuig de EEG-goedkeuring , de afgifte van het document genoemd in artikel 10 , lid 1 , derde streepje , van Richtlijn 70/156/EEG van de Raad van 6 februari 1970 inzake de onderlinge aanpassing van de wetgevingen der Lid-Staten betreffende de goedkeuring van motorvoertuigen en aanhangwagens daarvan ( 5 ) , gewijzigd door de Akte van Toetreding , of de nationale goedkeuring weigeren , - noch het voor het eerst in het verkeer brengen van voertuigen verbieden , indien het geluidsniveau en de uitlaatinrichting van dit type voertuig of van deze voertuigen beantwoorden aan de voorschriften van Richtlijn 70/157/EEG , zoals gewijzigd bij deze richtlijn . 2 . Met ingang van 1 april 1980 mogen de Lid-Staten : - het in artikel 10 , lid 1 , derde streepje , van Richtlijn 70/156/EEG genoemde document niet meer afgeven voor een type voertuig waarvan het geluidsniveau en de uitlaatinrichting niet beantwoorden aan de voorschriften van Richtlijn 70/157/EEG , zoals gewijzigd bij deze richtlijn ; - de nationale goedkeuring weigeren voor een type voertuig waarvan het geluidsniveau en de uitlaatinrichting niet beantwoorden aan de voorschriften van Richtlijn 70/157/EEG , zoals gewijzigd bij deze richtlijn . Met betrekking tot de voertuigen van de in artikel 1 omschreven categorie I.1.6 . wordt genoemde datum van 1 april 1980 vervangen door die van 1 april 1982 . 3 . Met ingang van 1 oktober 1982 mogen de Lid-Staten het voor het eerst in het verkeer brengen verbieden van voertuigen waarvan het geluidsniveau en de uitlaatinrichting niet beantwoorden aan de voorschriften van Richtlijn 70/157/EEG , zoals gewijzigd bij deze richtlijn . Artikel 3 Voor 1 april 1977 stellen de Lid-Staten de vereiste bepalingen vast en publiceren deze ten einde zich te richten naar de onderhavige richtlijn . Zij stellen de Commissie hiervan onverwijld in kennis . Artikel 4 Deze richtlijn is gericht tot de Lid-Staten . Gedaan te Brussel , 8 maart 1977 . Voor de Raad De Voorzitter D . OWEN ( 1 ) PB nr . C 5 van 8 . 1 . 1975 , blz . 54 . ( 2 ) PB nr . C 62 van 15 . 3 . 1975 , blz . 33 . ( 3 ) PB nr . L 42 van 23 . 2 . 1970 , blz . 16 . ( 4 ) PB nr . L 321 van 22 . 11 . 1973 , blz . 33 . ( 5 ) PB nr . L 42 van 23 . 2 . 1970 , blz . 1 .",
  "source": "EUR LEX"
}