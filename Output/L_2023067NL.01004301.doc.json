{
  "url": "http://www.w3.org/1999/xhtml\"><!--",
  "content": "L_2023067NL.01004301.xml 3.3.2023 NL Publicatieblad van de Europese Unie L 67/43 BESLUIT (EU) 2023/456 VAN DE RAAD van 21 februari 2023 betreffende het namens de Europese Unie in het Gemengd Comité van de EER in te nemen standpunt met betrekking tot de wijziging van bijlage XI (Elektronische communicatie, audiovisuele diensten en informatiemaatschappij) en Protocol nr. 37 houdende de in artikel 101 bedoelde lijst bij de EER-overeenkomst (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (“de EER-overeenkomst”) is op 1 januari 1994 in werking getreden. (2) Op grond van artikel 98 van de EER-overeenkomst kunnen onder meer bijlage XI (Elektronische communicatie, audiovisuele diensten en informatiemaatschappij) en Protocol nr. 37 houdende de in artikel 101 bedoelde lijst (“Protocol nr. 37”) bij de EER-overeenkomst bij besluit van het Gemengd Comité van de EER worden gewijzigd. (3) Het Besluit van de Commissie van 11 juni 2019 tot oprichting van de Beleidsgroep Radiospectrum ( 3 ) moet in de EER-overeenkomst worden opgenomen. (4) Bijlage XI en Protocol nr. 37 bij de EER-overeenkomst moeten dienovereenkomstig worden gewijzigd. (5) Het standpunt van de Unie in het Gemengd Comité van de EER moet derhalve worden gebaseerd op het aangehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Unie in het Gemengd Comité van de EER in te nemen standpunt over de voorgestelde wijziging van bijlage XI (Elektronische communicatie, audiovisuele diensten en informatiemaatschappij) en Protocol nr. 37 houdende de lijst bedoeld in artikel 101 bij de EER-overeenkomst, is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum van de vaststelling ervan. Gedaan te Brussel, 21 februari 2023. Voor de Raad De voorzitter J. ROSWALL ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Besluit van de Commissie van 11 juni 2019 betreffende de oprichting van de Beleidsgroep Radiospectrum en tot intrekking van Besluit 2002/622/EG ( PB C 196 van 12.6.2019, blz. 16 ). ONTWERP BESLUIT VAN HET GEMENGD COMITÉ VAN DE EER Nr. […] van … tot wijziging van bijlage XI (Elektronische communicatie, audiovisuele diensten en informatiemaatschappij) en Protocol nr. 37 houdende de lijst bedoeld in artikel 101 bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte (“de EER-overeenkomst”), en met name artikel 98, Overwegende hetgeen volgt: (1) Besluit van de Commissie van 11 juni 2019 tot oprichting van de Beleidsgroep Radiospectrum en tot intrekking van Besluit 2002/622/EG ( 1 ) moet in de EER-overeenkomst worden opgenomen. (2) Het in de EER-overeenkomst opgenomen Besluit 2002/622/EG van de Commissie ( 2 ) wordt bij Besluit van de Commissie van 11 juni 2019 ingetrokken en moet derhalve uit de EER-overeenkomst worden geschrapt. (3) Bijlage XI en Protocol nr. 37 bij de EER-overeenkomst moeten derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In bijlage XI bij de EER-overeenkomst (Besluit 2002/622/EG van de Commissie) wordt de tekst van punt 5ch vervangen door: “ 32019 D 0612(01) : Besluit van de Commissie van 11 juni 2019 tot oprichting van de Beleidsgroep Radiospectrum en tot intrekking van Besluit 2002/622/EG ( PB C 196 van 12.6.2019, blz. 16 ). Voor de toepassing van deze overeenkomst worden de bepalingen van het besluit met de volgende aanpassing gelezen: a) artikel 2, lid 4, is niet van toepassing op de EVA-staten. De wijze van uitvoering van de samenwerking de EVA-staten overeenkomstig artikel 101 van de EER-Overeenkomst: De EVA-staten nemen volwaardig deel aan de werkzaamheden van de Beleidsgroep Radiospectrum en hebben binnen deze groep dezelfde rechten en plichten als de EU-lidstaten, met uitzondering van stemrecht. Leden van de EVA-staten komen niet in aanmerking voor het voorzitterschap van de Beleidsgroep radiospectrum of haar subgroepen.”. Artikel 2 In punt 16 van Protocol nr. 37 worden de woorden “Besluit 2002/622/EG van de Commissie” vervangen door de woorden “Besluit van de Commissie van 11 juni 2019”. Artikel 3 De in het EER-supplement bij het Publicatieblad van de Europese Unie bekend te maken teksten in de IJslandse en de Noorse taal van het Besluit van de Commissie van 11 juni 2019 zijn authentiek. Artikel 4 Dit besluit treedt in werking op […], op voorwaarde dat alle in artikel 103, lid 1, van de EER-overeenkomst bedoelde kennisgevingen hebben plaatsgevonden ( * ) . Artikel 5 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB C 196 van 12.6.2019, blz. 16 . ( 2 ) PB L 198 van 27.7.2002, blz. 49 . ( * ) [Geen grondwettelijke vereisten aangegeven.] [Grondwettelijke vereisten aangegeven.]",
  "source": "EUR LEX"
}