{
  "url": "http://www.w3.org/1999/xhtml\">",
  "content": "L_2016038NL.01000701.xml 13.2.2016 NL Publicatieblad van de Europese Unie L 38/7 BESLUIT (EU) 2016/192 VAN DE RAAD van 12 februari 2016 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Národná banka Slovenska DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien Aanbeveling ECB/2015/45 van de Europese Centrale Bank van 10 december 2015 aan de Raad van de Europese Unie betreffende de externe accountants van de Národná banka Slovenska ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, moeten worden gecontroleerd door onafhankelijke externe accountants, die op aanbeveling van de Raad van bestuur van de ECB zijn aanvaard door de Raad. (2) Het mandaat van de externe accountants van de Národná banka Slovenska is na de audit van het boekjaar 2014 geëindigd. Het is derhalve noodzakelijk om met ingang van het boekjaar 2015 externe accountants te benoemen. (3) Národná banka Slovenska heeft Ernst & Young Slovakia, spol. s r.o. geselecteerd als haar externe accountants voor de boekjaren 2015 en 2016. (4) De Raad van bestuur van de ECB heeft aanbevolen dat Ernst & Young Slovakia, spol. s r.o. worden benoemd tot externe accountants van de Národná banka Slovenska voor de boekjaren 2015 en 2016. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 1, lid 16, van Besluit 1999/70/EG wordt vervangen door: „16. Ernst & Young Slovakia, spol. s r.o. worden aanvaard als externe accountants van de Národná banka Slovenska voor de boekjaren 2015 en 2016.”. Artikel 2 Dit besluit wordt van kracht op de dag waarop het wordt bekendgemaakt. Artikel 3 Dit besluit is gericht tot de Europese Centrale Bank. Gedaan te Brussel, 12 februari 2016. Voor de Raad De voorzitter J.R.V.A. DIJSSELBLOEM ( 1 ) PB C 425 van 18.12.2015, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}