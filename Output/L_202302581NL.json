{
  "url": "http://www.w3.org/1999/xhtml\">",
  "content": "L_202302581NL.000101.fmx.xml Publicatieblad van de Europese Unie NL Serie L 2023/2581 16.11.2023 GEDELEGEERD BESLUIT (EU) 2023/2581 VAN DE COMMISSIE van 12 september 2023 tot rectificatie van bepaalde taalversies van Beschikking 2000/532/EG (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( 1 ) , en met name artikel 7, lid 1, Overwegende hetgeen volgt: (1) Bij Besluit 2014/955/EU van de Commissie ( 2 ) is Beschikking 2000/532/EG van de Commissie ( 3 ) gewijzigd en is de lijst van afvalstoffen overeenkomstig Richtlijn 2008/98/EG vastgesteld. (2) De Deense taalversie van Beschikking 2000/532/EG bevat fouten in de bijlage, in het deel “Definities”, punten 2 en 4, en in het deel “Beoordeling en classificatie”, punt 1, vierde zin, punt 2, tweede alinea, vijfde streepje, de inleidende zin, en fouten op meerdere plekken in de tabel in het deel “Lijst van afvalstoffen”. Door deze fouten verandert de betekenis van die bepalingen. (3) De Griekse taalversie van Beschikking 2000/532/EG bevat fouten in de bijlage, in het deel “Lijst van afvalstoffen”, de tabel, eerste kolom, rijen “01 03 99”, “01 04 08” en “06 02”, waardoor de betekenis van de bepalingen verandert. (4) De Deense en de Griekse taalversie van Beschikking 2000/532/EG moeten derhalve dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT HET VOLGENDE BESLUIT VASTGESTELD: Artikel 1 (heeft geen betrekking op het Nederlands) Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 12 september 2023. Voor de Commissie De voorzitter Ursula VON DER LEYEN ( 1 ) PB L 312 van 22.11.2008, blz. 3 . ( 2 ) Besluit 2014/955/EU van de Commissie van 18 december 2014 tot wijziging van Beschikking 2000/532/EG betreffende de lijst van afvalstoffen overeenkomstig Richtlijn 2008/98/EG van het Europees Parlement en de Raad ( PB L 370 van 30.12.2014, blz. 44 ). ( 3 ) Beschikking 2000/532/EG van de Commissie van 3 mei 2000 tot vervanging van Beschikking 94/3/EG houdende vaststelling van een lijst van afvalstoffen overeenkomstig artikel 1, punt a), van Richtlijn 75/442/EEG van de Raad betreffende afvalstoffen en Beschikking 94/904/EG van de Raad tot vaststelling van een lijst van gevaarlijke afvalstoffen overeenkomstig artikel 1, lid 4, van Richtlijn 91/689/EEG van de Raad betreffende gevaarlijke afvalstoffen ( PB L 226 van 6.9.2000, blz. 3 ). ELI: http://data.europa.eu/eli/dec_del/2023/2581/oj ISSN 1977-0758 (electronic edition)",
  "source": "EUR LEX"
}