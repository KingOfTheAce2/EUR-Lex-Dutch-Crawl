{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0612:NL:HTML\">",
  "content": "EUR-Lex - 31988D0612 - NL Avis juridique important | 31988D0612 88/612/EEG: Beschikking van de Commissie van 26 juli 1988 tot tweede wijziging van Beschikking 82/740/EEG inzake de vaststelling van ontwikkelingszones krachtens artikel 11 van de Belgische wet van 30 december 1970 (Slechts de teksten in de Nederlandse en de Franse taal zijn authentiek) Publicatieblad Nr. L 335 van 07/12/1988 blz. 0031 - 0032 BESCHIKKING VAN DE COMMISSIE  van 26 juli 1988  tot tweede wijziging van Beschikking 82/740/EEG inzake de vaststelling van ontwikkelingszones krachtens artikel 11 van de Belgische wet van 30 december 1970  ( Slechts de teksten in de Nederlandse en  de Franse taal zijn authentiek )  ( 88/612/EEG )  ( 88/612/EEG ) DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, en met name op de artikelen 92 en 93, Overwegende hetgeen volgt : In haar Beschikking 82/740/EEG ( 1 ) heeft de Commissie zich uitgesproken over de verenigbaarheid met de gemeenschappelijke markt van de afbakening van de zones die in aanmerking kunnen komen voor steunmaatregelen met regionale strekking krachtens de  Belgische wet van 30 december 1970 op de economische expansie . De Commissie heeft in artikel 1, onder a ), van bovengenoemde beschikking de Belgische ontwikkelingszones aangewezen die voor een steunmaximum van 20 % netto subsidie-equivalent van de investering in aanmerking komen, of 3 500 Ecu per geschapen  arbeidsplaats, tot een maximum van 25 % netto subsidie-equivalent van de investering; de laatste alinea van genoemd artikel 1, onder a ), bepaalt dat de indeling in deze categorie van de arrondissementen Hasselt, Maaseik en Tongeren in de provincie  Limburg is beperkt tot een periode van drie jaar vanaf de datum van de genoemde beschikking, met dien verstande dat de Commissie vóór het aflopen van die periode een nieuwe analyse van hun sociaal -economische situatie maakt . De Commissie heeft deze analyse verricht in 1985 en artikel 1, onder a ), laatste alinea, van haar Beschikking 82/740/EEG bij haar Beschikking 85/544/EEG ( 2 ) vervangen door de volgende tekst : De indeling in deze categorie van de arrondissementen Hasselt, Maaseik en Tongeren in de provincie Limburg wordt beperkt tot een periode die eindigt op 22 juli 1988, met dien verstande dat de Commissie vóór het verstrijken van deze termijn zal overgaan  tot een nieuwe analyse van de sociaal-economische situatie .\". Bij brief van 17 mei 1988 heeft de Belgische Regering de Commissie inlichtingen verstrekt over de sociaal-economische situatie in de bovengenoemde arrondissementen . Op basis van deze inlichtingen en van andere statistische gegevens waarover zij beschikt, is de Commissie overeenkomstig artikel 1 van Beschikking 85/544/EEG overgegaan tot een nieuwe analyse van de sociaal-economische situatie van deze  arrondissementen . Uit deze analyse is gebleken dat de situatie in het arrondissement Maaseik ten aanzien van de werkgelegenheid tussen 1984 en 1988 enigszins verbeterd is, maar dat het werkloosheidsprobleem er nog steeds ernstig is . Anderzijds blijkt ook dat de situatie in de arrondissementen Tongeren en Hasselt tussen 1984 en begin 1987 is verbeterd, maar vervolgens is achteruitgegaan als gevolg van de sluiting van drie steenkolenmijnen in het arrondissement Hasselt tussen  september 1987 en maart 1988 . Globaal kan uit de analyse worden geconcludeerd dat aan de voorwaarden voor toepassing van de afwijkingen bedoeld in artikel 1, onder a ), van Beschikking 82/740/EEG nog steeds is voldaan . Voor de drie arrondissementen is dus handhaving van het maximum  van 20 % gerechtvaardigd voor een periode van drie jaar, gedurende welke in de situatie in Limburg opnieuw verbetering kan intreden; de Commissie zal overigens vóór het verstrijken van deze periode de situatie opnieuw onderzoeken, HEEFT DE VOLGENDE BESCHIKKING GEGEVEN : Artikel 1   De laatste alinea van artikel 1, onder a ), van Beschikking 82/740/EEG wordt als volgt gelezen : De indeling in deze categorie van de arrondissementen Hasselt, Maaseik en Tongeren in de provincie Limburg wordt beperkt tot een periode die eindigt op 22 juli 1991, met dien verstande dat de Commissie vóór het verstrijken van deze termijn zal overgaan  tot een nieuwe analyse van de sociaal-economische situatie .\". Artikel 2   Deze beschikking is gericht tot het Koninkrijk België . Gedaan te Brussel, 26 juli 1988 . Voor de Commissie  Peter SUTHERLAND  Lid van de Commissie   ( 1 ) PB nr . L 312 van 9 . 11 . 1982, blz . 18 . ( 2 ) PB nr . L 341 van 19 . 12 . 1985, blz . 19 .",
  "source": "EUR LEX"
}