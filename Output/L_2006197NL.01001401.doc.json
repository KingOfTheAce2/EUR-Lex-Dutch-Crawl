{
  "url": "http://www.w3.org/1999/xhtml\">",
  "content": "L_2006197NL.01001401.xml 19.7.2006 NL Publicatieblad van de Europese Unie L 197/14 BESLUIT MONUC SPT/1/2006 VAN HET POLITIEK EN VEILIGHEIDSCOMITÉ van 30 mei 2006 inzake de aanvaarding van bijdragen van derde staten aan de militaire operatie van de Europese Unie ter ondersteuning van de missie van de Organisatie van de Verenigde Naties in de Democratische Republiek Congo (MONUC) tijdens het verkiezingsproces (2006/499/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 25, derde alinea, Gelet op Gemeenschappelijk Optreden 2006/319/GBVB van de Raad van 27 april 2006 inzake de militaire operatie van de Europese Unie ter ondersteuning van de missie van de Organisatie van de Verenigde Naties in de Democratische Republiek Congo (MONUC) tijdens het verkiezingsproces ( 1 ) , en met name op artikel 10, tweede alinea, inzake de deelneming van derde staten, Overwegende hetgeen volgt: (1) Op verzoek van het Politiek en Veiligheidscomité en overeenkomstig de opdracht van het Militaire Comité van de Europese Unie (EUMC) hebben de operationeel commandant van de Europese Unie en de commandant van de troepen van de Europese Unie op 3 en 10 mei 2006 de conferenties inzake de opbouw van de troepenmacht en de troepensterkte gehouden. (2) Naar aanleiding van de aanbeveling van de operationeel commandant van de Europese Unie inzake de bijdragen van Turkije, besloot het EUMC het Politiek en Veiligheidscomité aan te bevelen deze bijdragen van Turkije te aanvaarden. (3) Overeenkomstig artikel 6 van het Protocol betreffende de positie van Denemarken, dat is gehecht aan het Verdrag betreffende de Europese Unie en het Verdrag tot oprichting van de Europese Gemeenschap, neemt Denemarken niet deel aan de uitwerking en uitvoering van besluiten en acties van de Europese Unie die gevolgen hebben op defensiegebied, BESLUIT: Artikel 1 Bijdragen van derde staten In aansluiting op de conferenties inzake de opbouw van de troepenmacht en de troepensterkte wordt voor de militaire operatie van de Europese Unie in de Democratische Republiek Congo ter ondersteuning van de MONUC tijdens het verkiezingsproces de bijdrage van Turkije aanvaard. Artikel 2 Inwerkingtreding Dit besluit treedt in werking op de dag waarop het wordt aangenomen. Gedaan te Brussel, 30 mei 2006. Voor het Politiek en Veiligheidscomité De voorzitter F.J. KUGLITSCH ( 1 ) PB L 116 van 29.4.2006, blz. 98 .",
  "source": "EUR LEX"
}