{
  "url": "http://www.w3.org/1999/xhtml\">",
  "content": "L_2023091NL.01000901.xml 29.3.2023 NL Publicatieblad van de Europese Unie L 91/9 BESLUIT (GBVB) 2023/692 VAN DE RAAD van 28 maart 2023 tot wijziging van Besluit 2010/452/GBVB inzake de Waarnemingsmissie van de Europese Unie in Georgië (EUMM Georgia) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 augustus 2010 Besluit 2010/452/GBVB ( 1 ) vastgesteld, waarbij de bij Gemeenschappelijk Optreden 2008/736/GBVB van de Raad ( 2 ) ingestelde Waarnemingsmissie van de Europese Unie in Georgië (EUMM Georgia) verlengd werd. (2) De Raad heeft op 17 oktober 2022 Besluit (GBVB) 2022/1970 ( 3 ) vastgesteld inzake de inzet in Armenië van EU-waarnemers van EUMM Georgia tot en met 19 december 2022. (3) Op 25 november 2022 heeft de Raad Besluit (GBVB) 2022/2318 ( 4 ) vastgesteld, waarbij EUMM Georgia werd verlengd tot en met 14 december 2024. (4) Op 19 december 2022 heeft de Raad Besluit (GBVB) 2022/2507 ( 5 ) vastgesteld, waarin wordt bepaald dat een team van EUMM Georgia in Armenië zal worden ingezet om de Unie meer inzicht te geven in de veiligheidssituatie, teneinde bij te dragen aan de planning en voorbereiding van een mogelijke civiele missie in Armenië in het kader van het gemeenschappelijk veiligheids- en defensiebeleid. (5) Op 23 januari 2023 heeft de Raad bij Besluit (GBVB) 2023/162 ( 6 ) een missie van de Europese Unie in Armenië (EUMA) ingesteld, die op 20 februari 2023 bij Besluit (GBVB) 2023/386 ( 7 ) van start is gegaan. (6) Aangezien de inzet van een team door EUMM Georgia in Armenië derhalve niet langer noodzakelijk is, moet Besluit 2010/452/GBVB dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 3 bis van Besluit 2010/452/GBVB wordt geschrapt. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Het is van toepassing met ingang van 20 februari 2023. Gedaan te Brussel, 28 maart 2023. Voor de Raad De voorzitter E. BUSCH ( 1 ) Besluit 2010/452/GBVB van de Raad van 12 augustus 2010 inzake de Waarnemingsmissie van de Europese Unie in Georgië, EUMM Georgia ( PB L 213 van 13.8.2010, blz. 43 ). ( 2 ) Gemeenschappelijk Optreden 2008/736/GBVB van de Raad van 15 september 2008 inzake de Waarnemingsmissie van de Europese Unie in Georgië, EUMM Georgia ( PB L 248 van 17.9.2008, blz. 26 ). ( 3 ) Besluit (GBVB) 2022/1970 van de Raad van 17 oktober 2022 tot wijziging van Besluit 2010/452/GBVB inzake de Waarnemingsmissie van de Europese Unie in Georgië, EUMM Georgia ( PB L 270 van 18.10.2022, blz. 93 ). ( 4 ) Besluit (GBVB) 2022/2318 van de Raad van 25 november 2022 tot wijziging van Besluit 2010/452/GBVB inzake de Waarnemingsmissie van de Europese Unie in Georgië, EUMM Georgia ( PB L 307 van 28.11.2022, blz. 133 ). ( 5 ) Besluit (GBVB) 2022/2507 van de Raad van 19 december 2022 tot wijziging van Besluit 2010/452/GBVB inzake de Waarnemingsmissie van de Europese Unie in Georgië, EUMM Georgia ( PB L 325 van 20.12.2022, blz. 110 ). ( 6 ) Besluit (GBVB) 2023/162 van de Raad van 23 januari 2023 inzake een missie van de Europese Unie in Armenië (EUMA) ( PB L 22 van 24.1.2023, blz. 29 ). ( 7 ) Besluit (GBVB) 2023/386 van de Raad van 20 februari 2023 betreffende het begin van de missie van de Europese Unie in Armenië (EUMA) en tot wijzing van Besluit (GBVB) 2023/162 ( PB L 53 van 21.2.2023, blz. 17 ).",
  "source": "EUR LEX"
}