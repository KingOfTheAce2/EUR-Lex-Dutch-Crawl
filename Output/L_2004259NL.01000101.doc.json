{
  "url": "http://www.w3.org/1999/xhtml\">",
  "content": "L_2004259NL.01000101.xml 5.8.2004 NL Publicatieblad van de Europese Unie L 259/1 BESLUIT N r. 198 van 23 maart 2004 betreffende de vervanging en intrekking van de modelformulieren tot toepassing van de Verordeningen (EEG) nr. 1408/71 en (EEG) nr. 574/72 van de Raad (E 110, E 111, E 111 B, E 113, E 114, E 119, E 128 en E 128 B) (Voor de EER en voor de Overeenkomst EU/Zwitserland relevante tekst) (2004/562/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen ( 1 ) , op grond waarvan zij tot taak heeft alle vraagstukken van administratieve aard die voortvloeien uit Verordening (EEG) nr. 1408/71 en latere verordeningen, te behandelen, Gelet op artikel 2, lid 1, van Verordening (EEG) nr. 574/72 van de Raad van 21 maart 1972 tot vaststelling van de wijze van toepassing van Verordening (EEG) nr. 1408/71 ( 2 ) , op grond waarvan de Administratieve Commissie de modellen van de documenten die voor de toepassing van de verordeningen nodig zijn, vaststelt, Gelet op Besluit nr. 153 van 7 oktober 1993 betreffende de modelformulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 001, E 103-E 127) ( 3 ) , Gelet op Besluit nr. 177 van 5 oktober 1999 betreffende de formulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 128 en E 128 B) ( 4 ) , Gelet op Besluit nr. 179 van 18 april 2000 betreffende de modelformulieren voor de toepassing van de Verordeningen (EEG) nr. 1408/71 en (EEG) nr. 574/72 van de Raad (E 111, E 111 B, E 113 tot en met E 118 en E 125 tot en met E 127) ( 5 ) , Gelet op Besluit nr. 187 van 27 juni 2002 betreffende de modelformulieren voor de toepassing van de Verordeningen (EEG) nr. 1408/71 en (EEG) nr. 574/72 van de Raad (E 111 en E 111 B) ( 6 ) , Gelet op Besluit nr. 191 van 18 juni 2003 betreffende de vervanging van de formulieren E 111 en E 111 B door een Europese ziekteverzekeringskaart ( 7 ) , Overwegende hetgeen volgt: (1) Met het oog op de toetreding van de tien nieuwe lidstaten tot de Europese Unie op 1 mei 2004 dienen de formulieren die noodzakelijk zijn voor de toepassing van de Verordeningen (EEG) nr. 1408/71 en (EEG) nr. 574/72 te worden aangepast. (2) Met ingang van 1 juni 2004 worden de formulieren E 111 en E 111 B vervangen door de Europese ziekteverzekeringskaart volgens de voorschriften van Besluit nr. 191. De formulieren E 111 en E 111 B die vóór juni 2004 zijn afgegeven, blijven tot uiterlijk december 2005 geldig, tenzij er een eerdere vervaldatum op vermeld is. (3) Voorts geldt er voor de lidstaten die in de bij Besluit nr. 197 van 23 maart 2004 gevoegde lijst vermeld worden een overgangsperiode voor de invoering van de Europese ziekteverzekeringskaart. Derhalve blijven de bevoegde organen van deze staten tot uiterlijk 31 december 2005 formulieren E 111 afgeven met gebruikmaking van het in de bijlage bij dit besluit opgenomen model. (4) Verordening (EG) nr. 631/2004 heeft Verordening (EEG) nr. 1408/71 gewijzigd, in die zin dat alle categorieën verzekerden met ingang van 1 juni 2004 in aanmerking komen voor verstrekkingen die gedurende een verblijf in een andere lidstaat medisch noodzakelijk worden. Met ingang van deze datum worden derhalve de formulieren E 110, E 128 en E 128 B overbodig en heeft het formulier E 119 alleen nog maar betrekking op uitkeringen. (5) Krachtens voornoemde verordening vervallen de leden 6 en 7 van artikel 17 van Verordening (EEG) nr. 574/72 met ingang van 1 juni 2004. Daarom dienen de modellen van de formulieren E 113 en E 114 ingetrokken te worden. (6) De Overeenkomst betreffende de Europese Economische Ruimte van 2 mei 1992, aangevuld bij het Protocol van 17 maart 1993, bijlage VI, bepaalt dat de Verordeningen (EEG) nr. 1408/71 en (EEG) nr. 574/72 van toepassing zijn in de Europese Economische Ruimte. (7) De Europese Gemeenschap en haar lidstaten en de Zwitserse Bondsstaat hebben een overeenkomst over het vrije verkeer van personen gesloten, die op 1 juni 2002 in werking is getreden. Bijlage II bij deze overeenkomst bepaalt dat de Verordeningen (EEG) nr. 1408/71 en (EEG) nr. 574/72 van toepassing zijn in de betrekkingen tussen de Europese Gemeenschap en haar lidstaten en de Zwitserse Bondsstaat. (8) Om praktische redenen is het wenselijk binnen de Gemeenschap, binnen de Europese Economische Ruimte en in de betrekkingen tussen de Europese Gemeenschap en haar lidstaten en de Zwitserse Bondsstaat gelijkvormige formulieren te gebruiken, BESLUIT: 1. Het in Besluit nr. 153 opgenomen modelformulier E 119 wordt vervangen door het in de bijlage bij dit besluit opgenomen model. 2. Het in Besluit nr. 187 opgenomen modelformulier E 111 wordt, met ingang van 1 juni 2004 tot uiterlijk 31 december 2005, vervangen door het model in de bijlage bij dit besluit. In beginsel zijn alle normen van toepassing op het modelformulier E 111 die overeenkomstig Besluit nr. 190 van toepassing zijn inzake de met het oog leesbare gegevens op de Europese ziekteverzekeringskaart en verband houdende met de beschrijving, de waarden, de lengte en opmerkingen van de velden. 3. De in Besluit nr. 179 opgenomen modelformulieren E 113 en E 114 worden met ingang van 1 juni 2004 ingetrokken. 4. Het in Besluit nr. 153 opgenomen modelformulier E 110 en de in Besluit nr. 177 opgenomen modelformulieren E 128 en E 128 B worden met ingang van 1 juni 2004 ingetrokken. 5. De bevoegde autoriteiten van de lidstaten stellen de formulieren volgens de in de bijlage bij dit besluit opgenomen modellen ter beschikking van de belanghebbenden (rechthebbenden, organen, enz.). 6. Ieder formulier is verkrijgbaar in de officiële talen van de Gemeenschap. Het model ervan is zodanig ingedeeld dat de versies in de diverse talen een volkomen identieke vorm hebben. 7. Dit besluit wordt bekendgemaakt in het Publicatieblad van de Europese Unie . Het is van toepassing met ingang van 1 juni 2004. De voorzitter van de Administratieve Commissie Tim QUIRKE ( 1 ) PB L 149 van 5.7.1971, blz. 2 . Verordening laatstelijk gewijzigd bij Verordening (EG) nr. 631/2004 van het Europees Parlement en de Raad ( PB L 100 van 6.4.2004, blz. 1 ). ( 2 ) PB L 74 van 27.3.1972, blz. 1 . Verordening laatstelijk gewijzigd bij Verordening (EG) nr 631/2004. ( 3 ) PB L 244 van 19.9.1994, blz. 22 . ( 4 ) PB L 302 van 1.12.2000, blz. 65 . ( 5 ) PB L 54 van 25.2.2002, blz. 1 . ( 6 ) PB L 93 van 10.4.2003, blz. 40 . ( 7 ) PB L 276 van 27.10.2003, blz. 19 . BIJLAGE",
  "source": "EUR LEX"
}