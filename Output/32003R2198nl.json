{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R2198:NL:HTML\">",
  "content": "EUR-Lex - 32003R2198 - NL Avis juridique important | 32003R2198 Verordening (EG) nr. 2198/2003 van de Commissie van 16 december 2003 tot wĳziging van Verordening (EG) nr. 464/1999 houdende uitvoeringsbepalingen van Verordening (EG) nr. 2201/96 van de Raad inzake de steunregeling voor pruimedanten Publicatieblad Nr. L 328 van 17/12/2003 blz. 0020 - 0020 Verordening (EG) nr. 2198/2003 van de Commissie van 16 december 2003 tot wijziging van Verordening (EG) nr. 464/1999 houdende uitvoeringsbepalingen van Verordening (EG) nr. 2201/96 van de Raad inzake de steunregeling voor pruimedanten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2201/96 van de Raad van 28 oktober 1996 houdende een gemeenschappelijke ordening der markten in de sector verwerkte producten op basis van groenten en fruit(1), laatstelijk gewijzigd bij Verordening (EG) nr. 453/2002 van de Commissie(2), en met name op artikel 6 quater, lid 7, Overwegende hetgeen volgt: (1) Bij Verordening (EG) nr. 464/1999 van de Commissie(3) zijn de uitvoeringsbepalingen van Verordening (EG) nr. 2201/96 inzake de steunregeling voor pruimedanten vastgesteld. (2) Met het oog op een striktere minimumprijsregeling is het dienstig afvallen expliciet uit te sluiten bij de berekening van de door de verwerker betaalde prijs. (3) Het is dienstig de controlemechanismen met betrekking tot de steunregeling voor de bereiding van pruimedanten te verbeteren door de door de lidstaten te verrichten controles van de basisproducten nader te bepalen. (4) Verordening (EG) nr. 464/1999 dient derhalve te worden gewijzigd. (5) De in deze verordening vervatte maatregelen zijn in overeenstemming met het advies van het Comité van beheer voor op basis van groenten en fruit verwerkte producten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 464/1999 wordt als volgt gewijzigd: 1. Artikel 2 wordt vervangen door: \"Artikel 2 Om voor betaling van de in artikel 6 bis van Verordening (EG) nr. 2201/96 bedoelde steun in aanmerking te komen, moeten pruimedanten aan de in bijlage I, deel B, vermelde eisen voldoen en moeten zij verkregen zijn van gedroogde pruimen die aan de in bijlage I, deel A, vermelde eisen beantwoorden en waarvoor de minimumprijs volledig is uitbetaald, op basis van de zonder afvallen geleverde hoeveelheden.\". 2. Artikel 6 wordt vervangen door: \"Artikel 6 De lidstaten nemen de nodige maatregelen, met name door controle van de voorraadboekhouding, om zich ervan te verzekeren dat de totale door elke verwerker afgezette of in voorraad gehouden hoeveelheden overeenkomen met de hoeveelheden waarvoor de steun is toegekend.\". 3. In bijlage I, deel B, hoofdstuk I, wordt punt 3 vervangen door: \"3. De partijen pruimedanten worden door de verwerker bij ontvangst goedgekeurd in aanwezigheid van een vertegenwoordiger van de telersvereniging, en moeten, indien ze niet voor de industrie zijn bestemd, worden gesorteerd.\". Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 december 2003. Voor de Commissie Franz Fischler Lid van de Commissie (1) PB L 297 van 21.11.1996, blz. 29. (2) PB L 72 van 14.3.2002, blz. 9. (3) PB L 56 van 4.3.1999, blz. 8.",
  "source": "EUR LEX"
}