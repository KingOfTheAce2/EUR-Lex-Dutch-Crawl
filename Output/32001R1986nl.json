{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R1986:NL:HTML\">",
  "content": "EUR-Lex - 32001R1986 - NL Avis juridique important | 32001R1986 Verordening (EG, EGKS, Euratom) nr. 1986/2001 van de Raad van 8 oktober 2001 houdende rectificatie met ingang van 1 juli 2000 van de bezoldigingen en de pensioenen van de ambtenaren en de andere personeelsleden van de Europese Gemeenschappen Publicatieblad Nr. L 271 van 12/10/2001 blz. 0001 - 0004 Verordening (EG, EGKS, Euratom) nr. 1986/2001 van de Raad van 8 oktober 2001 houdende rectificatie met ingang van 1 juli 2000 van de bezoldigingen en de pensioenen van de ambtenaren en de andere personeelsleden van de Europese Gemeenschappen DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Protocol betreffende de voorrechten en immuniteiten van de Europese Gemeenschappen, inzonderheid op artikel 13, Gelet op het Statuut van de ambtenaren van de Europese Gemeenschappen en de Regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68(1), en laatstelijk gewijzigd bij Verordening (EG, EGKS, Euratom) nr. 2805/2000(2), inzonderheid op de artikelen 63, 64, 65, 65 bis en 82 van het Statuut en bijlage XI van dat Statuut, alsmede op artikel 20, eerste alinea, en artikel 64 van de Regeling, Gezien het voorstel van de Commissie, Overwegende hetgeen volgt: (1) Bij de vaststelling van Verordening (EG, EGKS, Euratom) nr. 2804/2000(3) kon geen rekening worden gehouden met de reële ontwikkeling van de nettobezoldiging van de Italiaanse ambtenaren. (2) Uit de gegevens betreffende deze ontwikkeling die thans beschikbaar zijn, blijkt dat tot een aanvullende aanpassing moet worden overgegaan. (3) Daarom moeten de in bovengenoemde verordening vermelde bedragen worden gerectificeerd, HEEFT DE VOLGENDE VERORDENING VASTGESTELD: Artikel 1 Met ingang van 1 juli 2000 wordt: a) de in artikel 66 van het Statuut opgenomen tabel van de maandelijkse basissalarissen vervangen door de hierna volgende tabel: \">RUIMTE VOOR DE TABEL>\" b) - in artikel 1, lid 1, van bijlage VII van het Statuut het bedrag van 173,93 EUR vervangen door het bedrag van 174,27 EUR; - in artikel 2, lid 1, van bijlage VII van het Statuut het bedrag van 223,99 EUR vervangen door het bedrag van 224,43 EUR; - in artikel 69, tweede zin, van het Statuut en in artikel 4, lid 1, tweede alinea, van bijlage VII daarvan het bedrag van 400,14 EUR vervangen door het bedrag van 400,92 EUR; - in artikel 3, eerste alinea, van bijlage VII van het Statuut het bedrag van 200,17 EUR vervangen door het bedrag van 200,56 EUR. Artikel 2 Met ingang van 1 juli 2000 wordt de in artikel 63 van de Regeling welke van toepassing is op de andere personeelsleden opgenomen tabel van de maandelijkse basissalarissen vervangen door de hiernavolgende tabel: \">RUIMTE VOOR DE TABEL>\" Artikel 3 Met ingang van 1 juli 2000 wordt het bedrag van de vaste vergoeding, bedoeld in artikel 4 bis van bijlage VII van het Statuut vastgesteld op: - 104,59 EUR per maand voor de ambtenaren die zijn ingedeeld in de rang C 4 of C 5, - 160,36 EUR per maand voor de ambtenaren die zijn ingedeeld in de rang C 1, C 2 of C 3. Artikel 4 De pensioenen waarop op 1 juli 2000 recht bestond, worden met ingang van die datum berekend aan de hand van de in artikel 66 van het Statuut opgenomen tabel van de maandelijkse salarissen, zoals gewijzigd bij artikel 1, onder a), van deze verordening. Artikel 5 Met ingang van 16 mei 2000 bedraagt de aanpassingscoëfficiënt die van toepassing is op de bezoldiging van de ambtenaren en andere personeelsleden die werkzaam zijn in het hierna genoemde land: - Ierland 119,2. Met ingang van 1 juli 2000 bedraagt de aanpassingscoëfficiënt die van toepassing is op de bezoldiging van de ambtenaren en andere personeelsleden die werkzaam zijn in het hierna genoemde land: - Ierland 116,5. Artikel 6 Met ingang van 1 juli 2000 wordt de in artikel 10, lid 1, van bijlage VII van het Statuut opgenomen tabel vervangen door de hiernavolgende tabel: \">RUIMTE VOOR DE TABEL>\" Artikel 7 Met ingang van 1 juli 2000 worden de bedragen van de toeslagen voor continu- of ploegendienst, bedoeld in artikel 1 van Verordening (EGKS, EEG, Euratom) nr. 300/76(4) vastgesteld op 303,16 EUR, 457,57 EUR, 500,31 EUR en 682,08 EUR. Artikel 8 Met ingang van 1 juli 2000 wordt op de in artikel 4 van Verordening (EEG, Euratom, EGKS) nr. 260/68(5) genoemde bedragen een coëfficiënt toegepast van 4,376269. Artikel 9 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 8 oktober 2001. Voor de Raad De voorzitter L. Onkelinx (1) PB L 56 van 4.3.1968, blz. 1. (2) PB L 326 van 22.12.2000, blz. 7. (3) PB L 326 van 22.12.2000, blz. 3. (4) PB L 38 van 13.2.1976, blz. 1. Deze verordening werd aangevuld bij Verordening (Euratom, EGKS, EEG) nr. 1307/87 (PB L 124 van 13.5.1987, blz. 6) en laatstelijk gewijzigd bij Verordening (EG, EGKS, Euratom) nr. 2461/98 (PB L 307 van 17.11.1998, blz. 1). (5) PB L 56 van 4.3.1968, blz. 8. Verordening laatstelijk gewijzigd bij Verordening (EG, EGKS, Euratom) nr. 2804/2000 (PB L 326 van 22.12.2000, blz. 3).",
  "source": "EUR LEX"
}