{
  "url": "http://www.w3.org/1999/xhtml\">",
  "content": "L_2010345NL.01000101.xml 30.12.2010 NL Publicatieblad van de Europese Unie L 345/1 BESLUIT VAN DE RAAD van 20 december 2010 betreffende de ondertekening namens de Europese Unie en de voorlopige toepassing van het protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap en de Republiek der Seychellen (2010/814/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, juncto artikel 218, lid 5, Gezien het voorstel van de Commissie, Overwegende hetgeen volgt: (1) Op 5 oktober 2006 heeft de Raad Verordening (EG) nr. 1562/2006 betreffende de sluiting van een Partnerschapsovereenkomst inzake visserij tussen de Europese Gemeenschap en de Republiek der Seychellen ( 1 ) (hierna „de partnerschapsovereenkomst”) goedgekeurd. (2) Een protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst (hierna „het vorige protocol”) is gehecht aan de partnerschapsovereenkomst. Het vorige protocol verstrijkt op17 januari 2011. (3) De Unie heeft met de Republiek der Seychellen (hierna „de Seychellen”) onderhandeld over een nieuw protocol (hierna „het protocol”) bij de partnerschapsovereenkomst waarbij aan de vaartuigen van de Europese Unie vangstmogelijkheden worden geboden in de wateren waarover de Seychellen de soevereiniteit of de jurisdictie voor visserijaangelegenheden hebben. Om ervoor te zorgen dat de EU-vaartuigen hun visserijactiviteiten kunnen voortzetten, is in het protocol bepaald dat het voorlopig wordt toegepast. (4) Ter afronding van deze onderhandelingen is het protocol op 3 juni 2010 geparafeerd en werd het middels een briefwisseling gewijzigd op 29 oktober 2010. (5) Het protocol moet, in afwachting van de voltooiing van de voor de sluiting ervan vereiste procedures, worden ondertekend en voorlopig worden toegepast, HEEFT HET VOLGENDE BESLUIT VASTGESTELD: Artikel 1 De ondertekening van het protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst inzake visserij tussen de Europese Gemeenschap en de Republiek der Seychellen (hierna „het protocol”) wordt namens de Unie goedgekeurd, onder voorbehoud van de sluiting ervan. De tekst van het protocol is aan dit besluit gehecht. Artikel 2 De voorzitter van de Raad wordt hierbij gemachtigd de persoon (personen) aan te wijzen die bevoegd is (zijn) om namens de Unie het Protocol te ondertekenen, onder voorbehoud van de sluiting ervan. Artikel 3 Het protocol wordt, in afwachting van de voltooiing van de voor de sluiting ervan vereiste procedures, in overeenstemming met artikel 13 ervan, voorlopig toegepast vanaf de datum waarop het wordt ondertekend ( 2 ) . Artikel 4 Dit besluit treedt in werking op de dag waarop het wordt vastgesteld. Gedaan te Brussel, 20 december 2010. Voor de Raad De voorzitster J. SCHAUVLIEGE ( 1 ) PB L 290 van 20.10.2006, blz. 1 . ( 2 ) De datum van de ondertekening van het protocol wordt bekendgemaakt in het Publicatieblad van de Europese Unie door het secretariaat-generaal van de Raad.",
  "source": "EUR LEX"
}