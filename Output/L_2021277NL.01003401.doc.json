{
  "url": "http://www.w3.org/1999/xhtml\"><!--",
  "content": "L_2021277NL.01003401.xml 2.8.2021 NL Publicatieblad van de Europese Unie L 277/34 UITVOERINGSVERORDENING (EU) 2021/1266 VAN DE COMMISSIE van 29 juli 2021 tot instelling van een definitief antidumpingrecht op biodiesel van oorsprong uit de Verenigde Staten van Amerika naar aanleiding van een nieuw onderzoek bij het vervallen van maatregelen overeenkomstig artikel 11, lid 2, van Verordening (EU) 2016/1036 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) (“de basisverordening”), en met name artikel 11, lid 2, Overwegende hetgeen volgt: 1. PROCEDURE 1.1. Voorafgaande onderzoeken en geldende maatregelen (1) De Raad heeft bij Verordening (EG) nr. 599/2009 ( 2 ) een definitief antidumpingrecht variërend van 0 EUR tot 198 EUR per ton ingesteld op door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met meer dan 20 gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, op dat moment vallend onder de GN-codes ex 1516 20 98 (Taric-code 1516209820), ex 1518 00 91 (Taric-code 1518009120), ex 1518 00 99 (Taric-code 1518009920), ex 2710 19 41 (Taric-code 2710194120), 3824 90 91, ex 3824 90 97 (Taric-code 3824 90 97 87), van oorsprong uit de Verenigde Staten van Amerika (hierna “de VS” of “het betrokken land” genoemd). Het antidumpingrecht dat bij die verordening werd ingesteld, wordt hierna aangeduid als “de oorspronkelijke maatregelen”. Het onderzoek dat leidde tot de instelling van de oorspronkelijke maatregelen wordt hierna “het oorspronkelijke onderzoek” genoemd. (2) Bij Uitvoeringsverordening (EU) nr. 444/2011 van de Raad ( 3 ) heeft de Raad naar aanleiding van de uitkomst van een antiontwijkingsonderzoek het definitieve antidumpingrecht dat bij Verordening (EG) nr. 599/2009 van de Raad was ingesteld, uitgebreid tot de invoer van vanuit Canada verzonden biodiesel, al dan niet aangegeven als van oorsprong uit Canada, met uitzondering van de producten die worden geproduceerd door de ondernemingen BIOX Corporation, Oakville en Rothsay Biodiesel, Guelph, beide gevestigd in Ontario, Canada. Bij dezelfde verordening heeft de Raad het definitieve antidumpingrecht dat was ingesteld bij Verordening (EG) nr. 599/2009 van de Raad eveneens uitgebreid tot de invoer van biodiesel in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de VS. (3) Bij Uitvoeringsverordening (EU) 2015/1518 ( 4 ) heeft de Europese Commissie de definitieve antidumpingmaatregelen op biodiesel van oorsprong uit de VS opnieuw ingesteld naar aanleiding van een nieuw onderzoek in verband met het vervallen van de maatregelen (“het vorige nieuwe onderzoek in verband met het vervallen van de maatregelen”). (4) Bovendien is bij Verordening (EU) 2015/1518, zoals gewijzigd bij Verordening (EU) 2016/676 ( 5 ) , het definitieve antidumpingrecht eveneens uitgebreid tot de invoer van vanuit Canada verzonden biodiesel, al dan niet aangegeven als van oorsprong uit Canada, met uitzondering van de producten die zijn geproduceerd door de ondernemingen BIOX Corporation, Oakville, en Rothsay Biodiesel, Guelph, beide gevestigd in Ontario, Canada, alsook DSM Nutritional Products Canada Inc., Dartmouth, Nova Scotia, Canada. Bij dezelfde verordening heeft de Europese Commissie het definitieve antidumpingrecht eveneens uitgebreid tot de invoer van biodiesel in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de VS. (5) De thans geldende antidumpingrechten zijn vaste bedragen die variëren tussen 0 EUR per ton en 198 EUR per ton op de invoer van de in de steekproef opgenomen producenten-exporteurs, 115,6 EUR per ton op de invoer van de niet in de steekproef opgenomen medewerkende ondernemingen en een vast bedrag van 172,2 EUR per ton op de invoer van alle andere ondernemingen. (6) Bovendien werd Verordening (EU) 2015/1518 bij Uitvoeringsverordening (EU) 2017/1598 van de Commissie ( 6 ) gewijzigd door ondernemingen die in het tijdvak van het oorspronkelijke onderzoek geen biodiesel hebben uitgevoerd, toe te staan een nieuw onderzoek aan te vragen om na te gaan of zij kunnen worden onderworpen aan het recht dat is ingesteld ten aanzien van de medewerkende ondernemingen die niet in de steekproef zijn opgenomen. (7) Bij Uitvoeringsverordening (EU) 2018/1121 van de Commissie ( 7 ) is naar aanleiding van een verzoek om behandeling als nieuwe producent-exporteur Verordening (EU) 2015/1518 gewijzigd door de Amerikaanse onderneming Organic Technologies, Coshocton (Ohio), toe te voegen aan bijlage I, waardoor deze onderneming thans wordt onderworpen aan het gewogen gemiddelde recht van 115,6 EUR per ton dat van toepassing is op niet in de steekproef opgenomen medewerkende ondernemingen. 1.2. Verzoek om een nieuw onderzoek bij het vervallen van de maatregelen (8) Na de bekendmaking van een bericht dat de maatregelen op korte termijn zouden vervallen ( 8 ) , heeft de Europese Commissie (“de Commissie”) een verzoek om een nieuw onderzoek overeenkomstig artikel 11, lid 2, van de basisverordening ontvangen. (9) Het verzoek om een nieuw onderzoek werd op 11 juni 2020 ingediend door de European Biodiesel Board (“EBB” of “de indiener van het verzoek”), namens producenten in de Unie die goed zijn voor meer dan 25 % van de totale productie van biodiesel in de Unie. De reden voor dit verzoek om een nieuw onderzoek was dat het vervallen van de maatregelen waarschijnlijk zou leiden tot herhaling van dumping en herhaling van schade voor de bedrijfstak van de Unie. 1.3. Opening van een nieuw onderzoek in verband met het vervallen van maatregelen (10) Daar de Commissie, na raadpleging van het bij artikel 15, lid 1, van de basisverordening ingestelde comité, tot de conclusie was gekomen dat er voldoende bewijs was om een nieuw onderzoek bij het vervallen van de maatregelen te openen, heeft zij op 14 september 2020 een nieuw onderzoek in verband met het vervallen van de maatregelen geopend met betrekking tot de invoer van biodiesel van oorsprong uit de VS op grond van artikel 11, lid 2, van de basisverordening. Zij heeft daartoe een bericht van opening gepubliceerd in het Publicatieblad van de Europese Unie ( 9 ) (“het bericht van opening”). (11) Op dezelfde datum heeft de Commissie een afzonderlijk nieuw onderzoek geopend in verband met het vervallen van de antidumpingmaatregelen die van toepassing zijn op de invoer van biodiesel van oorsprong uit de VS ( 10 ) . (12) De regering van Canada maakte opmerkingen over deze opening en stelde dat, indien de maatregelen zouden worden gehandhaafd, de aan drie Canadese biodieselproducenten verleende vrijstelling moest worden gehandhaafd. In artikel 2 van de onderhavige verordening werd de vrijstelling gehandhaafd. 1.4. Tijdvak van het nieuwe onderzoek en beoordelingsperiode (13) Het onderzoek naar de voortzetting of herhaling van dumping heeft betrekking op de periode van 1 juli 2019 tot en met 30 juni 2020 (“tijdvak van het nieuwe onderzoek” of “TNO”). Het onderzoek van de ontwikkelingen die relevant zijn voor de beoordeling van de waarschijnlijkheid van voortzetting of herhaling van schade heeft betrekking op de periode van 1 januari 2017 tot het einde van het tijdvak van het nieuwe onderzoek (“de beoordelingsperiode”). 1.5. Terugtrekking van het Verenigd Koninkrijk uit de EU (14) Deze zaak is ingeleid op 14 september 2020, dus tijdens de tussen het Verenigd Koninkrijk (“VK”) en de EU overeengekomen overgangsperiode waarin het VK onderworpen bleef aan het Unierecht. Deze periode is op 31 december 2020 afgelopen. Bijgevolg komen ondernemingen en verenigingen uit het VK sinds 1 januari 2021 niet langer in aanmerking als belanghebbenden bij deze procedure. (15) In een nota bij het dossier ( 11 ) van 15 januari 2021 heeft de Commissie marktdeelnemers uit het VK die van mening waren dat zij niettemin nog steeds als belanghebbende in aanmerking komen, verzocht contact met haar op te nemen. BP OIL International Limited en Argent Energy verzochten om nog steeds als belanghebbenden te worden beschouwd en verkregen dit recht op basis van het overgelegde bewijsmateriaal. Beide ondernemingen hebben met name bewijs geleverd voor het bestaan van verbonden entiteiten binnen de respectieve groep die actief zijn op de markt van de Unie. Anderzijds is de Britse moedermaatschappij Valero Energy Limited vervangen door haar Ierse dochteronderneming Valero Energy Limited Ireland, aangezien de laatstgenoemde onderneming actief is op de markt van de Unie. 1.6. Belanghebbenden (16) In het bericht van opening is de belanghebbenden verzocht contact met de Commissie op te nemen om aan het onderzoek mee te werken. Daarnaast heeft de Commissie specifiek de indiener van het verzoek, andere haar bekende producenten in de Unie, de haar bekende producenten in de VS alsmede de Amerikaanse autoriteiten en de haar bekende betrokken importeurs, gebruikers, handelaren en verenigingen op de hoogte gesteld van de opening van het nieuwe onderzoek in verband met het vervallen van de maatregelen en hen uitgenodigd daaraan mee te werken. (17) De belanghebbenden zijn in de gelegenheid gesteld om opmerkingen te maken over de opening van het onderzoek in verband met het vervallen van de maatregelen en een hoorzitting met de Commissie en/of de raadadviseur-auditeur in handelsprocedures aan te vragen. De Commissie heeft geen verzoeken om een hoorzitting ontvangen. 1.7. Steekproef (18) In het bericht van opening heeft de Commissie verklaard dat zij mogelijk een steekproef zou samenstellen overeenkomstig artikel 17 van de basisverordening. 1.7.1. Steekproef van producenten in de Unie (19) Op 14 september 2020 heeft de Commissie de belanghebbenden overeenkomstig punt 5.4 van het bericht van opening in kennis gesteld van de voorlopige steekproef van producenten in de Unie. Zij heeft de steekproef samengesteld op basis van de omvang van de productie en het verkoopvolume van het soortgelijke product in 2019 evenals de geografische locatie van de producenten van het soortgelijke product. Deze steekproef bestond uit drie producenten in de Unie. De in de steekproef opgenomen producenten in de Unie vertegenwoordigden 17,5 % van de geschatte totale productievolumes van het soortgelijke product in de Unie en een goede geografische spreiding werd gewaarborgd. De Commissie nodigde de belanghebbenden uit om opmerkingen over de voorlopige steekproef in te dienen. Er werden geen opmerkingen ontvangen binnen de termijn van zeven dagen na de kennisgeving van de voorlopige steekproef van producenten in de Unie. 1.7.2. Steekproef van importeurs (20) Om te kunnen beslissen of een steekproef noodzakelijk was en, zo ja, deze te kunnen samenstellen, heeft de Commissie niet-verbonden importeurs verzocht de in het bericht van opening gevraagde informatie te verstrekken. (21) Slechts één niet-verbonden importeur, Shell Trading Rotterdam BV, heeft de gevraagde informatie verstrekt en bijgevolg heeft de Commissie besloten dat een steekproef niet noodzakelijk was. 1.7.3. Steekproef van producenten-exporteurs (22) Om te kunnen beslissen of een steekproef noodzakelijk was en, zo ja, deze te kunnen samenstellen, heeft de Commissie alle haar bekende producenten-exporteurs in de VS verzocht de in het bericht van opening gevraagde informatie te verstrekken. Daarnaast heeft de Commissie de autoriteiten van het betrokken land verzocht mogelijke andere producenten-exporteurs die geïnteresseerd zouden kunnen zijn in medewerking aan het onderzoek aan te wijzen en/of contact met hen op te nemen. (23) Bij de opening van het onderzoek werd een kopie van de vragenlijsten in het dossier voor inzage door belanghebbenden en op de website van DG Handel beschikbaar gesteld. (24) Drie producenten-exporteurs in de VS hebben zich gemeld en zich bereid verklaard met de Commissie mee te werken in het kader van het onderzoek. Gelet op het lage aantal heeft de Commissie besloten dat een steekproef niet noodzakelijk was. Daarom werd alle drie ondernemingen die zich kenbaar hebben gemaakt, verzocht een vragenlijst in te vullen en deze binnen de vastgestelde termijn bij de Commissie in te dienen. 1.8. Gebrek aan medewerking uit het betrokken land (25) Op 15 oktober 2020 heeft een van deze drie ondernemingen de Commissie per e-mail meegedeeld dat zij geen verdere medewerking zou verlenen. Bovendien hebben de twee andere ondernemingen de gevraagde informatie ook niet binnen de vereiste termijn verstrekt door de vragenlijst in te vullen en terug te sturen. (26) Op 10 november 2020 heeft de Commissie aan alle drie de ondernemingen een brief gestuurd over het voornemen om artikel 18 van de basisverordening toe te passen en de bevindingen van het onderzoek op de beschikbare gegevens te baseren. Ook de autoriteiten van de VS werden van dit voornemen op de hoogte gesteld. De termijn voor het indienen van opmerkingen naar aanleiding van de brief was 17 november 2020. Er werden geen opmerkingen ontvangen. (27) Aangezien geen van de drie producenten-exporteurs in de VS aan het nieuwe onderzoek in verband met het vervallen van de maatregelen meewerkte, werd besloten de bepalingen van artikel 18 van de basisverordening toe te passen en de bevindingen op de beschikbare gegevens te baseren. 1.9. Vragenlijsten (28) Bij de opening van het onderzoek werd een kopie van de vragenlijsten in het dossier voor inzage door belanghebbenden en op de website van DG Handel beschikbaar gesteld. (29) Er werden antwoorden op de vragenlijst ontvangen van de drie in de steekproef opgenomen producenten in de Unie en van een niet-verbonden importeur in de Unie. 1.10. Controle (30) Gezien de uitbraak van COVID-19 en de inperkingsmaatregelen die door verschillende lidstaten en door verschillende derde landen zijn genomen, kon de Commissie geen controlebezoeken op grond van artikel 16 van de basisverordening verrichten. In plaats daarvan heeft de Commissie alle informatie die zij voor haar vaststellingen nodig achtte, op afstand getoetst in overeenstemming met haar mededeling over de gevolgen van de uitbraak van COVID-19 voor antidumping- en antisubsidieonderzoeken ( 12 ) . De Commissie heeft toetsingen op afstand verricht bij de volgende ondernemingen/partijen: Producenten in de Unie — SAIPOL Bu Diester, Frankrijk — CAMPA Iberia S.A.U., Spanje — VERBIO Vereinigte BioEnergie AG, Duitsland Importeurs — Shell Trading Rotterdam BV, Nederland 1.11. Mededeling van feiten en overwegingen (31) Op 21 mei 2021 heeft de Commissie de belangrijkste feiten en overwegingen medegedeeld op basis waarvan zij voornemens was de van kracht zijnde antidumpingrechten te handhaven. Alle partijen konden binnen een bepaalde termijn opmerkingen indienen ten aanzien van de mededeling van feiten en overwegingen. (32) De Commissie heeft de opmerkingen van belanghebbenden overwogen en, voor zover van toepassing, in aanmerking genomen. De partijen die hierom verzochten, werden gehoord. 2. BETROKKEN PRODUCT EN SOORTGELIJK PRODUCT 2.1. Betrokken product (33) Het betrokken product is hetzelfde als in het oorspronkelijke onderzoek en het vorige nieuwe onderzoek in verband met het vervallen van de maatregelen, namelijk door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met meer dan 20 gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de VS, momenteel ingedeeld onder de GN-codes ex 1516 20 98 (Taric-code 1516209829), ex 1518 00 91 (Taric-code 1518009129), ex 1518 00 99 (Taric-code 1518009929), ex 2710 19 43 (Taric-code 2710194329), ex 2710 19 46 (Taric-code 2710194629), ex 2710 19 47 (Taric-code 2710194729), ex 2710 20 11 (Taric-code 2710201129), ex 2710 20 16 (Taric-code 2710201629), ex 3824 99 92 (Taric-code 3824999212), ex 3826 00 10 (Taric-codes 3826001029, 3826001059, 3826001099), ex 3826 00 90 (Taric-code 3826009019) (“het betrokken product”). (34) Biodiesel is een hernieuwbare brandstof die wordt geproduceerd uit een breed scala aan grondstoffen, namelijk plantaardige oliën zoals raapzaadolie, sojaolie, palmolie, gebruikte frituuroliën (UFO), dierlijke vetten of biomassa. (35) Biodiesel wordt in de vervoersector gebruikt, voornamelijk gemengd met minerale diesel (d.w.z. aardolie/conventionele diesel) en zeer zelden in zuivere vorm (B100). 2.2. Soortgelijk product (36) Zoals vastgesteld in het oorspronkelijke onderzoek en in het vorige nieuwe onderzoek in verband met het vervallen van de maatregelen, heeft dit nieuwe onderzoek in verband met het vervallen van de maatregelen bevestigd dat de volgende producten dezelfde fysische, chemische en [technische] basiseigenschappen hebben en voor dezelfde basistoepassingen worden gebruikt: — het betrokken product, — het product dat wordt geproduceerd en verkocht op de binnenlandse markt van de VS, en — het product dat in de Unie door de bedrijfstak van de Unie wordt geproduceerd en aldaar wordt verkocht. (37) Deze producten worden derhalve beschouwd als soortgelijke producten in de zin van artikel 1, lid 4, van de basisverordening. 2.3. Argumenten betreffende de productomschrijving (38) De Zweedse onderneming Preem AB en Valero Energy Ltd Ireland, brandstofproducenten en -leveranciers en als dusdanig gebruikers van het betrokken product, voerden aan dat biodiesel uit vetzuurmethylester (FAME) en biodiesel uit waterstofbehandelde plantaardige olie (HVO) twee verschillende soorten biodiesel zijn en dat HVO van de huidige productomschrijving moet worden uitgesloten. In de verordening tot instelling van voorlopige maatregelen van 2009 ( 13 ) worden alle soorten biodiesel en biodieselmengsels beschouwd als biodieselbrandstoffen. FAME en HVO kunnen beide met diesel worden gemengd en ondanks enkele verschillen in fysieke kenmerken is het eindgebruik van het product hetzelfde en worden beide producten door de bedrijfstak van de Unie geproduceerd. Bovendien werd op basis van HVO’s geproduceerde dieselbrandstof in de klacht in het oorspronkelijke onderzoek expliciet omschreven als onderdeel van het betrokken product en heeft geen enkele belanghebbende die verklaring toen betwist. Derhalve werd het argument afgewezen. 3. WAARSCHIJNLIJKHEID VAN VOORTZETTING OF HERHALING VAN DUMPING (39) Overeenkomstig artikel 11, lid 2, van de basisverordening heeft de Commissie onderzocht of voortzetting of herhaling van dumping waarschijnlijk is indien de bestaande maatregelen komen te vervallen. 3.1. Inleidende opmerkingen (40) Wegens het gebrek aan medewerking, zoals uiteengezet in de overwegingen 25 tot en met 27, was het niet mogelijk een analyse uit te voeren op basis van gecontroleerde gegevens die door producenten in de VS waren verstrekt. (41) Overeenkomstig artikel 18 van de basisverordening zijn de bevindingen met betrekking tot de waarschijnlijkheid van de voortzetting of herhaling van dumping dan ook gebaseerd op de beschikbare gegevens. Daarom heeft de Commissie de volgende informatiebronnen gebruikt: het verzoek om een nieuw onderzoek bij het vervallen van de maatregelen en de daaropvolgende opmerkingen van de indiener van het verzoek, Eurostat, de Global Trade Atlas (GTA) en de websites van de US Energy Information Administration (EIA) en het Amerikaanse ministerie van Landbouw (USDA). 3.2. Voortzetting van dumping (42) Na de instelling van maatregelen in 2009 werd de invoer in de Unie van biodiesel uit de VS vanaf 2013 tot bijna nul herleid. Zo werd in het TNO (van 1 juli 2019 tot en met 30 juni 2020) zo'n 156 ton uit de VS ingevoerd. Deze hoeveelheden vertegenwoordigen slechts 0,04 % van de totale uitvoer van de VS en nog minder van het verbruik in de Unie. Bijgevolg heeft de Commissie geconcludeerd dat deze geringe hoeveelheden geen toereikende basis vormen voor voortzetting van een dumpinganalyse. De Commissie heeft haar onderzoek dan ook toegespitst op de waarschijnlijkheid van herhaling van dumping indien de maatregelen zouden komen te vervallen. 3.3. Herhaling van dumping (43) De Commissie heeft onderzocht of herhaling van dumping waarschijnlijk zou zijn indien de maatregelen zouden komen te vervallen. In het bijzonder werden de volgende elementen geanalyseerd: de verhouding tussen de prijzen van het product indien het wordt geproduceerd en verkocht in de Unie of in de VS, de verhouding tussen de prijzen bij uitvoer naar derde landen en de prijzen in de VS, de verhouding tussen de prijzen bij uitvoer naar derde landen en het prijspeil in de Unie, de onbenutte capaciteit in de VS en ontwijkings- en absorptiepraktijken. 3.3.1. Vergelijking tussen de prijzen van het product indien het wordt geproduceerd en verkocht in de Unie of in de VS (44) De diensten van de Commissie hebben voor de vaststelling van de binnenlandse verkoopprijs van biodiesel in de VS in het TNO gebruikgemaakt van twee informatiebronnen: i) informatie verstrekt door het Amerikaanse Ministerie van Landbouw (USDA) en ii) informatie in het verzoek om een nieuw onderzoek in verband met het vervallen van de maatregelen. (45) Voor het TNO duidde de door de USDA verstrekte informatie op een binnenlandse verkoopprijs af fabriek van 909,05 USD per ton. Op basis van de gemiddelde wisselkoers euro/dollar tijdens het TNO (1 EUR = 1,105 USD), komt dit bedrag overeen met een Amerikaanse binnenlandse verkoopprijs van 822,31 EUR per ton. Dit benadert sterk de gegevens in het verzoek om een nieuw onderzoek in verband met het vervallen van de maatregelen, waarin werd verwezen naar een binnenlandse verkoopprijs van 918,06 USD (820 EUR) per ton. De Commissie achtte het passend de binnenlandse prijs van de VS als vastgesteld (822,31 EUR) te beschouwen voor haar analyse van herhaling. (46) Zoals blijkt uit onderstaande tabel bedroeg de gemiddelde prijs af fabriek van biodiesel die in het TNO door producenten in de Unie werd verkocht in de Unie 771 EUR per ton. (47) Om opnieuw de markt van de Unie te betreden, zouden de producenten in de VS moeten verkopen tegen een prijs van ongeveer 771 EUR per ton of minder. In hun uiteindelijke prijs moeten ook de kosten van vervoer over zee, verzekering en de bestaande douanerechten voor biodiesel (6,5 %) verrekend worden. Volgens de gegevens die tijdens het onderzoek zijn verkregen, zouden deze kosten neerkomen op ongeveer 92 EUR per ton. De Commissie baseerde dit bedrag op het bedrag van a) vervoer en vracht, zoals berekend door de indiener van het verzoek, en b) douanerechten (6,5 %) die van toepassing zijn op de prijs bij invoer van biodiesel uit de VS, zoals berekend door de Commissie na raadpleging van openbaar beschikbare informatie zoals de Global Trade Atlas (“GTA”), en heeft het tot 106 EUR afgerond om ook wat extra kosten na invoer te dekken. (48) Indien de producenten in de VS hun uitvoer naar de Unie tegen concurrerende prijzen hervatten, zouden zij dit hoogstwaarschijnlijk moeten doen tegen een prijs af fabriek van minder dan 665 EUR per ton, die lager zou zijn dan hun binnenlandse verkoopprijs in de VS en dus op dumping zou neerkomen. 3.3.2. Vergelijking tussen de prijzen bij uitvoer naar derde landen en de prijzen in de VS (49) De Commissie heeft het prijspatroon van de uitvoer van biodiesel uit de VS naar derde landen tijdens het TNO verder geanalyseerd. (50) Zij heeft openbare informatie geraadpleegd, zoals de Global Trade Atlas (“GTA”) en de hoeveelheden en waarden van de uitvoer van biodiesel onder de GS-code 3826 00 voor het TNO geëxtraheerd. De uitvoer (in ton) naar alle landen (inclusief de EU) bedraagt 389 075 ton, waarvan 14 ton naar de Unie werd uitgevoerd. (51) Onderstaande tabel toont de gemiddelde verkoopprijs in USD per ton, gecorrigeerd tot af fabriek (door aftrek van 82,52 USD per ton voor de binnenlandse vracht zoals aangegeven in het verzoek om een nieuw onderzoek in verband met het vervallen van de maatregelen) voor de zes landen (buiten de EU) waarnaar de VS meer dan 0,1 % van hun totale uitvoer tijdens het TNO uitvoerden. Tabel 1 Volume en prijzen van de uitvoer uit de VS tijdens het TNO Landen van bestemming Uitgevoerde hoeveelheden (ton) Percentage van de uitvoer naar alle landen Gemiddelde prijs af fabriek (USD) per ton Gemiddelde prijs af fabriek (EUR) per ton Gemiddelde binnenlandse prijs af fabriek in de VS (EUR) per ton (zie overweging 45) Canada 354 442 91,1 805,33 728,48 822,31 China 12 363 3,2 316,49 286,29 822,31 Noorwegen 3 500 0,9 862,48 780,18 822,31 Peru 2 144 0,6 591,72 535,26 822,31 Mexico 1 204 0,3 661,23 598,13 822,31 Zuid-Korea 475 0,1 363,15 328,49 822,31 Bron: GTA. (52) Uit de tabel blijkt dat de producenten in de VS voor de zes landen van uitvoer verkopen tegen prijzen die onder hun binnenlandse verkoopprijzen liggen, variërend van 5 % tot 65 %. Uit de tabel blijkt een grote variatie in de uitvoerprijzen tussen de verschillende landen waarnaar de VS in het TNO het meest uitvoerden. (53) Ten slotte blijkt uit de tabel dat de hoogste gemiddelde uitvoerprijzen die zijn naar landen als Canada en Noorwegen, waaraan de VS 92 % van hun totale uitvoer verkopen. In het verzoek is in dit verband bepaald dat de duurdere “biodiesel die naar Canada wordt uitgevoerd, moet worden vervaardigd van specifieke soorten grondstoffen die beter bestand zijn tegen koude temperaturen, zoals koolzaad, of HVO, met uitstekende koude-eigenschappen” . Als gevolg hiervan worden de hogere gemiddelde prijzen bij uitvoer naar de twee betrokken landen verklaard door de hogere kostprijs van de grondstof (bv. koolzaad). 3.3.3. Vergelijking tussen de prijzen bij uitvoer naar derde landen en het prijsniveau van de bedrijfstak van de Unie (54) De EU-markt is een aantrekkelijke markt voor de uitvoer van biodiesel uit de VS. Op basis van de in overweging 49 bedoelde GTA-databank werd vervolgens tijdens het TNO een eenvoudige gemiddelde uitvoerprijs naar alle bestemmingen berekend (cf. overweging 55), rekening houdend met de volgende elementen: — Wegens de grote variatie in de uitvoerprijzen van de VS (zie ook de tabel in overweging 51) heeft de Commissie alle landen die voor de VS een aandeel van minder dan 0,1 % van hun totale verkoopvolume in het TNO vertegenwoordigden, van deze berekening uitgesloten. In totaal waren er zes landen (buiten de EU) met een aandeel van meer dan 0,1 % van de totale uitvoer van de VS, zoals aangegeven in de tabel in overweging 51. — Zoals ook blijkt uit dezelfde tabel, zijn de hoogste gemiddelde uitvoerprijzen die naar landen als Canada en Noorwegen, waaraan de VS 92 % van hun totale uitvoer verkopen. Zoals toegelicht in overweging 53, zijn deze hogere uitvoerprijzen toe te schrijven aan de hogere kostprijs van de grondstof (bv. koolzaad). — De uitvoer van biodiesel naar de EU zal vanwege de uiteenlopende klimatologische omstandigheden in de EU voornamelijk een mix van verschillende soorten biodiesel zijn. In Noord-Europa zal vooral biodiesel worden gebruikt die beter bestand is tegen koude temperaturen. — Bijgevolg geeft de berekening van een eenvoudige gemiddelde uitvoerprijs in het kader van de huidige beoordeling een getrouwe weergave van de gemiddelde prijs die op de markt van de Unie zou worden waargenomen en wordt voorkomen dat onevenredig veel gewicht wordt toegekend aan de uitvoer naar Canada en Noorwegen, gezien de mix van biodieselsoorten die waarschijnlijk zouden worden uitgevoerd naar de Unie, waar de klimaatomstandigheden tussen de lidstaten sterk uiteenlopen. (55) Rekening houdend met alle bovenstaande elementen heeft de Commissie een eenvoudige gemiddelde uitvoerprijs berekend van 682 USD per ton (617 EUR). Deze gemiddelde uitvoerprijs van 617 EUR is een fob-prijs waarbij de kosten van vervoer over zee en verzekering moeten worden opgeteld om tot een cif-prijs te komen. Deze kosten werden in het verzoek om een nieuw onderzoek in verband met het vervallen van de maatregelen geraamd op zo’n 52 USD per ton (47 EUR). (56) De Commissie is van mening dat 47 EUR per ton een redelijke indicatie is voor de extra kosten van vervoer over zee naar andere bestemmingen en de daaraan verbonden verzekeringen. De gemiddelde prijs bij uitvoer uit de VS naar derde landen werd aldus vastgesteld op 617 EUR (fob-prijs), wat betekent dat het bestaande douanerecht (6,5 %) (in totaal afgerond op 104 EUR per ton om ook wat extra kosten na invoer te dekken) van de VS naar de EU (in totaal ongeveer 721 EUR per ton) ver onder de prijs af fabriek van de bedrijfstak van de Unie van 771 EUR per ton zou liggen. (57) Hieruit blijkt dat de producenten-exporteurs uit de VS tegen een prijs van minder dan 771 EUR per ton zouden kunnen verkopen om tot de markt van de Unie te kunnen doordringen, en dat dit voor hen een prikkel zou zijn om een deel van de huidige uitvoer naar derde landen te verleggen naar de markt van de Unie, aangezien deze aantrekkelijker is dan de markten van sommige andere derde landen. 3.3.4. Reservecapaciteit (58) Wegens het gebrek aan medewerking van de producenten in de VS heeft de Commissie de productiecapaciteit van de VS vastgesteld op basis van de beschikbare informatie op de website van de US Energy Information Administration (EIA). (59) Biodieselproducenten in de VS moeten hun bestaande en geplande productiecapaciteit en tevens hun productie, input, voorraden en verkoop van biodiesel aan deze instantie doorgeven (respectievelijk jaarlijks en maandelijks). Op basis van de gegevens van het EIA bedroeg de capaciteit van de biodieselproducenten in de VS tijdens het TNO 8 412 000 ton. (60) De werkelijke productie van biodiesel in de VS tijdens het TNO bedroeg 5 718 000 ton (bron: EIA), hetgeen neerkomt op een bezettingsgraad van 68 % en een reservecapaciteit van 32 %, oftewel 2 694 000 ton. Deze aanzienlijke reservecapaciteit van de producenten in de VS is een stimulans om de productie te verhogen en biodiesel tegen dumpingprijzen op de markt van de Unie te verkopen en zal daarom waarschijnlijk worden gebruikt om de markt van de Unie te bevoorraden indien de maatregelen komen te vervallen. De Amerikaanse producenten kunnen hun productie inderdaad gemakkelijk verhogen en naar de EU uitvoeren, met als economische voordelen een stijging van de bezettingsgraad en een vermindering van de productiekosten per eenheid. Als de reservecapaciteit van de VS in de Unie op de markt zou worden gebracht, zouden de gevolgen aanzienlijk zijn, want deze hoeveelheid komt overeen met bijna 18 % van het verbruik in de Unie tijdens het TNO. (61) Tijdens het TNO lag de productie van biodiesel in de VS (5 718 000 ton) onder het verbruik (5 934 000 ton). Als gevolg daarvan voerde de VS meer biodiesel in dan uit. Tijdens het TNO bedroeg de totale invoer 629 000 ton en de totale uitvoer 428 000 ton. Als de beschikbare productiecapaciteit tijdens de beoordelingsperiode niet werd gebruikt om te kunnen voldoen aan de binnenlandse vraag, is het onwaarschijnlijk dat dezelfde beschikbare productiecapaciteit in de toekomst wel voor dit doel zou worden ingezet. De in het TNO gerapporteerde productiecapaciteit in de VS (8 412 000 ton, zie vorige overweging) lag aanzienlijk hoger dan het binnenlandse verbruik. Dit betekent dat, als exportmarkten worden opengesteld, de producenten in de VS waarschijnlijk hun reservecapaciteit zullen gebruiken voor uitvoer in plaats van voor binnenlands verbruik. (62) Het is onwaarschijnlijk dat de reservecapaciteit zou worden gebruikt om de uitvoer naar andere derde landen buiten de EU te verhogen. De markten van grote derde landen (Brazilië, Indonesië, Argentinië, China, Thailand) zijn zelfvoorzienend wat de binnenlandse productie van biodiesel betreft, en de VS hebben ondanks hun reservecapaciteit tot dusver niet veel naar die landen uitgevoerd. Er is geen reden om aan te nemen dat dit in de toekomst zal veranderen. (63) Het is derhalve waarschijnlijk dat de producenten in de VS een aanzienlijk deel van de reservecapaciteit zouden gebruiken voor extra verkoop aan de EU, een zeer aantrekkelijke markt, aangezien deze de grootste ter wereld is met talrijke stimulansen voor het verbruik van biodiesel. 3.3.5. Ontwijkings- en absorptiepraktijken (64) Zoals vermeld in overweging 1, is gebleken dat de in 2009 ingestelde antidumpingmaatregelen werden ontweken door middel van verzending via Canada en wijziging van de samenstelling van het mengsel. Het bestaan van dergelijke praktijken toont aan dat sommige producenten in de VS er belang bij hebben om de markt van de Unie te betreden, zelfs na de instelling van maatregelen, en wordt daarom beschouwd als een indicatie van de aantrekkelijkheid van de markt van de Unie voor biodieselproducenten in de VS. 3.3.6. Conclusie betreffende de waarschijnlijkheid van herhaling van dumping (65) De Unie is een zeer aantrekkelijke markt, omdat het wereldwijd de grootste markt is en het gebruik van biodiesel er zowel op het niveau van de Unie als op nationaal niveau aanzienlijk wordt gestimuleerd. Het is dus aantrekkelijk voor Amerikaanse producenten om hun volledige reservecapaciteit te activeren en daarnaast ook hun uitvoer naar andere, minder winstgevende derde landen gedeeltelijk te verleggen naar de markt van de Unie. (66) Op basis van de tabel in overweging 51 heeft de Commissie geconcludeerd dat de producenten in de VS over het geheel genomen aan derde landen verkopen tegen prijzen die onder hun binnenlandse prijzen liggen. (67) Gezien de grote reservecapaciteit van de Amerikaanse industrie, in combinatie met de aantrekkelijkheid van de markt van de Unie qua omvang en verkoopprijzen, met name in verhouding tot de prijzen bij uitvoer uit de VS naar derde landen, en de gegevens over eerdere ontwijkingspraktijken, is de Commissie in dit verband tot de conclusie gekomen dat er waarschijnlijk opnieuw sprake zou zijn van invoer met dumping uit de VS indien de maatregelen zouden komen te vervallen. 4. SCHADE 4.1. Definitie van de bedrijfstak van de Unie en de productie in de Unie (68) Volgens de door de indiener van het verzoek verstrekte gegevens werd het soortgelijke product in de beoordelingsperiode door 49 producenten in de Unie vervaardigd. Zij vormen de bedrijfstak van de Unie in de zin van artikel 4, lid 1, van de basisverordening. (69) De totale productie in de Unie in het tijdvak van het nieuwe onderzoek werd vastgesteld op ongeveer 14 miljoen ton. De Commissie heeft het cijfer vastgesteld op basis van door de bedrijfstak van de Unie verstrekte informatie. Zoals vermeld in overweging 19 werd een steekproef samengesteld van drie producenten in de Unie die meer dan 17,5 % van de totale productie van het soortgelijke product in de Unie vertegenwoordigden. 4.2. Verbruik in de Unie (70) De Commissie heeft het verbruik in de Unie vastgesteld op basis van informatie van de bedrijfstak en invoergegevens van Comext. (71) Het verbruik in de Unie heeft zich als volgt ontwikkeld: Tabel 2 Verbruik in de Unie (ton) ( 14 ) 2017 2018 2019 Tijdvak nieuw onderzoek Totaal verbruik in de Unie (ton) 13 843 702 15 444 700 15 762 282 16 955 685 Index 100 112 114 122 Bron: Gegevens van de bedrijfstak van de Unie, Comext. (72) Tijdens het tijdvak van het nieuwe onderzoek is het verbruik van biodiesel in de Unie, berekend als de som van de invoer van biodiesel in de Unie en de totale verkoop van de bedrijfstak van de Unie op de EU-markt, met 22 % gestegen, namelijk van 13,8 miljoen ton in 2017 tot 16,9 miljoen ton. 4.3. Invoer uit het betrokken land 4.3.1. Omvang en marktaandeel van de invoer uit het betrokken land (73) De Commissie heeft de omvang van de invoer vastgesteld op basis van de door Eurostat (Comext-databank) verstrekte informatie. Het marktaandeel van de invoer werd vastgesteld op basis van door de indiener van het verzoek verstrekte gegevens over de binnenlandse verkoop van de bedrijfstak van de Unie en handelsgegevens van Comext. (74) De invoer uit het betrokken land heeft zich als volgt ontwikkeld: Tabel 3 Omvang van de invoer (ton), marktaandeel en prijzen ( 15 ) 2017 2018 2019 Tijdvak nieuw onderzoek Volume van de invoer uit het betrokken land (ton) 176 2 339 139 156 Index 100 1 329 79 89 Marktaandeel (%) 0 0 0 0 Gemiddelde prijs in EUR/ton 1 243 972 1 269 1 812 Index 100 78 102 146 Bron: Comext, verkoopgegevens van de bedrijfstak van de EU voor de berekening van het marktaandeel. (75) Sinds de instelling van de maatregelen in 2009 is de invoer uit de VS vrijwel tot nul herleid en bedroeg deze in het TNO slechts 156 ton (tegenover meer dan 1 137 000 ton tijdens het tijdvak van het oorspronkelijke onderzoek). 4.3.2. Prijzen van de ingevoerde producten uit het betrokken land en prijsonderbieding (76) Tijdens het tijdvak van het nieuwe onderzoek is er vrijwel geen biodiesel uit de VS in de Unie ingevoerd die als betrouwbare basis voor de berekening van de prijsonderbieding kon worden gebruikt. (77) Als alternatief heeft de Commissie de prijsonderbieding tijdens het tijdvak van het nieuwe onderzoek vastgesteld door vergelijking van: 1. de gewogen gemiddelde verkoopprijzen van de in de steekproef opgenomen producenten in de Unie die in rekening werden gebracht aan niet-verbonden afnemers op de markt van de Unie, gecorrigeerd tot het niveau af fabriek (771 EUR/ton), en 2. de gemiddelde uitvoerprijs van producenten in de VS naar derde landen, naar behoren gecorrigeerd voor vervoerskosten naar de Unie en douanerechten in de EU (721 EUR/ton — cf. overweging 56). (78) Het resultaat van de vergelijking was een prijsonderbieding van 6,4 %. 4.4. Invoer uit andere derde landen dan de VS (79) Tijdens het TNO bedroeg de invoer uit derde landen 3 750 000 ton of ongeveer 22 % van het totale verbruik in de Unie. De belangrijkste bronnen van invoer van biodiesel, met uitzondering van de VS, waren Argentinië (24 % van de EU-invoer), Maleisië (18 %), Singapore (13 %) en Indonesië (5 %). (80) De (geaggregeerde) hoeveelheden invoer evenals het marktaandeel en de prijsontwikkelingen voor de invoer van citroenzuur uit andere derde landen ontwikkelden zich als volgt: Tabel 4 Invoer uit derde landen ( 16 ) Land 2017 2018 2019 Tijdvak nieuw onderzoek Argentinië Omvang (ton) 355 782 1 467 325 873 325 905 781 Index 100 412 245 255 Marktaandeel (%) 3 10 6 5 Gemiddelde prijs EUR/ton 635 620 707 728 Index 100 98 111 115 Maleisië Omvang (ton) 335 769 388 615 731 679 679 860 Index 100 116 218 202 Marktaandeel (%) 2 3 5 4 Gemiddelde prijs EUR/ton EUR/ton 952 813 669 730 Index 100 85 70 77 Indonesië Omvang (ton) 24 984 777 992 743 456 195 858 Index 100 3 114 2 976 784 Marktaandeel (%) 0 5 5 1 Gemiddelde prijs EUR/ton 803 671 636 665 Index 100 84 79 83 Andere derde landen Omvang (ton) 822 027 820 093 1 450 938 1 983 471 Index 100 100 177 241 Marktaandeel (%) 6 5 9 12 Gemiddelde prijs EUR/ton 662 723 829 874 Index 100 109 125 132 Totaal van alle derde landen, behalve de VS Omvang (ton) 1 538 562 3 454 050 3 799 448 3 765 041 Index 100 224 247 245 Marktaandeel (%) 11 22 24 22 Gemiddelde prijs EUR/ton 721 678 732 802 Index 100 94 102 111 Bron: Comext, verkoopgegevens van de bedrijfstak van de EU voor de berekening van het marktaandeel. (81) De rechten op invoer uit Argentinië en Indonesië — twee belangrijke biodieselexporterende landen — werden in 2018 afgeschaft. de invoer uit derde landen nam in 2018 toe en bleef in 2019 en in het TNO ongeveer 3,8 miljoen ton. In totaal steeg de invoer uit derde landen, met uitzondering van de VS, tijdens de beoordelingsperiode met 145 %. Bovendien steeg hun marktaandeel tijdens de beoordelingsperiode van 11 % tot 22 %. (82) Wat de prijzen betreft, verschilt de situatie van land tot land. (83) Met betrekking tot Argentinië, de belangrijkste bron van invoer, heeft de Commissie in februari 2019 definitieve antisubsidiemaatregelen ingesteld op de invoer van biodiesel uit dat land en tegelijkertijd een besluit vastgesteld tot aanvaarding van verbintenissen inzake duurzame prijzen (bekend als verbintenissen) van acht Argentijnse producenten en de Argentijnse kamer van biobrandstof (CARBIO). Dit leidde tot een aanzienlijke stijging van de prijzen in 2019 (met 14 % ten opzichte van 2018) en het TNO (met 17 % ten opzichte van 2018). (84) Wat Indonesië betreft, heeft de Europese Commissie in 2019 compenserende rechten ingesteld op de invoer van gesubsidieerde biodiesel uit dat land. Dit leidde tot een aanzienlijke daling van de invoer uit Indonesië in 2020. (85) Voor Indonesië en Maleisië vertoonden de prijzen een dalende trend. Tegelijkertijd namen zij voor de andere derde landen aanzienlijk toe. In totaal stegen de gemiddelde verkoopprijzen van de invoer uit andere derde landen dan de VS tijdens de beoordelingsperiode met 11 %. Deze trend spoort met de trend die is waargenomen voor de invoer uit de betrokken landen in tabel 3. De prijsontwikkeling verschilt echter van die van de verkoopprijzen van de bedrijfstak van de Unie op de markt van de Unie in tabel 8. De prijzen van de in de steekproef opgenomen producenten in de Unie daalden, in overeenstemming met de daling van de productiekosten. Dit heeft tot gevolg dat het prijsverschil tussen exporteurs uit derde landen en de in de steekproef opgenomen producenten in de Unie is afgenomen, waardoor het concurrentievermogen van de bedrijfstak van de Unie is toegenomen. 4.5. Economische situatie van de bedrijfstak van de Unie 4.5.1. Algemene opmerkingen (86) De beoordeling van de economische situatie van de bedrijfstak van de Unie omvatte een beoordeling van alle economische indicatoren die in de beoordelingsperiode op de situatie van de bedrijfstak van de Unie van invloed waren. (87) Zoals in de overwegingen 18 en 19 vermeld, is voor de beoordeling van de economische situatie van de bedrijfstak van de Unie gebruikgemaakt van een steekproef. (88) Voor de schadevaststelling maakte de Commissie onderscheid tussen macro-economische en micro-economische schade-indicatoren. Zij evalueerde de macro-economische indicatoren op basis van door de bedrijfstak van de EU verstrekte gegevens en andere sectorspecifieke macro-economische gegevens, zoals die van de FAO en de OESO. De Commissie heeft de micro-economische indicatoren beoordeeld op basis van de gegevens die de in de steekproef opgenomen producenten in de Unie in de antwoorden op de vragenlijst hadden verstrekt. Beide gegevensreeksen bleken representatief te zijn voor de economische situatie van de bedrijfstak van de Unie. (89) De macro-economische indicatoren zijn: productie, productiecapaciteit, bezettingsgraad, verkoopvolume, marktaandeel, groei, werkgelegenheid, productiviteit, hoogte van de dumpingmarge en herstel van eerdere dumping. (90) De micro-economische indicatoren zijn: gemiddelde eenheidsprijzen, kosten per eenheid, loonkosten, voorraden, winstgevendheid, kasstroom, investeringen, rendement van investeringen en vermogen om kapitaal aan te trekken. 4.5.2. Macro-economische indicatoren ( 17 ) 4.5.2.1.   Productie, productiecapaciteit en bezettingsgraad (91) De totale productie in de Unie, de productiecapaciteit en de bezettingsgraad in de Unie ontwikkelden zich in de beoordelingsperiode als volgt: Tabel 5 Productie, productiecapaciteit en bezettingsgraad 2017 2018 2019 Tijdvak nieuw onderzoek Productievolume (ton) 12 639 715 13 166 083 13 931 438 13 984 220 Index 100 104 110 111 Productiecapaciteit (ton) 16 047 231 16 707 893 16 862 595 17 529 047 Index 100 104 105 109 Bezettingsgraad (%) 79 79 83 80 Index 100 100 105 101 Bron: door de indiener van het verzoek en de in de steekproef opgenomen producenten in de Unie verstrekte informatie. (92) De productie in de Unie steeg van 12,6 miljoen ton in 2017 tot 14,0 miljoen ton tijdens het TNO, wat neerkomt op een stijging met 11 % tijdens de beoordelingsperiode. In een situatie waarin het verbruik met 22 % toenam tijdens de beoordelingsperiode reageerde de bedrijfstak van de Unie positief door zijn productie te verhogen. (93) Tegelijkertijd steeg de productiecapaciteit in de beoordelingsperiode met 9 % tot 17,5 miljoen ton in het TNO. De bedrijfstak van de Unie ontwikkelt zijn capaciteit om in te spelen op een toenemende vraag. Volgens een rapport ( 18 ) heeft deze capaciteitsuitbreiding voornamelijk betrekking op de productie van met waterstof behandelde plantaardige oliën (HVO). (94) Als gevolg van de gelijktijdige stijging van de productie en de productiecapaciteit bleef de bezettingsgraad tijdens de beoordelingsperiode stabiel, namelijk ongeveer 80 %. 4.5.2.2.   Verkoop en marktaandeel (95) De verkoophoeveelheden en het marktaandeel van de bedrijfstak van de Unie hebben zich in de beoordelingsperiode als volgt ontwikkeld: Tabel 6 Verkoopvolume en marktaandeel 2017 2018 2019 Tijdvak nieuw onderzoek Verkoophoeveelheid op de markt van de Unie (ton) 12 305 049 11 988 560 11 962 754 13 190 560 Index 100 97 97 107 Marktaandeel (%) 89 78 76 78 Index 100 87 85 88 Bron: door de indiener van het verzoek en de in de steekproef opgenomen producenten in de Unie verstrekte informatie. (96) De bedrijfstak van de Unie heeft zijn verkoop op de markt van de Unie verhoogd van 12,3 miljoen ton in 2017 tot 13,2 miljoen ton in het TNO (+ 7 %). (97) Aangezien het verbruik in de Unie met 22 % is gestegen als gevolg van de geringere stijging van het werkelijke verkoopvolume, daalde het marktaandeel van de bedrijfstak van de Unie van ongeveer 89 % in 2017 tot 78 % in het TNO. Deze daling van het marktaandeel houdt verband met de toename van de invoer uit derde landen, met name vanaf 2018 (overweging 80). 4.5.2.3. Groei (98) Een aantal indicatoren (productie, productiecapaciteit, verkoop, werkgelegenheid) wijzen op een positieve groei van de bedrijfstak van de Unie tijdens de periode. Deze groei is echter gematigd in vergelijking met de ontwikkeling van het verbruik van biodiesel in dezelfde periode. In feite daalde het marktaandeel van de bedrijfstak van de Unie tijdens de referentieperiode. 4.5.2.4. Werkgelegenheid en productiviteit (99) De werkgelegenheid en de productiviteit hebben zich in de beoordelingsperiode ontwikkeld als volgt: Tabel 7 Werkgelegenheid en productiviteit 2017 2018 2019 Tijdvak nieuw onderzoek Aantal werknemers 2 643 3 126 3 527 3 909 Index 100 118 133 148 Productiviteit (ton/werknemer) 4 782 4 211 3 950 3 577 Index 100 88 83 75 Bron: door de indiener van het verzoek en de in de steekproef opgenomen producenten in de Unie verstrekte informatie. (100) In de beoordelingsperiode nam de werkgelegenheid toe van 2 643 tot 3 909, een stijging van 48 %. (101) Aangezien de productie in mindere mate steeg (+ 11 %), kwam dit tot uiting in een daling van de productiviteit (- 25 %). 4.5.2.5.   Hoogte van de dumpingmarge en herstel van eerdere dumping (102) Zoals uiteengezet in overweging 42 was het niet mogelijk om dumping tijdens het tijdvak van het nieuwe onderzoek vast te stellen. Daarom concentreerde het onderzoek zich op de waarschijnlijkheid van herhaling van dumping indien de antidumpingmaatregelen zouden vervallen. (103) In het vorige nieuwe onderzoek in verband met het vervallen van de maatregelen vertoonde de bedrijfstak van de Unie tekenen van herstel van de gevolgen van eerdere dumping. Tijdens de beoordelingsperiode van het onderhavige onderzoek zette het herstelproces zich voort, zoals blijkt uit de gunstige ontwikkeling van de belangrijkste schade-indicatoren voor de bedrijfstak van de Unie. 4.5.3. Micro-economische indicatoren ( 19 ) 4.5.3.1.   Prijzen en factoren die prijzen beïnvloeden (104) De gewogen gemiddelde verkoopprijzen per eenheid van de in de steekproef opgenomen producenten in de Unie voor verkoop aan niet-verbonden afnemers in de Unie hebben zich gedurende de beoordelingsperiode als volgt ontwikkeld: Tabel 8 Verkoopprijzen in de Unie 2017 2018 2019 Tijdvak nieuw onderzoek Gemiddelde verkoopprijs per eenheid in de Unie op de totale markt (EUR/ton) 834 801 771 771 Index 100 96 92 92 Gemiddelde prijs van plantaardige oliën ( Index ) 100 86 81 86 Productiekosten per eenheid (EUR/ton) 828 778 760 755 Index 100 94 92 91 Bron: In de steekproef opgenomen ondernemingen, FAO (prijsindex van plantaardige olie). (105) Tijdens de beoordelingsperiode daalden de productiekosten met 9 % (van 828 EUR/ton tot 755 EUR/ton). Dit is deels toe te schrijven aan de daling van de prijs van plantaardige oliën, die in de loop van de periode daalde. Hoewel niet alle biobrandstoffen bestaan uit plantaardige oliën, is de prijs van plantaardige oliën een goede maatstaf voor de prijs van de belangrijkste input voor de productie van biodiesel. (106) De gemiddelde verkoopprijs daalde met 8 %, van 834 EUR/ton in 2017 tot 771 EUR/ton tijdens het TNO. Dit kan verband houden met de daling van de productiekosten. 4.5.3.2.   Loonkosten (107) De gemiddelde loonkosten van de in de steekproef opgenomen producenten in de Unie hebben zich in de beoordelingsperiode als volgt ontwikkeld: Tabel 9 Gemiddelde loonkosten per werknemer 2017 2018 2019 Tijdvak nieuw onderzoek Gemiddelde loonkosten per werknemer (EUR) 63 785 70 533 72 306 72 533 Index 100 111 113 114 Bron: in de steekproef opgenomen ondernemingen. (108) De gemiddelde loonkosten in de in de steekproef opgenomen ondernemingen stegen in het TNO met 14 %. Het effect van deze variatie is vrij klein, aangezien de arbeidskosten slechts ongeveer 3 % van de totale productiekosten uitmaken. 4.5.3.3.   Voorraden (109) De voorraden van de in de steekproef opgenomen producenten in de Unie hebben zich in de beoordelingsperiode als volgt ontwikkeld: Tabel 10 Voorraden 2017 2018 2019 Tijdvak nieuw onderzoek Eindvoorraden (ton) 99 868 126 345 124 567 114 216 Index 100 127 125 114 Eindvoorraden uitgedrukt als percentage van de productie 0,8 1,0 0,9 0,8 Index 100 121 113 103 Bron: in de steekproef opgenomen ondernemingen. (110) Het voorraadniveau bleef stabiel rond 1 % van de productie. Dit is een zeer lage ratio die erop wijst dat de bedrijfstak in staat is om op aanvraag te werken en de inventaris te beperken. Dit is ook noodzakelijk om aantasting van biodiesel te voorkomen. 4.5.3.4.   Winstgevendheid, kasstroom, investeringen, rendement van investeringen en vermogen om kapitaal aan te trekken (111) De winstgevendheid, de kasstroom, de investeringen en het rendement van de investeringen van de in de steekproef opgenomen producenten in de Unie hebben zich in de beoordelingsperiode als volgt ontwikkeld: Tabel 11 Winstgevendheid, kasstroom, investeringen en rendement van investeringen 2017 2018 2019 Tijdvak nieuw onderzoek Winstgevendheid van de verkoop in de Unie aan niet-verbonden afnemers (% van omzet) 0,96 2,13 1,78 2,84 Index 100 223 186 297 Kasstroom (EUR) 45 139 254 10 723 312 54 431 877 58 021 678 Index 100 24 121 129 Investeringen (EUR) 40 430 425 20 634 073 34 169 705 17 028 015 Index 100 51 85 42 Rendement van investeringen (%) 22 29 25 44 Index 100 128 112 198 Bron: in de steekproef opgenomen ondernemingen. (112) De Commissie heeft de winstgevendheid van de in de steekproef opgenomen producenten in de Unie vastgesteld door de nettowinst vóór belastingen van de verkoop van het soortgelijke product aan niet-verbonden afnemers in de Unie uit te drukken als percentage van de aldus gerealiseerde omzet. De winstgevendheid bleef laag. In de beoordelingsperiode is er echter sprake van een licht positieve trend, waarbij de winstgevendheid van 1 % naar 3 % is gestegen. Dit hield verband met de dalende productiekosten voor de in de steekproef opgenomen ondernemingen (- 9 %). Achter dit gemiddelde schuilt echter een grote verscheidenheid tussen de in de steekproef opgenomen producenten in de Unie, waarbij sommige ondernemingen helemaal geen winst maken. (113) De netto kasstroom is het vermogen van de producenten in de Unie om hun activiteiten zelf te financieren. De nettokasstroom heeft zich positief ontwikkeld tot het einde van de beoordelingsperiode (in 2019 en de eerste helft van 2020), maar in 2018 is de kasstroom sterk gedaald. De daling in 2018 is voornamelijk toe te schrijven aan de specifieke situatie van een van de in de steekproef opgenomen ondernemingen, die een speciaal bedrijfsmodel heeft. Voor de andere twee in de steekproef opgenomen ondernemingen was de trend relatief stabiel. (114) De investeringen in de in de steekproef opgenomen ondernemingen vertonen in de beoordelingsperiode geen duidelijke trend. Investeringen bij een van de in de steekproef opgenomen ondernemingen of het ontbreken daarvan kunnen het investeringsniveau van jaar tot jaar doen stijgen en dalen. De investeringen vertegenwoordigden in de beoordelingsperiode ongeveer 1-2 % van de omzet, wat beperkt is. (115) Het rendement van investeringen is de winst uitgedrukt als percentage van de nettoboekwaarde van de investeringen. Het ontwikkelde zich in de beoordelingsperiode positief en bleef hoog in het TNO. Dit hoge rendement van investeringen houdt echter vooral verband met de lage nettoboekwaarde van de investeringen, en niet zozeer met hoge winst. 4.6. Conclusie inzake schade (116) In de beoordelingsperiode is de omvang van de invoer uit derde landen, gezien de vrijwel onbestaande invoer uit de VS, aanzienlijk gestegen (met 145 %), maar ook het prijsniveau is gestegen (met 11 %). Tegelijkertijd daalden de prijzen van de bedrijfstak van de Unie (met 8 %), in overeenstemming met een daling van de productiekosten (met 9 %). Bijgevolg nam het prijsverschil tussen exporteurs uit derde landen en de in de steekproef opgenomen producenten in de Unie af, waardoor het concurrentievermogen van de bedrijfstak van de Unie werd vergroot. (117) Over het geheel genomen wijzen de schade-indicatoren op een positieve trend tijdens de beoordelingsperiode, met name wat de productie (+ 11 %), de productiecapaciteit (+ 9 %) en de verkoop (+ 7 %) betreft, en tonen zij aan dat de bedrijfstak van de Unie zich langzaam herstelt van eerdere schade. Uit de analyse van de schade-indicatoren blijkt dat de bedrijfstak van de Unie momenteel geen aanmerkelijke schade lijdt. Sommige indicatoren, met name een lage winstgevendheid (≤ 3 %), wijzen er echter op dat de economische situatie nog steeds fragiel is. (118) Op grond van het voorgaande heeft de Commissie geconcludeerd dat de bedrijfstak van de Unie in het tijdvak van het nieuwe onderzoek geen aanmerkelijke schade heeft geleden in de zin van artikel 3, lid 5, van de basisverordening. 5. WAARSCHIJNLIJKHEID VAN HERHALING VAN SCHADE (119) De Commissie heeft overeenkomstig artikel 11, lid 2, van de basisverordening beoordeeld of herhaling van schade veroorzaakt door de invoer met dumping uit de VS waarschijnlijk was, mochten de maatregelen komen te vervallen. (120) In dit verband heeft de Commissie de productiecapaciteit en reservecapaciteit in de VS, de waarschijnlijke prijsniveaus van de invoer uit de VS zonder antidumpingmaatregelen en de gevolgen daarvan voor de bedrijfstak van de Unie, met inbegrip van prijsonderbieding zonder antidumpingmaatregelen, onderzocht. 5.1. Productiecapaciteit en reservecapaciteit in de VS (121) Zoals beschreven in punt 3.3.4, zijn de hoeveelheden die door biodieselproducenten in de VS kunnen worden uitgevoerd aanzienlijk in vergelijking met de omvang van de markt van de Unie. De reservecapaciteit vertegenwoordigt namelijk 18 % van het verbruik in de Unie tijdens het TNO. Bijgevolg heeft de Commissie geconcludeerd dat de beschikbare reservecapaciteit aanzienlijk is. 5.2. Waarschijnlijke prijzen van de invoer uit de VS indien er geen antidumpingmaatregelen bestaan (122) Zoals beschreven in punt 3.3.2, voerden de producenten in de VS, op basis van het huidige prijsbeleid op de uitvoermarkten van derde landen, naar hun belangrijkste derde markten uit tegen prijzen die lager waren dan de binnenlandse prijzen in de VS. Bovendien onderbieden die prijzen, zoals vermeld in de overwegingen 77 en 78, gemiddeld ook de prijzen van de bedrijfstak van de Unie op de markt van de Unie met 6,4 %. Rekening houdend met het prijsniveau van de uitvoer uit de VS naar andere derde markten, is uitvoer naar de Unie derhalve mogelijk veel aantrekkelijker voor exporteurs in de VS. Zoals aangegeven in punt 3.3.6, is de Unie bovendien een zeer aantrekkelijke markt, omdat het wereldwijd de grootste markt is en het gebruik van biodiesel er zowel op het niveau van de Unie als op nationaal niveau aanzienlijk wordt gestimuleerd. 5.3. Waarschijnlijk effect op de bedrijfstak van de Unie (123) Als de maatregelen zouden komen te vervallen, zouden aanzienlijke hoeveelheden met dumping uit de VS ingevoerde biodiesel derhalve een zeer sterke neerwaartse druk uitoefenen op de prijzen in de Unie en een aanzienlijk effect hebben op de economische situatie van de bedrijfstak van de Unie. Bijgevolg is het waarschijnlijk dat de productie en het verkoopvolume van de bedrijfstak van de Unie zouden afnemen en dat de kleine winsten die momenteel door de bedrijfstak worden behaald, verliezen zouden worden. (124) De Commissie heeft de mogelijke gevolgen van de invoer verder onderzocht door twee mogelijke scenario’s te modelleren voor het geval de maatregelen zouden komen te vervallen, namelijk 1) een sterke stijging van de invoer uit de VS en 2) een daling van de prijzen in de EU als gevolg van de toegenomen concurrentie, onder overigens gelijke omstandigheden. (125) In het eerste scenario heeft de Commissie twee mogelijke niveaus van de invoer uit de VS gemodelleerd. De eerste optie hield in dat de invoer uit de VS zijn historische omvang zou bereiken (in het oorspronkelijke onderzoektijdvak ( 20 ) ), namelijk 1,1 miljoen ton. Als gevolg van de toename van de invoer uit de VS en de daaruit voortvloeiende daling van de verkoop van de bedrijfstak van de Unie zou de winstgevendheid van de bedrijfstak van de EU met 0,14 procentpunt dalen, d.w.z. van + 2,84 % tot + 2,70 %. Bij de tweede optie werd rekening gehouden met de zeer aanzienlijke toename van de omvang van de EU-markt, van 6,6 miljoen ton tijdens het oorspronkelijke OT tot 17 miljoen ton in het TNO (+ 158 %). In dat verband heeft de Commissie een toename van de invoer gemodelleerd die overeenkomt met hetzelfde marktaandeel voor de VS van 17,2 % als in het tijdvak van het oorspronkelijke onderzoek. Het resultaat was dat de winstgevendheid van de bedrijfstak van de Unie met 0,41 procentpunt zou dalen van + 2,84 % naar + 2,43 %. In beide gevallen kan het effect van een sterke stijging van de invoer uit de VS tegen constante prijzen als vrij bescheiden worden aangemerkt. Dit houdt verband met het hoge aandeel van de variabele kosten in de biodieselindustrie. (126) In het tweede scenario bleek het effect van een prijsdaling potentieel zeer schadelijk te zijn. Indien de prijzen in de Unie dalen tot het niveau van de prijzen bij uitvoer uit de VS naar derde landen (721 EUR/ton), zou de winst dalen van + 2,84 % tot — 3,88 %. In het geval van een daling van de prijzen in de Unie met 10 %, dat wil zeggen van 771 EUR/ton tot 694 EUR/ton, zou de winst worden verlaagd van + 2,84 % tot — 7,94 %. In ieder geval zou een prijsdaling van meer dan — 2,9 % de winst van de bedrijfstak van de Unie tot nul herleiden. (127) Indien maatregelen werkelijk zouden komen te vervallen, is het zeer waarschijnlijk dat een combinatie van de twee bovenstaande scenario’s zich op de markt zou voordoen. Met name kan worden verwacht dat aanzienlijke hoeveelheden biodiesel van oorsprong uit de VS de markt van de Unie zullen binnenkomen tegen lagere prijzen dan die van de bedrijfstak van de Unie. Als gevolg daarvan zouden het marktaandeel alsook de prijzen van de bedrijfstak van de Unie afnemen. Dit zou leiden tot aanzienlijke verliezen voor de bedrijfstak van de Unie. 5.4. Conclusie over de waarschijnlijkheid van herhaling van schade (128) Op basis hiervan, en rekening houdend met de huidige kwetsbare situatie van de bedrijfstak van de Unie, heeft de Commissie geconcludeerd dat het uitblijven van maatregelen naar alle waarschijnlijkheid zou leiden tot een aanzienlijke toename van de invoer met dumping uit de VS tegen schadeveroorzakende prijzen en waarschijnlijk opnieuw tot aanmerkelijke schade zou leiden. 6. BELANG VAN DE UNIE (129) Overeenkomstig artikel 21 van de basisverordening heeft de Commissie onderzocht of handhaving van de bestaande antidumpingmaatregelen in strijd zou zijn met het belang van de Unie in haar geheel. Het belang van de Unie werd vastgesteld op basis van een beoordeling van alle betrokken belangen, waaronder die van de bedrijfstak van de Unie, de importeurs en de gebruikers. Overeenkomstig artikel 21, lid 1, derde zin, van de basisverordening werd bijzondere aandacht besteed aan de noodzaak de bedrijfstak te beschermen tegen de negatieve gevolgen van schade veroorzakende dumping. 6.1. Belang van de bedrijfstak van de Unie (130) Als de bestaande maatregelen zouden komen te vervallen, zal de bedrijfstak van de Unie ongetwijfeld te maken krijgen met een toegenomen oneerlijke concurrentie van de biodieselproducenten in de VS, die hoogstwaarschijnlijk een abrupt einde zou maken aan het huidige herstel van de bedrijfstak van de Unie. (131) De Commissie is op basis hiervan tot de conclusie gekomen dat voortzetting van de maatregelen in het belang van de bedrijfstak van de Unie zou zijn. 6.2. Belang van niet-verbonden importeurs (132) Geen enkele importeur verzette zich tegen de verlenging van de maatregelen. (133) Shell Trading Rotterdam voerde aan dat de maatregelen, doordat zij het aanbod op de markt van de Unie beperken, tot hogere prijzen leiden, en wees op de beschikbaarheid van biodiesel uit andere markten. (134) De maatregelen lijken geen noemenswaardige gevolgen voor de importeurs te hebben, aangezien er alternatieve bevoorradingsbronnen beschikbaar zijn. Dit blijkt uit het aanzienlijke marktaandeel van de invoer uit derde landen. (135) De Commissie is daarom tot de conclusie gekomen dat voortzetting van de maatregelen niet schadelijk zou zijn voor de belangen van de importeurs. 6.3. Belang van de gebruikers (136) De deelname van gebruikers aan het onderzoek was beperkt. (137) Twee gebruikers, Preem, het grootste brandstofbedrijf in Zweden, en Valero Energy Ltd Ireland voerden aan dat de verlenging van de maatregelen een directe belemmering zal vormen voor de groene ontwikkeling van de vervoerssector in Europa. Preem en Valero Energy Ltd Ireland hebben specifiek verzocht HVO van de huidige productomschrijving uit te sluiten omdat zij in de komende jaren een tekort aan HVO verwachten. Valero Energy Ltd Ireland verwees specifiek naar de EU-streefcijfers voor hernieuwbare energie voor vervoer voor 2030 en voerde aan dat deze doelstellingen niet zouden worden gehaald gezien de huidige EU-productie. (138) De Commissie merkte op dat de producenten in de Unie over voldoende capaciteit beschikken om aan de huidige vraag te voldoen en zelfs reservecapaciteit hebben om, indien nodig, aan toekomstige stijgingen in de vraag en de uitvoer te voldoen. Bovendien was het nog te vroeg, met name gezien de recente uitbreidingen van de capaciteit van de EU, om met vertrouwen te kunnen beoordelen of er zich in 2030 waarschijnlijk tekorten zullen voordoen. Dit gezegd zijnde, kan de Commissie over vijf jaar beter in staat zijn de situatie te beoordelen indien zij dan wordt verzocht een nieuw onderzoek in verband met het vervallen van de maatregelen uit te voeren. Bijgevolg werd dit argument afgewezen. (139) Er zijn geen aanwijzingen dat de bestaande maatregelen negatieve gevolgen hebben gehad voor de gebruikers van biodiesel in de Unie, en er is met name geen bewijs dat de bestaande maatregelen een negatief effect hadden op hun winstgevendheid. (140) De Commissie is daarom tot de conclusie gekomen dat voortzetting van de maatregelen niet schadelijk zou zijn voor de belangen van de gebruikers. 6.4. Conclusie inzake belang van de Unie (141) Op basis van het bovenstaande is de Commissie tot de conclusie gekomen dat er, wat het belang van de Unie betreft, geen dwingende redenen zijn om de bestaande maatregelen ten aanzien van de invoer van biodiesel van oorsprong uit de VS niet te handhaven. 7. ANTIDUMPINGMAATREGELEN (142) Uit de door de Commissie getrokken conclusies met betrekking tot de waarschijnlijkheid van voortzetting of herhaling van dumping en schade kan worden afgeleid dat, overeenkomstig artikel 11, lid 2, van de basisverordening, de antidumpingmaatregelen die van toepassing zijn op de invoer van biodiesel van oorsprong uit de VS, ingesteld bij Uitvoeringsverordening (EU) 2015/1518 van de Commissie, zoals gewijzigd bij Uitvoeringsverordening (EU) 2016/676 van de Commissie, voor een aanvullende periode van vijf jaar moeten worden gehandhaafd. (143) Zoals vermeld in overweging 1 zijn de thans geldende antidumpingrechten ten aanzien van de invoer van biodiesel van oorsprong uit de VS uitgebreid tot de invoer van hetzelfde product verzonden vanuit Canada, al dan niet aangegeven als van oorsprong uit Canada, en tot de invoer van biodiesel in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de VS. (144) De antidumpingrechten die zullen worden gehandhaafd, zullen eveneens worden uitgebreid tot de invoer van biodiesel verzonden vanuit Canada, al dan niet aangegeven als van oorsprong uit Canada, en tot biodiesel in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de VS. (145) De producenten-exporteurs uit Canada die waren vrijgesteld van de bij Uitvoeringsverordening (EU) 2015/1518 uitgebreide maatregelen, zullen ook van de bij deze verordening ingestelde maatregelen worden vrijgesteld. (146) De in deze verordening vervatte maatregelen zijn in overeenstemming met het advies van het bij artikel 15, lid 1, van de basisverordening ingestelde comité. (147) Indien een bedrag moet worden terugbetaald naar aanleiding van een arrest van het Hof van Justitie van de Europese Unie, geldt ingevolge artikel 109 van Verordening 2018/1046 van het Europees Parlement en de Raad ( 21 ) als rentevoet de rente die de Europese Centrale Bank voor haar basisherfinancieringstransacties hanteert, zoals bekendgemaakt in de C-serie van het Publicatieblad van de Europese Unie op de eerste kalenderdag van elke maand, HEEFT DE VOLGENDE VERORDENING VASTGESTELD: Artikel 1 1.   Er wordt een definitief antidumpingrecht ingesteld op door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met meer dan 20 gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de Verenigde Staten van Amerika, op dit moment vallend onder de GN-codes ex 1516 20 98 (Taric-code 1516209829), ex 1518 00 91 (Taric-code 1518009129), ex 1518 00 99 (Taric-code 1518009929), ex 2710 19 43 (Taric-code 2710194329), ex 2710 19 46 (Taric-code 2710194629), ex 2710 19 47 (Taric-code 2710194729), ex 2710 20 11 (Taric-code 2710201129), ex 2710 20 16 (Taric-code 2710201629), ex 3824 99 92 (Taric-code 3824999212), ex 3826 00 10 (Taric-codes 3826001029, 3826001059, 3826001099) en ex 3826 00 90 (Taric-code 3826009019). 2.   Het definitieve antidumpingrecht, van toepassing op de nettoprijs, franco grens Unie, vóór inklaring, voor de in lid 1 omschreven en door onderstaande ondernemingen vervaardigde producten is een vast bedrag als volgt: Onderneming Antidumpingrecht, EUR/ton, netto Aanvullende Taric-code Archer Daniels Midland Company, Decatur 68,6 A933 Cargill Inc., Wayzata 0 A934 Green Earth Fuels of Houston LLC, Houston 70,6 A935 Imperium Renewables Inc., Seattle 76,5 A936 Peter Cremer North America LP, Cincinnati 198,0 A937 World Energy Alternatives LLC, Boston 82,7 A939 In bijlage I vermelde ondernemingen 115,6 Zie bijlage I Alle andere ondernemingen 172,2 A999 Het antidumpingrecht op mengsels is van toepassing naar evenredigheid van het aandeel in gewichtsprocenten van het totale gehalte aan door synthese en/of hydrobehandeling verkregen monoalkylesters van vetzuren en paraffinische gasoliën van niet-fossiele oorsprong in het mengsel (biodieselgehalte). 3.   De individuele rechten voor de in lid 2 genoemde ondernemingen worden uitsluitend toegepast indien aan de douaneautoriteiten van de lidstaten een geldige handelsfactuur wordt overgelegd die voldoet aan de voorschriften in bijlage II. Als een dergelijke factuur niet wordt overgelegd, wordt het recht toegepast dat voor “alle andere ondernemingen” geldt. 4.   Wanneer een onderneming uit de Verenigde Staten van Amerika de Commissie voldoende bewijsmateriaal verstrekt waaruit blijkt dat: a) zij de in artikel 1, lid 1, beschreven goederen van oorsprong uit de Verenigde Staten van Amerika in het onderzoektijdvak (van 1 april 2007 tot en met 31 maart 2008) niet heeft uitgevoerd, b) zij niet verbonden is met een exporteur of producent op wie de bij deze verordening ingestelde maatregelen van toepassing zijn, en c) zij de betrokken goederen daadwerkelijk heeft uitgevoerd dan wel een onherroepelijke contractuele verplichting is aangegaan om een aanzienlijke hoeveelheid naar de Unie uit te voeren na het verstrijken van het onderzoektijdvak, kan de Commissie bijlage I wijzigen teneinde voor deze onderneming het recht vast te stellen dat van toepassing is op niet in de steekproef opgenomen medewerkende producenten, namelijk 115,6 EUR per ton. Artikel 2 1.   Het definitieve antidumpingrecht dat van toepassing is op “alle andere ondernemingen”, zoals vermeld in artikel 1, lid 2, wordt uitgebreid tot de invoer in de Unie van door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met meer dan 20 gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, vanuit Canada verzonden, al dan niet aangegeven als van oorsprong uit Canada en op dit moment vallend onder de GN-codes ex 1516 20 98 (Taric-code 1516209821), ex 1518 00 91 (Taric-code 1518009121), ex 1518 00 99 (Taric-code 1518009921), ex 2710 19 43 (Taric-code 2710194321), ex 2710 19 46 (Taric-code 2710194621), ex 2710 19 47 (Taric-code 2710194721), ex 2710 20 11 (Taric-code 2710201121), ex 2710 20 16 (Taric-code 2710201621), ex 3824 99 92 (Taric-code 3824999210), ex 3826 00 10 (Taric-codes 3826001020, 3826001050, 3826001089) en ex 3826 00 90 (Taric-code 3826009011), met uitzondering van die welke door onderstaande ondernemingen zijn geproduceerd: Land Onderneming Aanvullende Taric-code Canada BIOX Corporation, Oakville, Ontario, Canada B107 Canada DSM Nutritional Products Canada Inc., Dartmouth, Nova Scotia, Canada C114 Canada Rothsay Biodiesel, Guelph, Ontario, Canada B108 Het uit te breiden recht is het recht dat in artikel 1, lid 2, is vastgesteld voor “alle andere ondernemingen”, te weten een definitief antidumpingrecht van 172,2 EUR per nettoton. Het antidumpingrecht op mengsels is van toepassing naar evenredigheid van het aandeel in gewichtsprocenten van het totale gehalte aan door synthese en/of hydrobehandeling verkregen monoalkylesters van vetzuren en paraffinische gasoliën van niet-fossiele oorsprong in het mengsel (biodieselgehalte). 2.   Vrijstellingen die aan de in lid 1 genoemde ondernemingen zijn verleend of die overeenkomstig artikel 4, lid 2, door de Commissie zijn verleend, worden uitsluitend toegepast indien aan de douaneautoriteiten van de lidstaten een geldige handelsfactuur wordt overgelegd die voldoet aan de voorschriften in bijlage II. Als een dergelijke factuur niet wordt overgelegd, wordt het compenserende recht toegepast dat op grond van lid 1 geldt. Artikel 3 1.   Het definitieve antidumpingrecht zoals vermeld in artikel 1, lid 2, wordt uitgebreid tot de invoer in de Unie van door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als \"biodiesel\", in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, van oorsprong uit de Verenigde Staten van Amerika en op dit moment vallend onder de GN-codes ex 1516 20 98 (Taric-code 1516209830), ex 1518 00 91 (Taric-code 1518009130), ex 1518 00 99 (Taric-code 1518009930), ex 2710 19 43 (Taric-code 2710194330), ex 2710 19 46 (Taric-code 2710194630), ex 2710 19 47 (Taric-code 2710194730), ex 2710 20 11 (Taric-code 2710201130), ex 2710 20 16 (Taric-code 2710201630), ex 3824 99 92 (Taric-code 3824999220) en ex 3826 00 90 (Taric-code 3826009030). Het antidumpingrecht op mengsels is van toepassing naar evenredigheid van het aandeel in gewichtsprocenten van het totale gehalte aan door synthese en/of hydrobehandeling verkregen monoalkylesters van vetzuren en paraffinische gasoliën van niet-fossiele oorsprong in het mengsel (biodieselgehalte). 2.   De individuele rechten voor de in artikel 1, lid 2, genoemde ondernemingen worden uitsluitend toegepast indien aan de douaneautoriteiten van de lidstaten een geldige handelsfactuur wordt overgelegd die voldoet aan de voorschriften in bijlage III. Als een dergelijke factuur niet wordt overgelegd, wordt het recht toegepast dat voor “alle andere ondernemingen” geldt. Artikel 4 1.   Verzoeken om vrijstelling van het bij artikel 2, lid 1, en artikel 3, lid 1, uitgebreide recht moeten schriftelijk in een van de officiële talen van de Europese Unie worden ingediend en ondertekend zijn door een persoon die gemachtigd is om de entiteit die om vrijstelling verzoekt, te vertegenwoordigen. Het verzoek moet aan het onderstaande adres worden gestuurd: Europese Commissie Directoraat-generaal Handel Directoraat G Wetstraat 170, Kamer CHAR 04/034 1049 Brussel BELGIË E-mail: TRADE-TDI-INFORMATION@ec.europa.eu 2.   Overeenkomstig artikel 13, lid 4, van Verordening (EU) 2016/1036 kan de Commissie, na raadpleging van het Raadgevend Comité, de invoer van producten van ondernemingen die de bij artikel 1 ingestelde antidumpingmaatregelen niet ontwijken, bij besluit vrijstellen van het bij artikel 2, lid 1, en artikel 3, lid 1, uitgebreide recht. Artikel 5 Wanneer goederen zijn beschadigd voordat zij in het vrije verkeer worden gebracht en de werkelijk betaalde of te betalen prijs met het oog op de vaststelling van de douanewaarde derhalve overeenkomstig artikel 131, lid 2, van Uitvoeringsverordening (EU) 2015/2447 van de Commissie ( 22 ) verhoudingsgewijs is verminderd, wordt het in de artikelen 1, 2 en 3 vastgelegde bedrag van het antidumpingrecht met hetzelfde percentage verminderd als de werkelijk betaalde of te betalen prijs. Tenzij anders vermeld, zijn de geldende bepalingen inzake douanerechten van toepassing. Artikel 6 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2021. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 21 . ( 2 ) Verordening (EG) nr. 599/2009 van de Raad van 7 juli 2009 tot instelling van een definitief antidumpingrecht en tot definitieve inning van het voorlopige recht op biodiesel van oorsprong uit de Verenigde Staten van Amerika ( PB L 179 van 10.7.2009, blz. 26 ). ( 3 ) Uitvoeringsverordening (EU) nr. 444/2011 van de Raad van 5 mei 2011 tot uitbreiding van het definitieve antidumpingrecht dat bij Verordening (EG) nr. 599/2009 is ingesteld op biodiesel van oorsprong uit de Verenigde Staten van Amerika tot vanuit Canada verzonden biodiesel, al dan niet aangegeven als van oorsprong uit Canada, en tot uitbreiding van het definitieve antidumpingrecht dat bij Verordening (EG) nr. 599/2009 is ingesteld tot biodiesel in mengsels bevattende 20 of minder gewichtsprocenten biodiesel van oorsprong uit de Verenigde Staten van Amerika, en tot beëindiging van het onderzoek naar de vanuit Singapore verzonden biodiesel ( PB L 122 van 11.5.2011, blz. 12 ). ( 4 ) Uitvoeringsverordening (EU) 2015/1518 van de Commissie van 14 september 2015 tot instelling van een definitief antidumpingrecht op biodiesel van oorsprong uit de Verenigde Staten van Amerika naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EG) nr. 1225/2009 van de Raad ( PB L 239 van 15.9.2015, blz. 69 ). ( 5 ) Uitvoeringsverordening (EU) 2016/676 van de Commissie van 29 april 2016 tot wijziging van Uitvoeringsverordening (EU) 2015/1518 tot instelling van een definitief antidumpingrecht op biodiesel van oorsprong uit de Verenigde Staten van Amerika naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EG) nr. 1225/2009 van de Raad ( PB L 116 van 30.4.2016, blz. 31 ). ( 6 ) Uitvoeringsverordening (EU) 2017/1598 van de Commissie van 22 september 2017 tot wijziging van Uitvoeringsverordening (EU) 2015/1518 tot instelling van een definitief antidumpingrecht op biodiesel van oorsprong uit de Verenigde Staten van Amerika naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EG) nr. 1225/2009 van de Raad ( PB L 245 van 23.9.2017, blz. 1 ). ( 7 ) Uitvoeringsverordening (EU) 2018/1121 van de Commissie van 10 augustus 2018 tot wijziging van Uitvoeringsverordening (EU) 2015/1518 tot instelling van een definitief antidumpingrecht op biodiesel van oorsprong uit de Verenigde Staten van Amerika naar aanleiding van een nieuw onderzoek in verband met het vervallen van de maatregelen op grond van artikel 11, lid 2, van Verordening (EG) nr. 1225/2009 van de Raad ( PB L 204 van 13.8.2018, blz. 33 ). ( 8 ) Bericht van het naderend vervallen van bepaalde antidumpingmaatregelen ( PB C 18 van 20.1.2020, blz. 20 ). ( 9 ) Bericht van opening van een nieuw onderzoek bij het vervallen van de antidumpingmaatregelen die van toepassing zijn op de invoer van biodiesel van oorsprong uit de Verenigde Staten van Amerika ( PB C 303 van 14.9.2020, blz. 18 ). ( 10 ) Bericht van opening van een nieuw onderzoek bij het vervallen van de antidumpingmaatregelen die van toepassing zijn op de invoer van biodiesel van oorsprong uit de Verenigde Staten van Amerika ( PB C 303 van 14.9.2020, blz. 7 ). ( 11 ) TRON-document: t21.000417. ( 12 ) Mededeling over de gevolgen van de uitbraak van COVID-19 voor antidumping- en antisubsidieonderzoeken ( PB C 86 van 16.3.2020, blz. 6 ). ( 13 ) Verordening (EG) nr. 193/2009 van de Commissie van 11 maart 2009 tot instelling van een voorlopig antidumpingrecht op biodiesel van oorsprong uit de Verenigde Staten van Amerika ( PB L 67 van 12.3.2009, blz. 22 ). ( 14 ) Het verbruik is gebaseerd op gegevens van de EU-27, exclusief gegevens met betrekking tot het Verenigd Koninkrijk. ( 15 ) Het invoervolume is gebaseerd op gegevens van de EU-27, exclusief gegevens met betrekking tot het Verenigd Koninkrijk. ( 16 ) De invoer uit derde landen is gebaseerd op gegevens van de EU-27, met uitzondering van gegevens met betrekking tot het Verenigd Koninkrijk als lidstaat, maar met inbegrip van gegevens met betrekking tot het Verenigd Koninkrijk als derde land. ( 17 ) De macro-economische gegevens waren gebaseerd op de EU-27, met uitzondering van gegevens uit het VK. ( 18 ) USDA, Biofuels Annual Report (GAIN-verslag), 29 juni 2020. ( 19 ) De micro-economische indicatoren zijn gebaseerd op gegevens van de EU-28, inclusief het Verenigd Koninkrijk. Gezien het geringe volume dat de in de steekproef opgenomen producenten in de Unie verkopen in het Verenigd Koninkrijk (ongeveer 1,1 % van de gemiddelde EU-verkopen van die producenten in het TNO), lijkt de impact van de transacties die het Verenigd Koninkrijk betreffen, minimaal te zijn voor de bevindingen inzake schade, zodat de conclusies inzake aanmerkelijke schade bij gebruik van de gegevens van de EU-27 niet zouden zijn gewijzigd. ( 20 ) van 1 april 2007 tot en met 31 maart 2008. ( 21 ) Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( PB L 193 van 30.7.2018, blz. 1 ). ( 22 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). BIJLAGE I Naam van de onderneming Plaats Aanvullende Taric-code AG Processing Inc. Omaha A942 Alabama Clean Fuels Coalition Inc. Birmingham A940 American Made Fuels, Inc. Canton A940 Arkansas SoyEnergy Group DeWitt A940 Arlington Energy, LLC Mansfield A940 Athens Biodiesel, LLC Athens A940 Beacon Energy Cleburne A940 Biodiesel of Texas, Inc. Denton A940 BioDiesel One Ltd. Southington A940 Buffalo Biodiesel, Inc Tonawanda A940 BullDog BioDiesel Ellenwood A940 Carbon Neutral Solutions, LLC Mauldin A940 Central Iowa Energy LLC Newton A940 Chesapeake Custom Chemical Corp. Ridgeway A940 Community Fuels Stockton A940 Delta BioFuels Inc. Natchez A940 Diamond Biofuels Mazon A940 Direct Fuels Euless A940 Eagle Creek Fuel Services, LLC Baltimore A940 Earl Fisher Bio Fuels Chester A940 East Fork Biodiesel LLC Algona A940 ECO Solutions, LLC Chatsworth A940 Ecogy Biofuels LLC Tulsa A940 ED&F Man Biofuels Inc. New Orleans A940 Freedom Biofuels Inc. Madison A940 Fuel & Lube, LLC Richmond A940 Fuel Bio Elizabeth A940 FUMPA Bio Fuels Redwood Falls A940 Galveston Bay Biodiesel LP (BioSelect Fuels) Houston A940 Geo Green Fuels LLC Houston A940 Georgia Biofuels Corp. Loganville A940 Green River Biodiesel, Inc. Moundville A940 Griffin Industries Inc. Cold Spring A940 High Plains Bioenergy Guymon A940 Huish Detergents Inc. Salt Lake City A940 Incobrasa Industries Ltd. Gilman A940 Independence Renewable Energy Corp. Perdue Hill A940 Indiana Flex Fuels LaPorte A940 Innovation Fuels Inc. Newark A940 Iowa Renewable Energy LLC Washington A940 Johann Haltermann Ltd. Houston A940 Lake Erie Biofuels LLC Erie A940 Leland Organic Corporation Leland A940 Louis Dreyfus Agricultural Industries LLC Claypool A940 Louis Dreyfus Claypool Holdings LLC Claypool A940 Memphis Biofuels, LLC Memphis A942 Middle Georgia Biofuels East Dublin A940 Middletown Biofuels LLC Blairsville A940 Musket Corporation Oklahoma City A940 New Fuel Company Dallas A940 North Mississippi Biodiesel New Albany A940 Northern Biodiesel, Inc. Ontario A940 Northwest Missouri Biofuels, LLC St. Joseph A940 Nova Biofuels Clinton County LLC Clinton A940 Nova Biosource Senaca A940 Organic Fuels Ltd. Houston A940 Organic Technologies Coshocton C482 Owensboro Grain Company LLC Owensboro A940 Paseo Cargill Energy, LLC Kansas City A940 Peach State Labs Inc. Rome A940 Perihelion Global, Inc. Opp A940 Philadelphia Fry-O-Diesel Inc. Philadelphia A940 Pinnacle Biofuels, Inc. Crossett A940 PK Biodiesel Woodstock A940 Pleasant Valley Biofuels, LLC American Falls A940 RBF Port Neches LLC Houston A940 Red Birch Energy, Inc. Bassett A940 Red River Biodiesel Ltd. New Boston A940 REG Ralston LLC Ralston A940 Renewable Energy Products, LLC Santa Fe Springs A940 Riksch BioFuels LLC Crawfordsville A940 Safe Renewable Corp. Conroe A940 Sanimax Energy Inc. DeForest A940 Scott Petroleum Itta Bena A942 Seminole Biodiesel Bainbridge A940 Soy Solutions Milford A940 SoyMor Biodiesel LLC Albert Lea A940 Sunshine BioFuels, LLC Camilla A940 TPA Inc. Warren A940 Trafigura AG Stamford A940 U.S. Biofuels Inc. Rome A940 United Oil Company Pittsburgh A940 Valco Bioenergy Harlingen A940 Vanguard Synfuels, LLC Pollock A940 Vinmar Overseas, Ltd Houston A938 Vitol Inc. Houston A940 Walsh Bio Diesel, LLC Mauston A940 Western Dubque Biodiesel LLC Farley A940 Western Iowa Energy LLC Wall Lake A940 Western Petroleum Company Eden Prairie A940 BIJLAGE II De in artikel 1, lid 3, en artikel 2, lid 2, bedoelde geldige handelsfactuur moet een verklaring bevatten met de volgende gegevens, ondertekend door een daartoe bevoegde medewerker van de entiteit die de handelsfactuur uitschrijft: — de naam en functie van de medewerker van de entiteit die de handelsfactuur uitschrijft, — de volgende verklaring: “Ondergetekende verklaart dat de (hoeveelheid) door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met meer dan 20 gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, die naar de Europese Unie worden uitgevoerd en waarop deze factuur betrekking heeft, zijn geproduceerd door [naam en adres onderneming] [aanvullende Taric-code] in [betrokken land(en)]. Ik verklaar dat de gegevens in deze factuur juist en volledig zijn.”. BIJLAGE III De in artikel 3, lid 2, bedoelde geldige handelsfactuur moet een verklaring, ondertekend door een daartoe bevoegde medewerker van de entiteit die de handelsfactuur uitschrijft, bevatten met de volgende gegevens: — de naam en functie van de bevoegde medewerker van de entiteit die de handelsfactuur uitschrijft; — de volgende verklaring: “Ondergetekende verklaart dat de (hoeveelheid) door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, beter bekend als “biodiesel”, in zuivere vorm of in mengsels met 20 of minder gewichtsprocenten door synthese en/of hydrobehandeling verkregen monoalkylesters van vetzuren en/of paraffinische gasolie van niet-fossiele oorsprong, die naar de Europese Unie worden uitgevoerd en waarop deze factuur betrekking heeft, zijn geproduceerd door [naam en adres onderneming] [aanvullende Taric-code] in de Verenigde Staten van Amerika. Ik verklaar dat de gegevens in deze factuur juist en volledig zijn.”.",
  "source": "EUR LEX"
}