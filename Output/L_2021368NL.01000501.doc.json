{
  "url": "http://www.w3.org/1999/xhtml\">",
  "content": "L_2021368NL.01000501.xml 18.10.2021 NL Publicatieblad van de Europese Unie L 368/5 BESLUIT (GBVB) 2021/1818 VAN DE RAAD van 15 oktober 2021 over de opstart van de militaire opleidingsmissie van de Europese Unie in Mozambique (EUTM Mozambique) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien Besluit (GBVB) 2021/1143 van de Raad van 12 juli 2021 betreffende een militaire opleidingsmissie van de Europese Unie in Mozambique (EUTM Mozambique) ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 juli 2021 Besluit (GBVB) 2021/1143 betreffende een militaire opleidingsmissie van de Europese Unie in Mozambique (EUTM Mozambique) vastgesteld. (2) Het Politiek en Veiligheidscomité is op 28 september 2021 overeengekomen dat het missieplan, met inbegrip van de inzetregels, voor EUTM Mozambique goedgekeurd moet worden. (3) In navolging van de aanbeveling van de missiecommandant moet EUTM Mozambique op 15 oktober 2021 worden opgestart. (4) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Unie die gevolgen hebben op defensiegebied. Daarom neemt Denemarken niet deel aan de vaststelling van dit besluit, dat bijgevolg niet bindend is voor, noch van toepassing is op Denemarken, en draagt het niet bij aan de financiering van EUTM Mozambique, HEEFT HET VOLGENDE BESLUIT VASTGESTELD: Artikel 1 Het missieplan voor EUTM Mozambique, met inbegrip van de inzetregels, wordt goedgekeurd. Artikel 2 EUTM Mozambique wordt op 15 oktober 2021 opgestart. Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 15 oktober 2021. Voor de Raad De voorzitter J. CIGLER KRALJ ( 1 ) PB L 247 van 13.7.2021, blz. 93 .",
  "source": "EUR LEX"
}