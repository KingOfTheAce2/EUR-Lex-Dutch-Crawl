{
  "url": "http://www.w3.org/1999/xhtml\">",
  "content": "L_202500728NL.000101.fmx.xml Publicatieblad van de Europese Unie NL L-serie 2025/728 10.4.2025 UITVOERINGSVERORDENING (EU) 2025/728 VAN DE COMMISSIE van 8 april 2025 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor Canada, het Verenigd Koninkrijk en de Verenigde Staten in de lijsten van derde landen en gebieden of zones daarvan waaruit de binnenkomst in de Unie van zendingen pluimvee en levende producten van pluimvee en van vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, en artikel 232, leden 1 en 3, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten vastgesteld van derde landen en gebieden of zones daarvan waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die uitvoeringsverordening bevatten die lijsten, alsook bepaalde algemene regels betreffende die lijsten. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen of gebieden of zones daarvan waaruit de binnenkomst in de Unie van zendingen pluimvee en levende producten van pluimvee respectievelijk zendingen vers vlees van pluimvee en vederwild is toegestaan. (5) Het Verenigd Koninkrijk heeft de Commissie in kennis gesteld van zeven uitbraken van HPAI bij pluimvee in de graafschappen Cumbria, Durham, Hampshire en North Yorkshire in Engeland, die tussen 27 maart 2025 en 1 april 2025 door laboratoriumanalyses (RT-PCR) zijn bevestigd. (6) De Verenigde Staten hebben de Commissie in kennis gesteld van vijf uitbraken van HPAI bij pluimvee in de staten Indiana (1), New York (3) en Pennsylvania (1), die tussen 20 maart 2025 en 28 maart 2025 door laboratoriumanalyses (RT-PCR) zijn bevestigd. (7) Naar aanleiding van die recente uitbraken van HPAI hebben de veterinaire autoriteiten van het Verenigd Koninkrijk en de Verenigde Staten beperkingszones met een straal van ten minste tien kilometer rond de getroffen inrichtingen ingesteld en een ruimingsbeleid ingevoerd om de aanwezigheid van HPAI te bestrijden en de verspreiding van die ziekte te beperken. (8) Het Verenigd Koninkrijk en de Verenigde Staten hebben de Commissie informatie verstrekt over de epidemiologische situatie op hun grondgebied en de maatregelen die zij naar aanleiding van die recente uitbraken van HPAI hebben genomen ter voorkoming van de verdere verspreiding van HPAI. (9) De Commissie heeft die informatie geëvalueerd. Gezien de diergezondheidssituatie in de gebieden waarvoor door de veterinaire autoriteiten van het Verenigd Koninkrijk en de Verenigde Staten beperkingen zijn ingesteld, moet de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild uit de door de recente uitbraken getroffen gebieden worden opgeschort om de diergezondheidsstatus van de Unie te beschermen. Daarom moeten de vermeldingen voor het Verenigd Koninkrijk en de Verenigde Staten in de tabellen in deel 1, afdeling B, en deel 2 van bijlage V en de tabel in deel 1, afdeling B, van bijlage XIV bij Uitvoeringsverordening (EU) 2021/404 dienovereenkomstig worden gewijzigd. (10) Voorts heeft Canada de Commissie geactualiseerde informatie verstrekt met betrekking tot de epidemiologische situatie op zijn grondgebied met betrekking tot HPAI die heeft geleid tot de opschorting van de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild, zoals vastgesteld in de bijlagen V en XIV bij Uitvoeringsverordening (EU) 2021/404. (11) Canada heeft op 1 april 2025 geactualiseerde informatie ingediend over de epidemiologische situatie in verband met zes uitbraken van HPAI bij pluimvee in de provincie British Columbia, die tussen 21 oktober 2024 en 21 november 2024 door laboratoriumanalyses (RT-PCR) zijn bevestigd, en over de daaropvolgende uitbraken van HPAI die zich in die gebieden in de provincie British Columbia hebben voorgedaan. (12) Canada heeft de Commissie meegedeeld dat het naar aanleiding van die uitbraken van HPAI een ruimingsbeleid heeft ingevoerd om de verspreiding van die ziekte te beheersen en te beperken, en na de uitvoering van het ruimingsbeleid in de besmette pluimveebedrijven ook de vereiste reiniging en ontsmetting heeft voltooid. (13) De Commissie heeft de door Canada ingediende informatie geëvalueerd en is van oordeel dat het land passende garanties heeft geboden dat de diergezondheidssituatie die heeft geleid tot de opschorting van de binnenkomst in de Unie van zendingen pluimvee en levende producten van pluimvee en van zendingen vers vlees van pluimvee en vederwild uit de desbetreffende zone, zoals vastgesteld in de bijlagen V en XIV bij Uitvoeringsverordening (EU) 2021/404, niet langer een bedreiging vormt voor de diergezondheid of volksgezondheid in de Unie, en dat bijgevolg de binnenkomst in de Unie van dergelijke zendingen uit de desbetreffende zones in Canada waaruit de binnenkomst in de Unie was opgeschort, opnieuw moet worden toegestaan. Daarom moeten de vermeldingen voor Canada in de tabellen in deel 1, afdeling B, en deel 2 van bijlage V en de tabel in deel 1, afdeling B, van bijlage XIV bij Uitvoeringsverordening (EU) 2021/404 dienovereenkomstig worden gewijzigd. (14) Rekening houdend met de nieuwe uitbraken van HPAI in het Verenigd Koninkrijk en de Verenigde Staten, en teneinde onnodige verstoringen van de handel met Canada te voorkomen, moeten de wijzigingen die bij deze verordening in de bijlagen V en XIV bij Uitvoeringsverordening (EU) 2021/404 moeten worden aangebracht, met spoed in werking treden. (15) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 april 2025. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 , ELI: http://data.europa.eu/eli/reg_del/2020/692/oj ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 , ELI: http://data.europa.eu/eli/reg_impl/2021/404/oj ). BIJLAGE De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 wordt afdeling B als volgt gewijzigd: i) in de vermelding voor Canada worden de rijen voor de zones CA-2.236 en CA-2.237 vervangen door: “CA Canada CA-2.236 BPP, BPR, DOC, DOR, SP, SR, POU-LT20, HEP, HER, HE-LT20 N, P1 21.10.2024 27.3.2025 CA-2.237 N, P1 21.10.2024 2.4.2025” ii) in de vermelding voor Canada worden de rijen voor de zones CA-2.239 en CA-2.240 vervangen door: “CA Canada CA-2.239 BPP, BPR, DOC, DOR, SP, SR, POU-LT20, HEP, HER, HE-LT20 N, P1 30.10.2024 27.3.2025 CA-2.240 N, P1 31.10.2024 2.4.2025” iii) in de vermelding voor Canada wordt de rij voor zone CA-2.242 vervangen door: “CA Canada CA-2.242 BPP, BPR, DOC, DOR, SP, SR, POU-LT20, HEP, HER, HE-LT20 N, P1 12.11.2024 27.3.2025” iv) in de vermelding voor Canada wordt de rij voor zone CA-2.245 vervangen door: “CA Canada CA-2.245 BPP, BPR, DOC, DOR, SP, SR, POU-LT20, HEP, HER, HE-LT20 N, P1 21.11.2024 27.3.2025” v) in de vermelding voor het Verenigd Koninkrijk worden na de rij voor zone GB-2.369 de volgende rijen voor de zones GB-2.370 tot en met GB-2.376 toegevoegd: “GB Verenigd Koninkrijk GB-2.370 BPP, BPR, DOC, DOR, SP, SR, POU-LT20, HEP, HER, HE-LT20 N, P1 27.3.2025 GB-2.371 N, P1 28.3.2025 GB-2.372 N, P1 28.3.2025 GB-2.373 N, P1 29.3.2025 GB-2.374 N, P1 29.3.2025 GB-2.375 N, P1 30.3.2025 GB-2.376 N, P1 1.4.2025” vi) in de vermelding voor de Verenigde Staten worden na de rij voor zone US-2.1011 de volgende rijen voor de zones US-2.1012 tot en met US-2.1016 toegevoegd: “US Verenigde Staten US-2.1012 BPP, BPR, DOC, DOR, SP, SR, POU-LT20, HEP, HER, HE-LT20 N, P1 28.3.2025 US-2.1013 N, P1 27.3.2025 US-2.1014 N, P1 20.3.2025 US-2.1015 N, P1 26.3.2025 US-2.1016 N, P1 27.3.2025” b) deel 2 wordt als volgt gewijzigd: i) in de vermelding voor het Verenigd Koninkrijk worden na de beschrijving van zone GB-2.369 de volgende beschrijvingen van de zones GB-2.370 tot en met GB-2.376 toegevoegd: “Verenigd Koninkrijk GB-2.370 Near Thirsk, Thirsk and Malton, North Yorkshire, England, GB the area contained with a circle of a radius of 10 km, centred on WGS84 dec, coordinates Lat: N54.20 and Long: W1.42 GB-2.371 Near Wymondham, Diss, Norfolk, England, GB the area contained with a circle of a radius of 10 km, centred on WGS84 dec, coordinates Lat: N52.48 and Long: E1.11 GB-2.372 Near Blaydon, Blaydon and Consett, Durham, England, GB the area contained with a circle of a radius of 10 km, centred on WGS84 dec, coordinates Lat: N54.91 Long: W1.73 GB-2.373 Near Lazonby, Westmorland and Furness, Cumbria, England, GB the area contained with a circle of a radius of 10 km, centred on WGS84 dec, coordinates Lat: N54.71 and Long: W2.71 GB-2.374 Near Romsey, Test Valley, Hampshire, England, GB the area contained with a circle of a radius of 10 km, centred on WGS84 dec, coordinates Lat: N51.01 and Long: W1.56 GB-2.375 Near Pickering, Thirsk & Malton, North Yorkshire, England, GB the area contained with a circle of a radius of 10 km, centred on WGS84 dec, coordinates Lat: N54.28 and Long: W0.84 GB-2.376 Near Thirsk, Thirsk and Malton, North Yorkshire, England, GB the area contained with a circle of a radius of 10 km, centred on WGS84 dec, coordinates Lat: N54.20 Long: W1.42” ii) in de vermelding voor de Verenigde Staten worden na de beschrijving van zone US-2.1011 de volgende beschrijvingen van de zones US-2.1012 tot en met US-2.1016 toegevoegd: “Verenigde Staten US-2.1012 State of Indiana Kosciusko 01 Kosciusko County: A circular zone of a 10 km radius starting with North point (gps coordinates: 86.0328374°W 41.3273755°N) US-2.1013 State of Pennsylvania Lancaster 39 Lancaster County: A circular zone of a 10 km radius starting with North point (gps coordinates: 76.0600736°W 39.8994232°N) US-2.1014 State of New York Onondaga 02 Onondaga County: A circular zone of a 10 km radius starting with North point (gps coordinates: 76.1400037°W 43.1600804°N) US-2.1015 State of New York Queens 10 Queens County: A circular zone of a 10 km radius starting with North point (gps coordinates: 73.7738644°W 40.7872932°N) US-2.1016 State of New York Queens 11 Queens County: A circular zone of a 10 km radius starting with North point (gps coordinates: 73.8110491°W 40.7686723°N)” 2) In bijlage XIV, deel 1, wordt afdeling B als volgt gewijzigd: a) in de vermelding voor Canada worden de rijen voor de zones CA-2.236 en CA-2.237 vervangen door: “CA Canada CA-2.236 POU, RAT N, P1 21.10.2024 27.3.2025 GBM P1 21.10.2024 27.3.2025 CA-2.237 POU, RAT N, P1 21.10.2024 2.4.2025 GBM P1 21.10.2024 2.4.2025” b) in de vermelding voor Canada worden de rijen voor de zones CA-2.239 en CA-2.240 vervangen door: “CA Canada CA-2.239 POU, RAT N, P1 30.10.2024 27.3.2025 GBM P1 30.10.2024 27.3.2025 CA-2.240 POU, RAT N, P1 31.10.2024 2.4.2025 GBM P1 31.10.2024 2.4.2025” c) in de vermelding voor Canada wordt de rij voor zone CA-2.242 vervangen door: “CA Canada CA-2.242 POU, RAT N, P1 12.11.2024 27.3.2025 GBM P1 12.11.2024 27.3.2025” d) in de vermelding voor Canada wordt de rij voor zone CA-2.245 vervangen door: “CA Canada CA-2.245 POU, RAT N, P1 21.11.2024 27.3.2025 GBM P1 21.11.2024 27.3.2025” e) in de vermelding voor het Verenigd Koninkrijk worden na de rij voor zone GB-2.369 de volgende rijen voor de zones GB-2.370 tot en met GB-2.376 toegevoegd: “GB Verenigd Koninkrijk GB-2.370 POU, RAT N, P1 27.3.2025 GBM P1 27.3.2025 GB-2.371 POU, RAT N, P1 28.3.2025 GBM P1 28.3.2025 GB-2.372 POU, RAT N, P1 28.3.2025 GBM P1 28.3.2025 GB-2.373 POU, RAT N, P1 29.3.2025 GBM P1 29.3.2025 GB-2.374 POU, RAT N, P1 29.3.2025 GBM P1 29.3.2025 GB-2.375 POU, RAT N, P1 30.3.2025 GBM P1 30.3.2025 GB-2.376 POU, RAT N, P1 1.4.2025 GBM P1 1.4.2025” f) in de vermelding voor de Verenigde Staten worden na de rij voor zone US-2.1011 de volgende rijen voor de zones US-2.1012 tot en met US-2.1016 toegevoegd: “US Verenigde Staten US-2.1012 POU, RAT N, P1 28.3.2025 GBM P1 28.3.2025 US-2.1013 POU, RAT N, P1 27.3.2025 GBM P1 27.3.2025 US-2.1014 POU, RAT N, P1 20.3.2025 GBM P1 20.3.2025 US-2.1015 POU, RAT N, P1 26.3.2025 GBM P1 26.3.2025 US-2.1016 POU, RAT N, P1 27.3.2025 GBM P1 27.3.2025” ELI: http://data.europa.eu/eli/reg_impl/2025/728/oj ISSN 1977-0758 (electronic edition)",
  "source": "EUR LEX"
}