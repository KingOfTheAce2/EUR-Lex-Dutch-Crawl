{
  "url": "http://www.w3.org/1999/xhtml\"><!--",
  "content": "L_2014359NL.01016401.xml 16.12.2014 NL Publicatieblad van de Europese Unie L 359/164 UITVOERINGSBESLUIT VAN DE COMMISSIE van 12 december 2014 betreffende een financiële bijdrage van de Unie voor 2014 ter dekking van de door Duitsland, Spanje, Frankrijk, Italië, Nederland en Oostenrijk gedane uitgaven ter bestrijding van voor planten en voor plantaardige producten schadelijke organismen (Kennisgeving geschied onder nummer C(2014) 9478) (Slechts de teksten in de Nederlandse, de Franse, de Duitse, de Italiaanse en de Spaanse taal zijn authentiek) (2014/910/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 652/2014 van het Europees Parlement en de Raad van 15 mei 2014 tot vaststelling van bepalingen betreffende het beheer van de uitgaven in verband met de voedselketen, diergezondheid en dierenwelzijn, alsmede in verband met plantgezondheid en teeltmateriaal ( 1 ) , en met name artikel 45, lid 3, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( 2 ) , en met name artikel 84, lid 2, Overwegende hetgeen volgt: (1) Overeenkomstig artikel 16, lid 1, onder a), b) en c), van Verordening (EU) nr. 652/2014 kan aan de lidstaten financiering door de Unie worden toegekend ter dekking van uitgaven die al naargelang van het geval rechtstreeks verband houden met maatregelen die zijn vastgesteld krachtens artikel 16, lid 1, of artikel 16, lid 3, van Richtlijn 2000/29/EG van de Raad ( 3 ) om plaagorganismen uit te roeien of in te perken of om de verspreiding ervan te voorkomen. Als overgangsbepaling is in artikel 45, lid 3, van die verordening vastgesteld dat voor aanvragen van lidstaten voor financiering door de Unie van bovengenoemde noodmaatregelen, die uiterlijk op 30 april 2014 bij de Commissie zijn ingediend, de artikelen 22 tot en met 24 van Richtlijn 2000/29/EG van toepassing blijven. (2) Duitsland heeft acht aanvragen voor financiering door de Unie ingediend. De eerste aanvraag werd ingediend op 12 december 2013 en betreft in 2012 genomen maatregelen ter bestrijding van Anoplophora glabripennis in Baden-Württemberg. De uitbraak van dat schadelijke organisme werd er in 2012 gedetecteerd. (3) De tweede aanvraag werd ingediend op 18 december 2013 en betreft in 2012 en 2013 genomen maatregelen ter bestrijding van Diabrotica virgifera in Saksen. De uitbraak van dat schadelijke organisme werd in 2012 gedetecteerd. (4) De derde aanvraag werd ingediend op 19 december 2013 en betreft in 2012 en 2013 genomen maatregelen ter bestrijding van Anoplophora glabripennis in Beieren. De uitbraak van dat schadelijke organisme werd er in 2012 gedetecteerd. (5) De vierde aanvraag werd ingediend op 3 april 2014 en betreft in 2013 genomen maatregelen ter bestrijding van Anoplophora glabripennis in Baden-Württemberg. De uitbraak van dat schadelijke organisme werd er in 2012 gedetecteerd (het betreft dezelfde uitbraak als in overweging 2). (6) De vijfde aanvraag werd ingediend op 16 april 2014 en betreft in 2013 genomen maatregelen ter bestrijding van Diabrotica virgifera in Rijnland-Palts. De uitbraken van dat schadelijke organisme werden in 2011 en 2012 gedetecteerd. (7) De zesde aanvraag werd ingediend op 16 april 2014 en betreft in 2013 genomen maatregelen ter bestrijding van Diabrotica virgifera in Baden-Württemberg. De uitbraken van dat schadelijke organisme werden in 2010, 2011, 2012 en 2013 in verschillende plattelands- en stadsdistricten van die deelstaat gedetecteerd. (8) De zevende aanvraag werd ingediend op 28 april 2014 en betreft van augustus 2012 tot augustus 2013 genomen maatregelen ter bestrijding van Anoplophora glabripennis in Noordrijn-Westfalen. De uitbraak van dat schadelijke organisme werd er in 2009 gedetecteerd. (9) De achtste aanvraag werd ingediend op 30 april 2014 en betreft in 2012 en 2013 genomen maatregelen ter bestrijding van Diabrotica virgifera in Hessen. De uitbraak van dat schadelijke organisme werd in 2011 gedetecteerd. (10) Spanje heeft op 16 april 2014 vijf aanvragen voor financiering door de Unie ingediend. De eerste aanvraag betreft maatregelen inzake geïntensiveerde inspecties die in 2013 in de vier aan Portugal grenzende autonome gemeenschappen zijn genomen ter bestrijding van Bursaphelenchus xylophilus . Die inspecties vonden plaats in het licht van de toegenomen aanwezigheid van dat schadelijke organisme in de aangrenzende gebieden van Portugal zonder een gevolg te zijn van een specifieke uitbraak van dat schadelijke organisme op het grondgebied van Spanje. (11) De tweede aanvraag betreft maatregelen die voor 2014 in Galicië zijn genomen of gepland ter bestrijding van Bursaphelenchus xylophilus . De uitbraak van dat schadelijke organisme werd in 2010 in het gebied van As Neves gedetecteerd. (12) De derde aanvraag betreft maatregelen die voor 2014 in Catalonië zijn genomen of gepland ter bestrijding van Pomacea insularum . De uitbraak van dat schadelijke organisme werd in 2010 gedetecteerd. (13) De vierde aanvraag betreft maatregelen die voor 2014 in Extremadura zijn genomen of gepland ter bestrijding van Bursaphelenchus xylophilus . De uitbraak van dat schadelijke organisme werd in 2012 in het gebied van Valverde del Fresno gedetecteerd. (14) De vijfde aanvraag betreft maatregelen die voor 2014 in Castilië en Léon zijn genomen of gepland ter bestrijding van Bursaphelenchus xylophilus . De uitbraak van dat schadelijke organisme werd in 2013 in het gebied van Sancti-Spiritus gedetecteerd. (15) Frankrijk heeft op 30 april 2014 twee aanvragen voor financiering door de Unie ingediend. De eerste aanvraag betreft maatregelen die in 2014 zijn genomen of gepland ter bestrijding van Anoplophora glabripennis in de Elzas. Er werden in Frankrijk maatregelen genomen omdat dat schadelijke organisme in juli 2011 in het grensgebied met Duitsland was aangetroffen. (16) De tweede aanvraag betreft maatregelen die in 2013 en 2014 zijn genomen of gepland ter bestrijding van Anoplophora glabripennis in Corsica. De uitbraak van dat schadelijke organisme werd in 2013 gedetecteerd. (17) Italië heeft drie aanvragen voor financiering door de Unie ingediend. De eerste aanvraag werd ingediend op 29 april 2014 en betreft maatregelen die in 2014 zijn genomen of gepland ter bestrijding van Anoplophora glabripennis in Marche. De uitbraak van dat schadelijke organisme werd in 2013 gedetecteerd. (18) De tweede aanvraag werd ingediend op 29 april 2014 en betreft maatregelen die in 2013 en 2014 zijn genomen of gepland ter bestrijding van Xylella fastidiosa in Apulië. De uitbraak van dat schadelijke organisme werd in 2013 gedetecteerd. (19) De derde werd ingediend op 30 april 2014 en betreft maatregelen die van september 2014 tot september 2015 zijn genomen of gepland ter bestrijding van het citrus tristeza-virus in Sicilië, waar het voorkomen van een virulente stam van het virus in 2013 werd bevestigd. (20) Nederland heeft drie aanvragen voor financiering door de Unie ingediend. De eerste aanvraag werd ingediend op 31 december 2013 en betreft in 2012 en 2013 genomen maatregelen ter bestrijding van Anthonomus eugenii in het gebied Westland. De uitbraak van dat schadelijke organisme werd in 2012 gedetecteerd. (21) De tweede en de derde aanvraag werden ingediend op 30 april 2014. De tweede betreft in 2013 en 2014 genomen maatregelen ter bestrijding van Anoplophora glabripennis in het gebied Winterswijk. De uitbraak van dat schadelijke organisme werd in 2012 gedetecteerd. (22) De derde betreft in 2013 en 2014 genomen maatregelen ter bestrijding van Potato Spindle Tuber Viroid in het gebied Zuid-Holland. De uitbraak van dat schadelijke organisme werd in 2013 gedetecteerd. (23) Oostenrijk heeft op 30 april 2014 twee aanvragen voor financiering door de Unie ingediend met betrekking tot genomen maatregelen ter bestrijding van Anoplophora glabripennis . De eerste aanvraag betreft in 2012 en 2013 genomen maatregelen in het gebied van Sankt Georgen bei Obernberg am Inn, waar de uitbraak van dat schadelijke organisme in 2012 werd gedetecteerd. Die aanvraag omvat bijwerkingen van een in mei 2013 ingediende aanvraag met betrekking tot de maatregelen die zijn genomen in 2012 en die op dat moment werden gepland voor 2013. (24) De tweede aanvraag betreft in 2013 en 2014 genomen maatregelen in het gebied van Gallspach, waar de uitbraak van dat schadelijke organisme in 2013 werd gedetecteerd. (25) Duitsland, Spanje, Frankrijk, Italië, Nederland en Oostenrijk hebben elk een actieprogramma opgesteld om bovenstaande schadelijke organismen die op hun grondgebied worden binnengebracht, uit te roeien of, waar dat juridisch mogelijk is, de verspreiding ervan tegen te gaan. In die programma's zijn de te verwezenlijken doelstellingen, de uitgevoerde maatregelen, alsmede de duur en de kosten van de maatregelen vastgesteld. (26) Alle bovenvermelde maatregelen bestaan uit diverse fytosanitaire maatregelen, waaronder de vernietiging van besmette bomen of gewassen, de toepassing van gewasbeschermingsmiddelen, saneringstechnieken, officieel of op officieel verzoek uitgevoerde inspecties en tests om de aanwezigheid of de omvang van de besmetting door de respectieve schadelijke organismen te monitoren, en de vervanging van vernietigde planten, in de zin van artikel 23, lid 2, onder a), b) en c), van Richtlijn 2000/29/EG. (27) Dankzij de door Duitsland, Spanje, Frankrijk, Italië, Nederland en Oostenrijk verstrekte technische informatie heeft de Commissie de situatie nauwkeurig en volledig kunnen onderzoeken. De Commissie heeft geconcludeerd dat is voldaan aan de voorwaarden voor de toekenning van financiering door de Unie, als vastgesteld in artikel 23 van Richtlijn 2000/29/EG. Bijgevolg moet een financiële bijdrage van de Unie worden verleend ter dekking van de uitgaven met betrekking tot die verzoeken. (28) De maatregelen en uitgaven die in aanmerking komen voor financiering door de Unie, zijn verduidelijkt bij brief van de Commissie van 25 mei 2012 aan de hoofden van de fytosanitaire diensten van de lidstaten. (29) Overeenkomstig artikel 23, lid 5, tweede alinea, van Richtlijn 2000/29/EG kan de financiële bijdrage van de Unie maximaal 50 % bedragen van de subsidiabele uitgaven voor maatregelen die zijn genomen binnen een periode van maximaal twee jaar na de datum van detectie van het schadelijke organisme of die voor die periode zijn gepland. Overeenkomstig de derde alinea van dat artikel kan die periode echter worden verlengd als duidelijk is dat het doel van de maatregelen binnen een redelijke extra termijn zal worden bereikt, in welk geval het percentage van de financiële bijdrage van de Unie in de loop der jaren zal afnemen. (30) Gezien de conclusies van de Raad voor fytosanitaire evaluatie van de Commissie die is gehouden van 30 juni tot en met 4 juli 2014 over de evaluatie van de respectieve verzoeken moet de termijn van twee jaar voor de betrokken aanvragen overeenkomstig artikel 1, lid 2, onder b), van Verordening (EG) nr. 1040/2002 van de Commissie ( 4 ) met nog eens twee jaar worden verlengd. Overeenkomstig het degressiviteitsbeginsel is het evenwel gepast om het percentage van de financiële bijdrage van de Unie voor deze maatregelen te verlagen tot 45 % van de subsidiabele uitgaven voor het derde jaar en tot 40 % voor het vierde jaar van deze verzoeken. (31) De financiering door de Unie van maximaal 50 % van de subsidiabele uitgaven moet daarom gelden voor de volgende aanvragen: Duitsland, Baden-Württemberg, Diabrotica virgifera, de Landkreisen Alb-Donau-Kreis en Karlsruhe (2013), Duitsland, Baden-Württemberg, Anoplophora glabripennis (2012 en 2013), Duitsland, Beieren, Anoplophora glabripennis (2012 en 2013), Duitsland, Hessen, Diabrotica virgifera (2012), Duitsland, Rijnland-Palts, Diabrotica virgifera (2013), Duitsland, Saksen, Diabrotica virgifera (2012 en 2013), Spanje, Castilië en León, Bursaphelenchus xylophilus (2014), Frankrijk, Corsica, Anoplophora glabripennis (2013 en 2014), Italië, Marche, Anoplophora glabripennis (2014), Italië, Sicilië, citrus tristeza-virus (2014 en 2015), Italië, Apulië, Xylella fastidiosa (2013 en 2014), Nederland, gebied Winterswijk, Anoplophora glabripennis (2013),Nederland, Zuid-Holland, Potato Spindle Tuber Viroid (2013 en 2014), Nederland, Westland, Anthonomus eugenii (2012 en 2013), Oostenrijk, Sankt Georgen bei Obernberg am Inn, Anoplophora glabripennis (2012 en 2013) en Oostenrijk, Gallspach, Anoplophora glabripennis (2013 en 2014). (32) De financiering door de Unie van maximaal 45 % van de subsidiabele uitgaven moet daarom gelden voor de volgende verzoeken: Duitsland, Baden-Württemberg, Diabrotica virgifera, Landkreis Rastatt (2013), Duitsland, Hessen, Diabrotica virgifera (2013), Spanje, Extremadura, Valverde del Fresno, Bursaphelenchus xylophilus (2014), Frankrijk, Elzas, Anoplophora glabripennis (2014) en Nederland, gebied Winterswijk, Anoplophora glabripennis (2014), aangezien voor de desbetreffende maatregelen bij Uitvoeringsbesluit 2012/789/EU van de Commissie ( 5 ) (Duitsland, Spanje en Frankrijk) en Uitvoeringsbesluit 2013/800/EU van de Commissie ( 6 ) (Duitsland, Baden-Württemberg, Spanje, Frankrijk en Nederland) reeds een financiële bijdrage van de Unie is verleend voor de eerste twee jaar waarin zij werden uitgevoerd. (33) Bovendien moet een financiering van maximaal 40 % gelden voor het vierde jaar van de volgende verzoeken: Duitsland, Baden-Württemberg, Diabrotica virgifera, Landkreis Breisgau-Hochschwarzwald (2013), Duitsland, Anoplophora glabripennis , Noordrijn-Westfalen (augustus 2012 tot augustus 2013), Spanje, Catalonië, Pomacea insularum (2014) en Spanje, Galicië, Bursaphelenchus xylophilus (2014) aangezien voor elk van die vier dossiers bij Uitvoeringsbesluit 2011/868/EU van de Commissie ( 7 ) , Uitvoeringsbesluit 2012/789/EU van de Commissie en Uitvoeringsbesluit 2013/800/EU reeds een financiële bijdrage van de Unie is verleend voor de eerste drie jaar waarin zij werden uitgevoerd. (34) Krachtens artikel 23, lid 6, eerste en tweede alinea, van Richtlijn 2000/29/EG kunnen, rekening houdend met de ontwikkeling van de situatie in de Unie, andere acties ten uitvoer worden gelegd en kan over de toekenning van een financiële bijdrage van de Unie in verband met die andere acties een besluit worden genomen. Voor die acties moeten bepaalde eisen of aanvullende voorwaarden worden gesteld, indien die noodzakelijk zijn voor de verwezenlijking van het beoogde doel. Krachtens artikel 23, lid 6, derde alinea, kan bovendien, wanneer die andere acties hoofdzakelijk gericht zijn op de bescherming van andere delen van het grondgebied van de Unie dan dat van de betrokken lidstaat, worden besloten met de financiële bijdrage van de Unie meer dan 50 % van de uitgaven te dekken. (35) Spanje heeft voor Bursaphelenchus xylophilus intensieve inspecties uitgevoerd in het grensgebied met Portugal, in de autonome gemeenschappen Andalusië, Castilië en León, Extremadura en Galicië, waarbij gebieden werden bestreken die niet voor dat schadelijke organisme zijn afgebakend. Doel van die inspecties is een intensieve surveillance met het oog op vroegtijdige detectie en uitroeiing in de specifieke gebieden ter bescherming van de rest van het grondgebied van de Unie. Spanje heeft reeds aanzienlijke middelen toegekend voor de bestrijding van drie geïsoleerde uitbraken van Bursaphelenchus xylophilus in Castilië en León, Extremadura en Galicië. Die actie wordt beschouwd als hoofdzakelijk gericht op de bescherming van het grondgebied van Spanje, alsmede andere delen van het grondgebied van de Unie dan dat van Spanje, gezien de grote relevantie van Bursaphelenchus xylophilus voor naaldgewassen en -bossen, de snelheid waarmee dat schadelijke organisme zich verspreidt, en de mogelijke gevolgen van die verspreiding voor de bosbouw van de Unie en de internationale houthandel. Daarom is het van belang voor dat verzoek een financiële bijdrage van de Unie voor een hoger percentage toe te kennen, met name 75 %. (36) Overeenkomstig artikel 84 van Verordening (EU, Euratom) nr. 966/2012 moet de vastlegging van een uitgave uit de begroting van de Unie worden voorafgegaan door een door de instelling of de door haar gedelegeerde autoriteiten vastgesteld financieringsbesluit waarin de essentiële elementen worden uiteengezet van de actie die een uitgave meebrengt. In artikel 94 van Gedelegeerde Verordening (EU) nr. 1268/2012 van de Commissie ( 8 ) zijn nadere bepalingen inzake het financieringsbesluit vastgesteld. (37) Dit besluit vormt een financieringsbesluit voor de uitgaven bedoeld in de door de lidstaten ingediende aanvragen voor financiering door de Unie. (38) Voor de uitvoering van dit besluit is het aangewezen de term „belangrijke wijziging” te omschrijven in de zin van artikel 94, lid 4, van Gedelegeerde Verordening (EU) nr. 1268/2012. (39) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Financiële bijdrage 1.   Op basis van de door de lidstaten ingediende en door de Commissie onderzochte aanvragen wordt de toewijzing van financiering door de Unie voor 2014 ter dekking van de door Duitsland, Spanje, Frankrijk, Italië, Nederland en Oostenrijk gedane uitgaven in verband met de noodzakelijke maatregelen, als bedoeld in artikel 23, lid 2, onder a), b) en c), van Richtlijn 2000/29/EG, ter bestrijding van de organismen waarop de in bijlage I vermelde verzoeken betrekking hebben, goedgekeurd. Op basis van de door Spanje ingediende en door de Commissie onderzochte aanvraag wordt de toewijzing van financiering door de Unie voor 2014 ter dekking van de door die lidstaat gedane uitgaven in verband met andere acties, als omschreven in artikel 23, lid 6, van Richtlijn 2000/29/EG ter bestrijding van Bursaphelenchus xylophilus , als vermeld in het verzoek in bijlage II, goedgekeurd. 2.   De in lid 1 bedoelde financiering door de Unie bedraagt in totaal 5 715 000 EUR. De maximumbedragen van de financiering door de Unie voor elk verzoek staan vermeld in respectievelijk de bijlagen I en II bij dit besluit. 3.   Die financiering door de Unie wordt gefinancierd uit het volgende onderdeel van de algemene begroting van de Europese Unie voor 2014: begrotingsonderdeel 17 04 04. 4.   Dit besluit en de bijlagen daarbij zijn een financieringsbesluit in de zin van artikel 84 van Verordening (EU, Euratom) nr. 966/2012. Artikel 2 Betaling van de bijdrage van de Unie 1.   De in de bijlagen I en II bij dit besluit vermelde financiering door de Unie wordt toegekend op voorwaarde dat de betrokken lidstaten: a) de maatregelen uitvoeren overeenkomstig de desbetreffende bepalingen van de wetgeving van de Unie, waaronder de mededingingsregels en de voorschriften inzake de gunning van overheidsopdrachten; b) bewijsmateriaal overleggen in overeenstemming met de bepalingen van Verordening (EG) nr. 1040/2002; c) bij de Commissie een verzoek tot betaling indienen overeenkomstig artikel 5 van Verordening (EG) nr. 1040/2002, vergezeld van een technisch rapport inzake de ten uitvoer gelegde maatregelen. 2.   De financiering door de Unie wordt niet betaald indien het in lid 1, onder c), vermelde betalingsverzoek na 31 oktober 2015 wordt ingediend. Artikel 3 Flexibiliteitsclausule Gecumuleerde wijzigingen in de toewijzingen voor specifieke acties die niet meer bedragen dan 15 % van de maximumbijdrage, als vastgesteld in artikel 1 van dit besluit, worden niet als belangrijk beschouwd in de zin van artikel 94, lid 4, van Gedelegeerde Verordening (EU) nr. 1268/2012, wanneer deze wijzigingen de aard van de acties en de doelstelling van het programma niet significant beïnvloeden. De verhoging van de maximumbijdrage in artikel 1 van dit besluit mag niet meer bedragen dan 15 %. De verantwoordelijke ordonnateur kan de in de eerste alinea bedoelde wijzigingen goedkeuren overeenkomstig de beginselen van goed financieel beheer en evenredigheid. Artikel 4 Adressaten Dit besluit is gericht tot de Bondsrepubliek Duitsland, het Koninkrijk Spanje, de Franse Republiek, de Italiaanse Republiek, het Koninkrijk der Nederlanden en de Republiek Oostenrijk. Gedaan te Brussel, 12 december 2014. Voor de Commissie Vytenis ANDRIUKAITIS Lid van de Commissie ( 1 ) PB L 189 van 27.6.2014, blz. 1 . ( 2 ) PB L 298 van 26.10.2012, blz. 1 . ( 3 ) Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( PB L 169 van 10.7.2000, blz. 1 ). ( 4 ) Verordening (EG) nr. 1040/2002 van de Commissie van 14 juni 2002 tot vaststelling van uitvoeringsbepalingen van de regeling inzake de toekenning van een financiële bĳdrage van de Gemeenschap voor fytosanitaire bestrĳdingsmaatregelen en tot intrekking van Verordening (EG) nr. 2051/97 ( PB L 157 van 15.6.2002, blz. 38 ). ( 5 ) Uitvoeringsbesluit 2012/789/EU van de Commissie van 14 december 2012 tot vaststelling van een financiële bijdrage van de Unie overeenkomstig Richtlijn 2000/29/EG van de Raad voor 2012 ter dekking van de door Duitsland, Spanje, Frankrijk, Italië, Cyprus, Nederland en Portugal gedane uitgaven ter bestrijding van voor planten of plantaardige producten schadelijke organismen ( PB L 348 van 18.12.2012, blz. 22 ). ( 6 ) Uitvoeringsbesluit 2013/800/EU van de Commissie van 18 december 2013 betreffende een financiële bijdrage van de Unie voor 2013 ter dekking van de door Duitsland, Frankrijk, Nederland, Portugal en Spanje gedane uitgaven ter bestrijding van voor planten en voor plantaardige producten schadelijke organismen ( PB L 352 van 24.12.2013, blz. 58 ). ( 7 ) Uitvoeringsbesluit 2011/868/EU van de Commissie van 19 december 2011 tot vaststelling van een financiële bijdrage van de Unie voor 2011 ter dekking van de door Duitsland, Spanje, Italië, Cyprus, Malta, Nederland en Portugal gedane uitgaven ter bestrijding van voor planten en voor plantaardige producten schadelijke organismen ( PB L 341 van 22.12.2011, blz. 57 ). ( 8 ) Gedelegeerde Verordening (EU) nr. 1268/2012 van de Commissie van 29 oktober 2012 houdende uitvoeringsvoorschriften voor Verordening (EU, Euratom) nr. 966/2012 van het Europees Parlement en de Raad tot vaststelling van de financiële regels van toepassing op de algemene begroting van de Unie ( PB L 362 van 31.12.2012, blz. 1 ). BIJLAGE I VERZOEKEN OP GROND VAN ARTIKEL 23, LID 5, VAN RICHTLIJN 2000/29/EG WAARVOOR EEN FINANCIËLE BIJDRAGE VAN DE UNIE KAN WORDEN TOEGEKEND Deel I Verzoeken waarvoor de financiële bijdrage van de Unie overeenkomt met 50 % van de subsidiabele uitgaven Lidstaat Bestreden schadelijke organismen Betrokken planten Jaar a Maximumbijdrage van de Unie (EUR) Duitsland, Baden-Württemberg, Landkreisen Alb-Donau-Kreis en Karlsruhe Diabrotica virgifera Zea mays 2013 2 12 000 Duitsland, Baden-Württemberg Anoplophora glabripennis Diverse boomsoorten 2012 en 2013 1 en 2 79 000 Duitsland, Beieren Anoplophora glabripennis Diverse boomsoorten 2012 en 2013 1 en 2 388 000 Duitsland, Hessen Diabrotica virgifera Zea mays 2012 2 11 500 Duitsland, Rijnland-Palts Diabrotica virgifera Zea mays 2013 2 31 000 Duitsland, Saksen Diabrotica virgifera Zea mays 2012 en 2013 1 en 2 27 000 Spanje, Castilië en León, Sancti Spiritu Bursaphelenchus xylophilus Naaldbomen 2014 1 279 000 Frankrijk, Corsica Anoplophora glabripennis Diverse boomsoorten 7.2013-7.2014 1 109 000 Italië, Marche Anoplophora glabripennis Diverse boomsoorten 2014 1 178 000 Italië, Sicilië Citrus tristeza-virus Citrusbomen 9.2014-9.2015 1 891 000 Italië, Apulië Xylella fastidiosa Olijfbomen en andere gastheerplanten 2013 en 2014 1 en 2 751 000 Nederland, gemeente Winterswijk Anoplophora glabripennis Acer pseudoplatanus 2013 2 23 000 Nederland, Zuid-Holland Potato Spindle Tuber Viroid Dahlia sp. 2013 en 2014 1 en 2 72 000 Nederland, Westland Anthonomus eugenii Capsicum annuum 2012 en 2013 1 en 2 280 000 Oostenrijk, Sankt Georgen bei Obernberg am Inn Anoplophora glabripennis Diverse boomsoorten 2012 en 2013 1 en 2 80 000 Oostenrijk, Gallspach Anoplophora glabripennis Diverse boomsoorten 2013 en 2014 1 en 2 60 000 Verklaring: a = jaar van uitvoering van de maatregelen in het verzoek Deel II Verzoeken waarvoor de percentages van de financiële bijdrage van de Unie verschillen onder toepassing van het degressiviteitsbeginsel Lidstaat Bestreden schadelijke organismen Betrokken planten Jaar a Medefinancieringspercentage (%) Maximumbijdrage van de Unie (EUR) Duitsland, Baden-Württemberg, Landkreis Rastatt Diabrotica virgifera Zea mays 2013 3 45 5 000 Duitsland, Baden-Württemberg, Landkreis Breisgau-Hochschwarzwald Diabrotica virgifera Zea mays 2013 4 40 33 000 Duitsland, Hessen Diabrotica virgifera Zea mays 2013 3 45 10 000 Duitsland, Noordrijn-Westfalen Anoplophora glabripennis Diverse boomsoorten 8.2012-8.2013 4 40 108 000 Spanje, Catalonië Pomacea insularum Oryza sativa 2014 4 40 235 000 Spanje, Galicië, As Neves Bursaphelenchus xylophilus Naaldbomen 2014 4 40 1 186 000 Spanje, Extremadura, Valverde del Fresno Bursaphelenchus xylophilus Naaldbomen 2014 3 45 397 000 Frankrijk, Elzas Anoplophora glabripennis Diverse boomsoorten 2014 3 45 75 000 Nederland, Winterswijk Anoplophora glabripennis Acer pseudoplatanus 2014 3 45 22 500 Verklaring: a = jaar van uitvoering van de maatregelen in het verzoek BIJLAGE II VERZOEKEN OP GROND VAN ARTIKEL 23, LID 6, VAN RICHTLIJN 2000/29/EG WAARVOOR EEN FINANCIËLE BIJDRAGE VAN DE UNIE KAN WORDEN TOEGEKEND Lidstaat Bestreden schadelijke organismen Betrokken planten of plantaardige producten Jaar a Medefinancieringspercentage (%) Maximumbijdrage van de Unie (EUR) Spanje, programma voor intensieve inspectie aan de grens met Portugal Bursaphelenchus xylophilus Naaldbomen 2013 2 75 372 000 Verklaring: a = jaar van uitvoering van de maatregelen in het verzoek. Totale bijdrage van de Unie (EUR) 5 715 000",
  "source": "EUR LEX"
}