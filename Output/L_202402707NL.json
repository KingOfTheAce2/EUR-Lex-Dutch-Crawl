{
  "url": "http://www.w3.org/1999/xhtml\"><!--",
  "content": "L_202402707NL.000101.fmx.xml Publicatieblad van de Europese Unie NL L-serie 2024/2707 22.10.2024 UITVOERINGSVERORDENING (EU) 2024/2707 VAN DE COMMISSIE van 21 oktober 2024 tot wijziging van Uitvoeringsverordening (EU) 2022/2105 tot vaststelling van voorschriften inzake de handelsnormcontroles voor olijfolie en inzake de analysemethoden voor de kenmerken van olijfolie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 90 bis, lid 6, punten b) en c), en artikel 91, punten b), d) en g), Overwegende hetgeen volgt: (1) Uitvoeringsverordening (EU) 2022/2105 van de Commissie ( 2 ) bevat voorschriften voor de normcontroles voor olijfolie om na te gaan of de in Gedelegeerde Verordening (EU) 2022/2104 van de Commissie ( 3 ) vastgestelde handelsnormen worden toegepast. (2) De mediaan voor de organoleptische gebreken zoals vastgesteld in tabel A van bijlage I bij Gedelegeerde Verordening (EU) 2022/2104 is een van de parameters die de categorie extra olijfolie van de eerste persing onderscheiden van de categorie olijfolie van de eerste persing. Organoleptische gebreken kunnen optreden tijdens het productieproces van de olijfolie, maar ze kunnen ook het gevolg zijn van onjuiste vervoers- en opslagomstandigheden. Daarom moet worden gespecificeerd hoe de lidstaten elkaar in kennis moeten stellen van organoleptische gebreken die worden aangetroffen in olie die als extra olijfolie van de eerste persing is geëtiketteerd. (3) De analysemethoden voor het controleren van de kenmerken van de oliën worden regelmatig bijgewerkt op basis van het advies van chemisch deskundigen en het werk dat in de Internationale Olijfraad (IOR) is verricht. (4) Met het oog op de correcte toepassing op het niveau van de Unie van de meest recente analysemethoden die door de IOR zijn vastgesteld, is het passend die methoden in Uitvoeringsverordening (EU) 2022/2105 op te nemen. (5) In het licht van uiteenlopende interpretaties door de autoriteiten die normcontroles uitvoeren, moet de bemonsteringsmethode worden verduidelijkt. (6) Uitvoeringsverordening (EU) 2022/2105 moet daarom dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2022/2105 wordt als volgt gewijzigd: 1) Aan artikel 4 wordt het volgende lid 4 toegevoegd: “4.   Wanneer een monster extra olijfolie van de eerste persing niet voldoet aan de in tabel A van bijlage I bij Gedelegeerde Verordening (EU) 2022/2104 vastgestelde grenswaarde voor de mediaan voor de organoleptische gebreken, melden de betrokken lidstaten dit als niet-naleving overeenkomstig artikel 16 van Uitvoeringsverordening (EU) 2019/1715, tenzij de nationale autoriteiten vermoeden dat bedrijven of personen opzettelijk hebben gehandeld om kopers te misleiden en er onrechtmatig voordeel uit te halen.” . 2) De bijlagen I en II worden gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 oktober 2024. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj . ( 2 ) Uitvoeringsverordening (EU) 2022/2105 van de Commissie van 29 juli 2022 tot vaststelling van voorschriften inzake de handelsnormcontroles voor olijfolie en inzake de analysemethoden voor de kenmerken van olijfolie ( PB L 284 van 4.11.2022, blz. 23 , ELI: http://data.europa.eu/eli/reg_impl/2022/2105/oj ). ( 3 ) Gedelegeerde Verordening (EU) 2022/2104 van de Commissie van 29 juli 2022 tot aanvulling van Verordening (EU) nr. 1308/2013 van het Europees Parlement en de Raad wat betreft de handelsnormen voor olijfolie, en tot intrekking van Verordening (EEG) nr. 2568/91 van de Commissie en Uitvoeringsverordening (EU) nr. 29/2012 van de Commissie ( PB L 284 van 4.11.2022, blz. 1 , ELI: http://data.europa.eu/eli/reg_del/2022/2104/oj ). BIJLAGE De bijlagen I en II bij Verordening (EU) 2022/2105 worden als volgt gewijzigd: 1) In bijlage I wordt de tekst in de derde kolom (“Te volgen IOR-methode”) van regel 7 vervangen door: “COI/T.20/Doc. nr. 28 ( Bepaling van het gehalte aan wassen en ethylesters van vetzuren met behulp van capillaire gaschromatografie )”. 2) Bijlage II wordt als volgt gewijzigd: a) in punt 1.1 wordt tabel 1 vervangen door: “Tabel 1 Minimumomvang van het primaire monster Inhoud van de verpakking Primair monster moet bestaan uit olijfolie van a) 750 ml of meer a) ten minste 1 verpakking b) minder dan 750 ml b) het minimumaantal verpakkingen met een totale inhoud van ten minste 750 ml De inhoud van het primaire monster moet worden gehomogeniseerd voordat de verschillende beoordelingen en analysen worden verricht.”; b) in punt 1.2 wordt de eerste alinea vervangen door: “Bij verpakkingen van meer dan vijf liter wordt een primair monster samengesteld uit het totale aantal incrementen uit het in tabel 2 vermelde minimumaantal verpakkingen. De verpakkingen worden aselect uit de partij gekozen. Na de samenstelling ervan is het primaire monster groot genoeg voor een opsplitsing ervan in meerdere eenheden.”; c) punt 2.1 wordt vervangen door: “2.1. Het aantal primaire monsters kan door elke lidstaat naar eigen behoefte worden verhoogd.”; d) in punt 2.2 wordt de inleidende zin vervangen door: “Bij de controle van de homogeniteit van een partij kan de bevoegde autoriteit het aantal primaire monsters verhogen overeenkomstig de volgende tabel:”. ELI: http://data.europa.eu/eli/reg_impl/2024/2707/oj ISSN 1977-0758 (electronic edition)",
  "source": "EUR LEX"
}