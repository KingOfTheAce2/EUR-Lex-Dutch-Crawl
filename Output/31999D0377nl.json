{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0377:NL:HTML\">",
  "content": "EUR-Lex - 31999D0377 - NL Avis juridique important | 31999D0377 1999/377/EG: Beschikking van de Commissie van 19 mei 1999 houdende erkenning dat de Belgische databank voor runderen volledig operationeel is (kennisgeving geschied onder nummer C(1999) 1349) (Slechts de teksten in de Nederlandse en de Franse taal zijn authentiek) Publicatieblad Nr. L 144 van 09/06/1999 blz. 0036 - 0036 BESCHIKKING VAN DE COMMISSIE van 19 mei 1999 houdende erkenning dat de Belgische databank voor runderen volledig operationeel is (kennisgeving geschied onder nummer C(1999) 1349) (Slechts de teksten in de Nederlandse en de Franse taal zijn authentiek) (1999/377/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 820/97 van de Raad van 21 april 1997 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten(1), en met name op artikel 6, lid 3, eerste streepje, Gelet op het door België ingediende verzoek, (1) Overwegende dat de Belgische autoriteiten op 12 oktober 1998 de Commissie hebben verzocht te erkennen dat hun databank, die een onderdeel is van het Belgische systeem voor de identificatie en registratie van runderen, volledig operationeel is; dat dit verzoek vergezeld ging van adequate informatie, die op 25 februari 1999 is bijgewerkt; (2) Overwegende dat de Belgische autoriteiten zich ertoe hebben verbonden deze databank betrouwbaarder te maken door er met name voor te zorgen dat i) alle verplaatsingen in het gegevensbestand worden ingevoerd en ii) de bevoegde autoriteit onmiddellijk elke fout of tekortkoming die automatisch of na de passende controles ter plaatse wordt geconstateerd, kan corrigeren dat de Belgische autoriteiten zich er bovendien toe verbonden hebben de huidige voorschriften voor heridentificatie van runderen bij verlies van het oormerk in overeenstemming te brengen met het bepaalde in Verordening (EG) nr. 820/97; dat de Belgische autoriteiten zich ertoe verbinden deze verbeteringsmaatregelen uiterlijk tegen 30 juni 1999 in te voeren; (3) Overwegende dat het, gezien de situatie in België, dienstig is te erkennen dat de databank voor runderen volledig operationeel is, HEEFT DE VOLGENDE BESCHIKKING GEGEVEN: Artikel 1 De Belgische databank voor runderen wordt met ingang van 1 juli 1999 als volledig operationeel erkend. Artikel 2 Deze beschikking is gericht tot het Koninkrijk België. Gedaan te Brussel, 19 mei 1999. Voor de Commissie Franz FISCHLER Lid van de Commissie (1) PB L 117 van 7.5.1997, blz. 1.",
  "source": "EUR LEX"
}