{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989Y0511(01):NL:HTML\">",
  "content": "EUR-Lex - 31989Y0511(01) - NL Avis juridique important | 31989Y0511(01) Resolutie van de Raad van 27 april 1989 betreffende de normalisatie op het gebied van informatie- en telecommunicatietechnologieën Publicatieblad Nr. C 117 van 11/05/1989 blz. 0001 - 0001 RESOLUTIE VAN DE RAAD van 27 april 1989 betreffende de normalisatie op het gebied van informatie- en telecommunicatietechnologieën (89/C 117/01) DE RAAD VERZOEKT:    - de Lid-Staten: voor zover zij dat nog niet hebben gedaan, onverwijld de nationale normalisatieorganisaties aan te wijzen die zullen deelnemen aan de procedures voor de aanneming van de normen van het European Telecommunication Standard Institute; - het ETSI en het CEN/Cenelec (Europese Commissie voor normalisatie/Europees Comité voor elektrotechnische normalisatie):    a) snel een samenwerkingsovereenkomst te sluiten in het kader van het ITSTC (Information Technology Steering Committee); b) na te gaan of het wenselijk is één enkele Europese normalisatie-organisatie tot stand te brengen waarbinnen alle bestaande normalisatie-instellingen hun eigen identiteit zouden behouden; - de administraties, de overheidsbedrijven, de industriële partners, de onderzoekinstellingen en de gebruikers die lid zijn van het ETSI:      a) de deskundigen ter beschikking te stellen die het ETSI nodig heeft om zijn werkprogramma uit te voeren; b) erop toe te zien dat de normvoorbereidende en de normalisatie-werkzaamheden op een gegeven gebied in een zo vroeg mogelijk stadium op Europees niveau worden gebracht; - de Commissie:        a) ertoe bij te dragen dat het ETSI zich op samenhangende wijze ontwikkelt en dit instituut steun te verlenen, met name bij het programmeren van zijn werkzaamheden in relatie tot de behoeften van het communautaire telecommunicatiebeleid; b) voor zover noodzakelijk op gezette tijden bij de Raad verslag uit te brengen over de werking en de stand van de werkzaamheden van het ETSI (1). (1) De Commissie stelt overeenkomstig Beschikking 87/95/EEG van de Raad van 22 december 1986 betreffende de normalisatie op het gebied van de informatietechnologieën en de telecommunicatie (PB nr. L 36 van 7.2.1987, blz. 31) verslagen op over de werkzaamheden van het CEN/Cenelec.",
  "source": "EUR LEX"
}