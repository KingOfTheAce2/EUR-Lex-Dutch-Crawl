{
  "url": "http://www.w3.org/1999/xhtml\">",
  "content": "L_2019184NL.01000101.xml 10.7.2019 NL Publicatieblad van de Europese Unie L 184/1 BESLUIT (EU) 2019/1172 VAN DE RAAD van 6 juni 2019 betreffende de ondertekening, namens de Europese Unie, en de voorlopige toepassing van sommige bepalingen van de Overeenkomst tussen de Europese Unie en het Vorstendom Liechtenstein betreffende de toepassing van sommige bepalingen van Besluit 2008/615/JBZ van de Raad inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, van Besluit 2008/616/JBZ van de Raad betreffende de uitvoering van Besluit 2008/615/JBZ inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, en de bijlage daarbij, en van Kaderbesluit 2009/905/JBZ van de Raad over de accreditatie van aanbieders van forensische diensten die laboratoriumactiviteiten verrichten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 82, lid 1, tweede alinea, onder d), en artikel 87, lid 2, onder a), in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 10 juni 2016 heeft de Raad de Commissie gemachtigd onderhandelingen te openen over de sluiting van een overeenkomst tussen de Europese Unie en het Vorstendom Liechtenstein betreffende de toepassing van sommige bepalingen van Besluit 2008/615/JBZ van de Raad inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, van Besluit 2008/616/JBZ van de Raad betreffende de uitvoering van Besluit 2008/615/JBZ inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, en de bijlage daarbij, en van Kaderbesluit 2009/905/JBZ van de Raad over de accreditatie van aanbieders van forensische diensten die laboratoriumactiviteiten verrichten (“de overeenkomst”). (2) De onderhandelingen zijn met succes afgerond met de parafering van de overeenkomst op 24 mei 2018. (3) De verbetering van de uitwisseling van rechtshandhavingsgegevens met het oog op de handhaving van de veiligheid in de Unie kan niet in voldoende mate door de zelfstandig optredende lidstaten worden gerealiseerd, aangezien de internationale criminaliteit zich door haar aard niet door de grenzen van de Unie laat tegenhouden. De mogelijkheid dat alle lidstaten en het Vorstendom Liechtenstein wederzijds toegang krijgen tot de nationale gegevensbanken betreffende DNA-analysebestanden, vingerafdrukidentificatiesystemen en voertuigregistratiegegevens, is van cruciaal belang om de grensoverschrijdende samenwerking op het gebied van rechtshandhaving te bevorderen. (4) Besluit 2008/615/JBZ van de Raad ( 1 ) , Besluit 2008/616/JBZ van de Raad ( 2 ) en de bijlage erbij, en Kaderbesluit 2009/905/JBZ van de Raad ( 3 ) zijn bindend voor Ierland, dat derhalve deelneemt aan de vaststelling en toepassing van onderhavig besluit. (5) Besluit 2008/615/JBZ, Besluit 2008/616/JBZ en de bijlage erbij, en Kaderbesluit 2009/905/JBZ zijn bindend voor het Verenigd Koninkrijk, dat derhalve deelneemt aan de vaststelling en toepassing van onderhavig besluit. (6) Overeenkomstig de artikelen 1 en 2 van het Protocol nr. 22 betreffende de positie van Denemarken, dat aan het Verdrag betreffende de Europese Unie en het Verdrag betreffende de werking van de Europese Unie is gehecht, neemt Denemarken niet deel aan de vaststelling van dit besluit en is dit niet bindend voor, noch van toepassing op deze lidstaat. (7) De overeenkomst moet worden ondertekend en de daaraan aangehechte verklaring moet worden goedgekeurd. Sommige bepalingen van de overeenkomst moeten voorlopig worden toegepast in afwachting van de voltooiing van de voor de inwerkingtreding ervan vereiste procedures, HEEFT HET VOLGENDE BESLUIT VASTGESTELD: Artikel 1 De ondertekening, namens de Unie, van de overeenkomst tussen de Europese Unie en het Vorstendom Liechtenstein betreffende de toepassing van sommige bepalingen van Besluit 2008/615/JBZ van de Raad inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, van Besluit 2008/616/JBZ van de Raad betreffende de uitvoering van Besluit 2008/615/JBZ inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit, en de bijlage daarbij, en van Kaderbesluit 2009/905/JBZ van de Raad over de accreditatie van aanbieders van forensische diensten die laboratoriumactiviteiten verrichten (“de overeenkomst”), wordt gemachtigd, onder voorbehoud van de sluiting van die overeenkomst. De tekst van de overeenkomst is aan dit besluit gehecht. Artikel 2 De aan dit besluit gehechte overeenkomst wordt namens de Unie goedgekeurd. Artikel 3 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 4 Overeenkomstig artikel 8, lid 3, van de overeenkomst, worden artikel 5, leden 1 en 2, van de overeenkomst in afwachting van de voltooiing van de voor de inwerkingtreding ervan vereiste procedures vanaf de ondertekening van de overeenkomst ( 4 ) voorlopig toegepast. Artikel 5 Dit besluit treedt in werking op de datum waarop het wordt vastgesteld. Gedaan te Luxemburg, 6 juni 2019. Voor de Raad De voorzitter A. BIRCHALL ( 1 ) Besluit 2008/615/JBZ van de Raad van 23 juni 2008 inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit ( PB L 210 van 6.8.2008, blz. 1 ). ( 2 ) Besluit 2008/616/JBZ van de Raad van 23 juni 2008 betreffende de uitvoering van Besluit 2008/615/JBZ inzake de intensivering van de grensoverschrijdende samenwerking, in het bijzonder ter bestrijding van terrorisme en grensoverschrijdende criminaliteit ( PB L 210 van 6.8.2008, blz. 12 ). ( 3 ) Kaderbesluit 2009/905/JBZ van de Raad van 30 november 2009 over de accreditatie van aanbieders van forensische diensten die laboratoriumactiviteiten verrichten ( PB L 322 van 9.12.2009, blz. 14 ). ( 4 ) De datum van ondertekening van de overeenkomst zal worden bekendgemaakt in het Publicatieblad van de Europese Unie door het secretariaat-generaal van de Raad.",
  "source": "EUR LEX"
}