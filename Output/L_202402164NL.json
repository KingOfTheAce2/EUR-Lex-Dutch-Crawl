{
  "url": "http://www.w3.org/1999/xhtml\">",
  "content": "L_202402164NL.000101.fmx.xml Publicatieblad van de Europese Unie NL L-serie 2024/2164 20.8.2024 UITVOERINGSBESLUIT (EU) 2024/2164 VAN DE COMMISSIE van 11 juli 2024 betreffende minimumeisen voor de gegevens over gehuurde voertuigen die moeten worden ingevoerd in de nationale elektronische registers van wegvervoerondernemingen (Kennisgeving geschied onder nummer C(2024) 4665) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2006/1/EG van het Europees Parlement en de Raad van 18 januari 2006 betreffende het gebruik van gehuurde voertuigen zonder bestuurder voor het vervoer van goederen over de weg ( 1 ) , en met name artikel 3 bis, lid 8, Na raadpleging van het bij artikel 5 ter, lid 1, van Richtlijn 2006/1/EG ingestelde comité, Overwegende hetgeen volgt: (1) Overeenkomstig artikel 3 bis, lid 1, van Richtlijn 2006/1/EG moeten gegevens over gehuurde voertuigen zonder bestuurder die worden gebruikt door ondernemingen die goederenvervoer over de weg voor rekening van derden verrichten, worden opgenomen in de nationale elektronische registers zoals vermeld in artikel 16 van Verordening (EG) nr. 1071/2009 van het Europees Parlement en de Raad ( 2 ) (“de nationale elektronische registers”). (2) Krachtens artikel 3 bis, lid 3, van Richtlijn 2006/1/EG moeten de lidstaten het Europees register van wegondernemingen (ERRU) gebruiken om informatie uit te wisselen over gehuurde voertuigen zonder bestuurder. Met het oog op een vlotte uitwisseling van die informatie moeten minimumeisen worden vastgesteld voor de gegevens die in de nationale elektronische registers moeten worden ingevoerd. (3) Bij Besluit 2009/992/EU van de Commissie ( 3 ) zijn minimumeisen vastgesteld voor de gegevens die in de nationale elektronische registers van wegvervoerondernemingen moeten worden ingevoerd. Om de onderlinge verbinding van nationale registers te vergemakkelijken, ook wat betreft gegevens over gehuurde voertuigen zonder bestuurder, moeten aanvullende gegevens over gehuurde voertuigen zonder bestuurder in de nationale elektronische registers worden opgenomen, HEEFT HET VOLGENDE BESLUIT VASTGESTELD: Artikel 1 De minimumeisen voor de in de nationale elektronische registers in te voeren gegevens over gehuurde voertuigen zonder bestuurder zijn als volgt: Gegevenscategorie Gegevensonderdeel Aanvullende beschrijving gegevensveld Lengte Autorisatie Voertuigregistratienummer Vrije tekst (alfanumeriek) 1 -15 Land waar het voertuig is geregistreerd Selecteren uit tweelettercode ISO 3166-1 alfa 2 2 Artikel 2 Dit besluit is gericht tot de lidstaten. Gedaan te Brussel, 11 juli 2024. Voor de Commissie Adina-Ioana VĂLEAN Lid van de Commissie ( 1 ) PB L 33 van 4.2.2006, blz. 82 , ELI: http://data.europa.eu/eli/dir/2006/1/oj . ( 2 ) Verordening (EG) nr. 1071/2009 van het Europees Parlement en de Raad van 21 oktober 2009 tot vaststelling van gemeenschappelijke regels betreffende de voorwaarden waaraan moet zijn voldaan om het beroep van wegvervoerondernemer uit te oefenen en tot intrekking van Richtlijn 96/26/EG van de Raad ( PB L 300 van 14.11.2009, blz. 51 , ELI: http://data.europa.eu/eli/reg/2009/1071/oj ). ( 3 ) Besluit 2009/992/EU van de Commissie van 17 december 2009 betreffende minimumeisen voor de in het nationale elektronische register van wegvervoerondernemingen in te voeren gegevens ( PB L 339 van 22.12.2009, p. 36 , ELI: http://data.europa.eu/eli/dec/2009/992/oj ). ELI: http://data.europa.eu/eli/dec_impl/2024/2164/oj ISSN 1977-0758 (electronic edition)",
  "source": "EUR LEX"
}