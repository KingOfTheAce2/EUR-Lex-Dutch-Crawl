{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0937:NL:HTML\">",
  "content": "EUR-Lex - 31994D0937 - NL Avis juridique important | 31994D0937 94/937/EG: Besluit van de Raad van 22 december 1994 betreffende de voorlopige toepassing van bepaalde artikelen van het Tweede Aanvullend Protocol bij de Europa-Overeenkomsten tussen de Europese Gemeenschappen en hun Lid-Staten, enerzijds, en bepaalde derde landen, anderzijds, en bij de Interimovereenkomsten betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal, enerzijds, en deze derde landen, anderzijds Publicatieblad Nr. L 366 van 31/12/1994 blz. 0021 - 0021 Bijzondere uitgave in het Fins: Hoofdstuk 11 Deel 37 blz. 0272 Bijzondere uitgave in het Zweeds: Hoofdstuk 11 Deel 37 blz. 0272 BESLUIT VAN DE RAAD van 22 december 1994 betreffende de  voorlopige toepassing van bepaalde artikelen van het Tweede Aanvullend Protocol bij de  Europa-Overeenkomsten tussen de Europese Gemeenschappen en hun Lid-Staten, enerzijds, en bepaalde  derde landen, anderzijds, en bij de Interimovereenkomsten betreffende de handel en aanverwante  zaken tussen de Europese Economische Gemeenschap en de Europese Gemeenschap voor Kolen en Staal,  enerzijds, en deze derde landen, anderzijds (94/937/EG) DE RAAD VAN DE EUROPESE  UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gelet op de Europa-Overeenkomst die op 1 februari 1993 met Roemenië werd ondertekend, zoals  gewijzigd bij het Aanvullend Protocol dat op 20 december 1993 werd gesloten, Gelet op de Interimovereenkomst() met Roemenië die op 1 mei 1993 in werking is getreden, zoals  gewijzigd bij het Aanvullend Protocol dat op 20 december 1993 werd gesloten, Gelet op de Europa-Overeenkomst die op 8 maart 1993 met de Republiek Bulgarije werd ondertekend,  zoals gewijzigd bij het Aanvullend Protocol dat op 20 december 1993 werd gesloten, Gelet op de Interimovereenkomst() die op 10 december 1993 met de Republiek Bulgarije werd gesloten,  zoals gewijzigd bij het Aanvullend Protocol dat op 20 december 1993 werd gesloten, Gezien de conclusies van de Raad Algemene Zaken die op 31 oktober 1994 heeft plaatsgevonden, Gezien het voorstel van de Commissie, Overwegende dat de Commissie namens de Gemeenschappen heeft onderhandeld over Tweede Aanvullende  Protocollen bij de Interimovereenkomsten betreffende de handel en aanverwante zaken en bij de  Europa-Overeenkomsten die met Roemenië en de Republiek Bulgarije zijn gesloten; Overwegende dat de delen van deze Tweede Aanvullende Protocollen die de onder het Verdrag tot  oprichting van de Europese Gemeenschap vallende produkten betreffen, voorlopig dienen te worden  toegepast vanaf 1 januari 1995, in afwachting van de voltooiing van de voor de sluiting ervan  vereiste procedures, BESLUIT: Enig artikel In afwachting van de formele sluiting van de Tweede Aanvullende  Protocollen zijn de hierna volgende artikelen voorlopig van toepassing met ingang van 1 januari  1995: - de artikelen 1, 2 en 6 van het Tweede Aanvullend Protocol bij de Europa-Overeenkomst tussen de  Europese Gemeenschappen en hun Lid-Staten, enerzijds, en Roemenië, anderzijds, en bij de  Interimovereenkomst betreffende de handel en aanverwante zaken tussen de Europese Economische  Gemeenschap en de Europese Gemeenschap voor Kolen en Staal, enerzijds, en Roemenië, anderzijds, - de artikelen 1, 2 en 5 van het Tweede Aanvullend Protocol bij de Europa-Overeenkomst tussen de  Europese Gemeenschappen en hun Lid-Staten, enerzijds, en de Republiek Bulgarije, anderzijds, en bij  de Interimovereenkomst betreffende de handel en aanverwante zaken tussen de Europese Economische  Gemeenschap en de Europese Gemeenschap voor Kolen en Staal, enerzijds, en de Republiek Bulgarije,  anderzijds. De tekst van de geparafeerde Tweede Aanvullende Protocollen, met inbegrip van de betrokken  artikelen, is aan dit besluit gehecht. Gedaan te Brussel, 22 december 1994. Voor de Raad De Voorzitter H. SEEHOFER () PB nr. L 81 van 2. 4. 1993, blz. 2. () PB nr. L 323 van 23. 12. 1993, blz. 2.",
  "source": "EUR LEX"
}