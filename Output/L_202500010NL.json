{
  "url": "http://www.w3.org/1999/xhtml\">",
  "content": "L_202500010NL.000101.fmx.xml Publicatieblad van de Europese Unie NL L-serie 2025/10 6.1.2025 BESLUIT (EU) 2025/10 VAN DE RAAD van 9 december 2024 tot wijziging van het besluit van 30 november 2017 tot machtiging tot het openen van onderhandelingen met de Cariforum-staten voor een overeenkomst ter bescherming van geografische aanduidingen op grond van artikel 145 van de Cariforum-overeenkomst, wat betreft ambachtelijke en industriële producten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: (1) Bij besluit van de Raad van 30 november 2017 ( 1 ) werd de Commissie gemachtigd om onderhandelingen met de Cariforum-staten te openen over een overeenkomst ter bescherming van geografische aanduidingen. Dat besluit was gebaseerd op artikel 145 van de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds (de “Cariforum-overeenkomst”) ( 2 ) . (2) Bij Verordening (EU) 2023/2411 van het Europees Parlement en de Raad ( 3 ) wordt voorzien in een systeem voor de bescherming van geografische aanduidingen voor ambachtelijke en industriële producten. Die verordening is op 16 november 2023 in werking getreden. De Cariforum-staten hebben belangstelling getoond voor onderhandelingen die niet-landbouwproducten zouden omvatten. (3) Het addendum bij het besluit van 30 november 2017 moet daarom worden gewijzigd om te voorzien in aanvullende onderhandelingsrichtsnoeren voor ambachtelijke en industriële producten, teneinde de onderhandelingen met de Cariforum-staten over niet-landbouwproducten te dekken, HEEFT HET VOLGENDE BESLUIT VASTGESTELD: Artikel 1 Het addendum bij het besluit van de Raad van 30 november 2017 tot machtiging tot het openen van onderhandelingen met de Cariforum-staten voor een overeenkomst ter bescherming van geografische aanduidingen op basis van artikel 145 van de Cariforum-overeenkomst wordt gewijzigd overeenkomstig het addendum bij dit besluit. Artikel 2 Dit besluit is gericht tot de Commissie. Gedaan te Brussel, 9 december 2024. Voor de Raad De voorzitter NAGY I. ( 1 ) Besluit van de Raad van 30 november 2017 tot machtiging tot het openen van onderhandelingen met de Cariforum-staten voor een overeenkomst ter bescherming van geografische aanduidingen op grond van artikel 145 van de Cariforum-overeenkomst. ( 2 ) Economische Partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds ( PB L 289 van 30.10.2008, blz. I/3 , ELI: http://data.europa.eu/eli/agree_internation/2008/805/oj). ( 3 ) Verordening (EU) 2023/2411 van het Europees Parlement en de Raad van 18 oktober 2023 betreffende de bescherming van geografische aanduidingen voor ambachtelijke en industriële producten en tot wijziging van de Verordeningen (EU) 2017/1001 en (EU) 2019/1753 ( PB L, 2023/2411, 27.10.2023, ELI: http://data.europa.eu/eli/reg/2023/2411/oj ). ELI: http://data.europa.eu/eli/dec/2025/10/oj ISSN 1977-0758 (electronic edition)",
  "source": "EUR LEX"
}