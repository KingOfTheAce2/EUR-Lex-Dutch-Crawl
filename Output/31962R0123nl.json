{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31962R0123:NL:HTML\">",
  "content": "EUR-Lex - 31962R0123 - NL Avis juridique important | 31962R0123 Verordening nr. 123 van de Commissie houdende wijziging van Verordening nr. 7 van de Commissie tot bepaling van de werkingswijze van het Europees fonds voor ontwikkeling van de landen en gebieden overzee (organieke verordening) Publicatieblad Nr. 079 van 30/08/1962 blz. 2173 - 2175 ++++ VERORDENING No . 123 VAN DE COMMISSIE houdende wijziging van Verordening no . 7 van de Commissie tot bepaling van de werkingswijze van het Europees Fonds voor ontwikkeling van de landen en gebieden overzee ( organieke verordening ) DE COMMISSIE VAN DE EUROPESE ECONOMISCHE GEMEENSCHAP , Gelet op de bepalingen van het Verdrag tot oprichting van de Europese Economische Gemeenschap en met name op artikel 132 , Gelet op de artikelen 1 tot en met 8 van de Toepassingsovereenkomst betreffende de associatie van de landen en gebieden overzee met de Gemeenschap , Gelet op Verordening no . 5 van de Raad van 2 december 1958 en met name op de artikelen 5 en 7 , Gelet op Verordening no . 7 van de Commissie van 23 februari 1959 , Overwegende dat artikel 5 van Verordening no . 5 de Commissie de verplichting oplegt , nutteloze overmakingen zoveel mogelijk te vermijden ; Overwegende dat artikel 7 de Commissie opdraagt , de wijze waarop de middelen beschikbaar worden gesteld te bepalen op grond van de te verrichten uitgaven en betalingen ; Overwegende dat de ervaring heeft geleerd dat het noodzakelijk is bepaalde procedures aan te passen , bepaalde contracten in de valuta van de Lid-Staten uit te drukken , alsmede de mogelijkheid te scheppen om zo nodig alle betalingen rechtstreeks in deze landen te doen ; Overwegende dat de financiële verrichtingen met betrekking tot de contracten ten gevolge van verschillende omstandigheden vertraging kunnen ondergaan , hetgeen de uitvoering van de projecten en derhalve de nakoming van de door de Europese Economische Gemeenschap aangegane verbintenissen in gevaar kan brengen ; dat derhalve procedures moeten worden vastgesteld die de Commissie in staat stellen dergelijke moeilijkheden het hoofd te bieden en de afwikkeling van de contracten op de meest economische wijze te verzekeren , HEEFT DE VOLGENDE VERORDENING VASTGESTELD : Artikel 1 De artikelen 34 , 35 , 36 , 37 , 38 en 40 van bovengenoemde Verordening no . 7 vervallen en worden door de volgende bepalingen vervangen : Artikel 34 De hoofdordonnateur stelt onder verantwoordelijkheid van de Commissie het bedrag van de definitieve verbintenis vast na goedkeuring van de contracten of bestekken . Hij brengt dit bedrag ter kennis van de instantie die in de financieringsovereenkomst is aangewezen voor het uitoefenen van de functie van plaatselijk ordonnateur in de zin van onderstaand artikel 39 . De eventuele machtiging tot overschrijding van de definitieve verbintenis wordt op dezelfde wijze vastgesteld en ter kennis gebracht . Artikel 35 Onafhankelijk van het aanhouden op bijzondere rekeningen van de bedragen die nodig zijn voor rechtstreekse betalingen door het Fonds , geeft de financiering van elk project aanleiding hetzij tot de vorming van een provisie overeenkomstig het vervalboek van de betalingen , hetzij tot terugbetaling van de gedane uitgaven . De financieringsovereenkomst stelt de regels van de voor elk geval aanvaarde procedure voor . Artikel 36 De hoofdordonnateur , die verantwoordelijk is voor het geldelijk beheer , beslist waar en in welke valuta's de middelen worden aangehouden . Hij bepaalt de wijze van uitvoering van de betalingen . De middelen bestemd voor het doen van betalingen in het begunstigde geassocieerde land , worden in beginsel overgemaakt op een rekening genaamd \" rekening van het Fonds \" , geopend ten name van de Commissie in de valuta van een der Lid-Staten bij een door de Commissie aangewezen en gemachtigde financiële instelling ( hierna te noemen \" betalingsgemachtigde \" ) . Artikel 37 Bij briefwisseling tussen de Commissie en de betalingsgemachtigde wordt onder meer het volgende bepaald : de voorwaarden voor het openen van de rekening van het Fonds en de wijze waarop deze dient te worden beheerd , de ambtenaren van de Europese Economische Gemeenschap die bevoegd zijn op deze rekening verrichtingen uit te voeren , alsmede de rechten en plichten van elke partij . Artikel 38 Op de rekeningen van het Fonds worden overeenkomstig artikel 16 tot en met 19 van deze verordening door de Commissie gelden overgemaakt naar gelang van de behoeften zoals die blijken uit het door de plaatselijke ordonnateurs ter toepassing van onderstaand artikel 40 toegezonden vervalboek van de betalingen . Artikel 40 De plaatselijke ordonnateur legt de credieten vast , opent de inschrijvingen , ontvangt de inschrijvingen , geeft kennis van het resultaat der aanbestedingen en ondertekent de contracten . Ieder kwartaal brengt hij het vervalboek voor de betalingen ter kennis van de Commissie . De hoofdordonnateur ziet erop toe dat de in de bestekken en contracten gestelde voorwaarden , in het bijzonder die inzake de uitvoering en de betalingen , zodanig zijn dat de best mogelijke concurrentieverhoudingen worden geschapen en zo voordelig mogelijke inschrijvingen worden uitgelokt . Daartoe vergewist hij zich met name ervan , dat de voorwaarden ten aanzien van de valuta en de plaats en wijze van betaling het mogelijk maken , nutteloze overmakingen te vermijden . Artikel 2 Aan bovengenoemde Verordening no . 7 wordt een artikel 51 bis toegevoegd van de volgende inhoud : Artikel 51 bis Als de hoofdordonnateur op de hoogte is van vertraging in de afwikkeling van procedures betreffende door het Fonds gefinancierde projecten , neemt hij contact op met de plaatselijke ordonnateur , teneinde verbetering te brengen in deze situatie . Indien om de een of andere reden , op een ogenblik waarop al prestaties zijn verricht , het voortduren van vertraging bij de betaalbaarstelling , de verstrekking van betalingsopdrachten of de betaling , alsmede bij de overmakingen moeilijkheden ten gevolge heeft die de volledige uitvoering van het contract in gevaar kunnen brengen , kan de hoofdordonnateur iedere passende maatregel treffen om deze moeilijkheden op te heffen , de financiële consequenties van de aldus geschapen situatie te ondervangen en in het algemeen de voltooiing van het project of de projecten op de meest economische wijze mogelijk te maken . De Commissie brengt deze maatregelen zo spoedig mogelijk ter kennis van de plaatselijke ordonnateur ; indien de Commissie in dit verband rechtstreeks betalingen doet aan de aannemer , treedt de Europese Economische Gemeenschap van rechtswege in de plaats van de aannemer voor wat betreft de overeenkomstige schuldvorderingen die deze laatste ten opzichte van de plaatselijke autoriteiten heeft . Artikel 3 Deze verordening treedt in werking op de dag , volgende op haar bekendmaking . Zij is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 31 juli 1962 . Voor de Commissie De Voorzitter W . HALLSTEIN",
  "source": "EUR LEX"
}