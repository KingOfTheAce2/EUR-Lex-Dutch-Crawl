{
  "url": "http://www.w3.org/1999/xhtml\">",
  "content": "L_2010083NL.01001201.xml 30.3.2010 NL Publicatieblad van de Europese Unie L 83/12 BESLUIT VAN DE RAAD van 16 februari 2010 tot openbaarmaking van Aanbeveling 2010/190/EU strekkende tot het beëindigen van het gebrek aan overeenstemming van het economische beleid in Griekenland met de globale richtsnoeren voor het economische beleid en het wegnemen van het risico dat de goede werking van de economische en monetaire unie in gevaar komt (2010/181/EU) DE RAAD VAN DE EUROPESE UNIE, Gelet op het Verdrag betreffende de werking van de Europese Unie, en met name op artikel 121, lid 4, Gezien het voorstel van de Commissie, Overwegende hetgeen volgt: (1) Op 16 februari 2010 heeft de Raad Aanbeveling 2010/190/EU ( 1 ) vastgesteld strekkende tot het beëindigen van het gebrek aan overeenstemming van het economische beleid in Griekenland met de globale richtsnoeren voor het economische beleid en het wegnemen van het risico dat de goede werking van de economische en monetaire unie in gevaar komt. (2) De openbaarmaking van de aanbeveling zal de coördinatie van het economische beleid van de lidstaten en de Unie faciliteren en bijdragen tot een beter begrip onder economische actoren, zodat de tenuitvoerlegging van de aanbevolen maatregelen wordt vergemakkelijkt, HEEFT HET VOLGENDE BESLUIT VASTGESTELD: Artikel 1 Aanbeveling 2010/190/EU strekkende tot het beëindigen van het gebrek aan overeenstemming van het economische beleid in Griekenland met de globale richtsnoeren voor het economische beleid en het wegnemen van het risico dat de goede werking van de economische en monetaire unie in gevaar komt, wordt in het Publicatieblad van de Europese Unie bekendgemaakt. Artikel 2 Dit besluit treedt in werking op 16 februari 2010. Gedaan te Brussel, 16 februari 2010. Voor de Raad De voorzitster E. SALGADO ( 1 ) Zie bladzijde 65 van dit Publicatieblad.",
  "source": "EUR LEX"
}