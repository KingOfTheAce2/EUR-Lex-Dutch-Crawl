{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1891:NL:HTML\">",
  "content": "EUR-Lex - 31998R1891 - NL Avis juridique important | 31998R1891 Verordening (EG) nr. 1891/98 van de Commissie van 3 september 1998 tot vaststelling van de landbouwomrekeningskoersen voor bepaalde steunbedragen in het Verenigd Koninkrijk en Zweden en van de daaruit voortvloeiende maximumbedragen van de compenserende steun Publicatieblad Nr. L 245 van 04/09/1998 blz. 0030 - 0031 VERORDENING (EG) Nr. 1891/98 VAN DE COMMISSIE van 3 september 1998 tot vaststelling van de landbouwomrekeningskoersen voor bepaalde steunbedragen in het Verenigd Koninkrijk en Zweden en van de daaruit voortvloeiende maximumbedragen van de compenserende steun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 724/97 van de Raad van 22 april 1997 tot vaststelling van de compenserende en andere maatregelen bij aanzienlijke revaluaties met negatieve gevolgen voor de landbouwinkomens (1), gewijzigd bij Verordening (EG) nr. 942/98 (2), en met name op artikel 7, Overwegende dat op grond van artikel 3, lid 1, eerste alinea, van Verordening (EG) nr. 724/97 een aanzienlijke revaluatie van het pond sterling en de Zweedse kroon niet mag leiden tot een verlaging van de landbouwomrekeningskoersen van deze valuta's voor de steunbedragen als bedoeld in artikel 7 van Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (3), laatstelijk gewijzigd bij Verordening (EG) nr. 150/95 (4); dat evenwel artikel 3, lid 1, tweede alinea, van Verordening (EG) nr. 724/97 voorziet in verlaging van de landbouwomrekeningskoers voor een steunbedrag als bedoeld in artikel 7 van Verordening (EEG) nr. 3813/92 in het geval dat, als gevolg van de maatregelen die naar aanleiding van een aanzienlijke revaluatie zijn genomen, die koers de lopende landbouwomrekeningskoers meer dan 11,5 % te boven gaat; dat in dergelijke gevallen de toe te passen omrekeningskoers gelijk is aan de lopende landbouwomrekeningskoers, vermeerderd met 11,5 %; Overwegende dat de landbouwomrekeningskoersen van het pond sterling en de Zweedse kroon voor sommige van de in artikel 7 van Verordening (EEG) nr. 3813/92 bedoelde steunbedragen met ingang van 1 juli 1998 zijn verlaagd om een verschil van meer dan 11,5 % ten opzichte van de lopende landbouwomrekeningskoersen op die datum te voorkomen; dat, om het beheer van de betrokken steunbedragen te vergemakkelijken, de koersen die met ingang van 1 juli 1998 erop van toepassing zijn, dienen te worden gespecificeerd en vastgesteld; Overwegende dat artikel 4, lid 2, van Verordening (EG) nr. 724/97 voorziet in compensatie voor de effecten van een verlaging van de landbouwomrekeningskoersen die gelden voor de in artikel 7 van Verordening (EEG) nr. 3813/92 bedoelde steunbedragen; dat in Verordening (EG) nr. 805/97 van de Commissie van 2 mei 1997 houdende uitvoeringsbepalingen inzake de compenserende maatregelen bij aanzienlijke revaluaties (5), laatstelijk gewijzigd bij Verordening (EG) nr. 1425/98 (6), is bepaald dat naast het basisbedrag van deze compensatie ook aanvullende bedragen aan compenserende steun kunnen worden betaald; dat voor het Verenigd Koninkrijk en voor Zweden het maximale aanvullende bedrag moet worden vastgesteld dat in het kader van de eerste tranche van de compenserende steun kan worden toegekend in verband met de verlaging van de in artikel 7 van Verordening (EEG) nr. 3813/92 bedoelde steunbedragen waarvoor het ontstaansfeit op 1 juli 1998 heeft plaatsgevonden; Overwegende dat de in deze verordening vervatte maatregelen in overeenstemming zijn met het advies van de betrokken comit√©s van beheer, HEEFT DE VOLGENDE VERORDENING VASTGESTELD: Artikel 1 1. De landbouwomrekeningskoers 1 ECU = 0,803724 pond sterling die op 30 juni 1998 gold voor de in artikel 7 van Verordening (EEG) nr. 3813/92 bedoelde steunbedragen waarvoor het ontstaansfeit op 1 juli 1998 heeft plaatsgevonden, wordt met ingang van deze laatste datum voor de betrokken steunbedragen vervangen door 1 ECU = 0,755249 pond sterling. 2. De landbouwomrekeningskoers 1 ECU = 9,90747 Zweedse kroon die op 30 juni 1998 gold voor de in artikel 7 van Verordening (EEG) nr. 3813/92 bedoelde steunbedragen waarvoor het ontstaansfeit op 1 juli 1998 heeft plaatsgevonden, wordt met ingang van deze laatste datum voor de betrokken steunbedragen vervangen door 1 ECU = 9,80430 Zweedse kroon. Artikel 2 1. Voor het Verenigd Koninkrijk wordt het maximale aanvullende bedrag dat in het kader van de eerste tranche van de compenserende steun kan worden toegekend in verband met de bij artikel 1, lid 1, vastgestelde verlaging van de landbouwomrekeningskoers, vastgesteld op 110,98 miljoen ECU. 2. Voor Zweden wordt het maximale aanvullende bedrag dat in het kader van de eerste tranche van de compenserende steun kan worden toegekend in verband met de bij artikel 1, lid 2, vastgestelde verlaging van de landbouwomrekeningskoers, vastgesteld op 4,43 miljoen ECU. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 september 1998. Voor de Commissie Franz FISCHLER Lid van de Commissie (1) PB L 108 van 25. 4. 1997, blz. 9. (2) PB L 132 van 6. 5. 1998, blz. 1. (3) PB L 387 van 31. 12. 1992, blz. 1. (4) PB L 22 van 31. 1. 1995, blz. 1. (5) PB L 115 van 3. 5. 1997, blz. 13. (6) PB L 190 van 4. 7. 1998, blz. 16.",
  "source": "EUR LEX"
}