{
  "url": "http://www.w3.org/1999/xhtml\"><!--",
  "content": "L_2018081NL.01001701.xml 23.3.2018 NL Publicatieblad van de Europese Unie L 81/17 BESLUIT (EU) 2018/487 VAN DE RAAD van 20 maart 2018 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountants van de Österreichische Nationalbank DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 26 januari 2018 aan de Raad van de Europese Unie betreffende de externe accountants van de Österreichische Nationalbank (ECB/2018/1) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van nationale centrale banken van de lidstaten van de eurozone worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Artikel 37, lid 1, van de Oostenrijkse federale wet op de Österreichische Nationalbank bepaalt dat de Algemene Vergadering van de Österreichische Nationalbank een externe accountant en een plaatsvervangende externe accountant kiest voor een periode van ten hoogste vijf jaar. De plaatsvervangende externe accountant zal zijn mandaat alleen uitoefenen als de externe accountant in de onmogelijkheid verkeert de audit uit te voeren. (3) Het mandaat van de huidige externe accountant en dat van de huidige plaatsvervangende externe accountant van de Österreichische Nationalbank eindigden na de audit van het boekjaar 2017. Daarom dienen met ingang van het boekjaar 2018 externe accountants te worden benoemd. (4) De Österreichische Nationalbank heeft Ernst & Young Wirtschaftsprüfungsgesellschaft m.b.H. gekozen als haar externe accountant en Deloitte Audit Wirtschaftsprüfungs GmbH als plaatsvervangende externe accountant voor de boekjaren 2018 tot en met 2022. (5) De Raad van bestuur van de ECB heeft aanbevolen Ernst & Young Wirtschaftsprüfungsgesellschaft m.b.H. tot externe accountant en Deloitte Audit Wirtschaftsprüfungs GmbH tot plaatsvervangende externe accountant van de Österreichische Nationalbank te benoemen voor de boekjaren 2018 tot en met 2022. (6) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 1, lid 9, van Besluit 1999/70/EG wordt vervangen door: „9.   Ernst & Young Wirtschaftsprüfungsgesellschaft m.b.H. wordt goedgekeurd als externe accountant van de Österreichische Nationalbank voor de boekjaren 2018 tot en met 2022. Deloitte Audit Wirtschaftsprüfungs GmbH wordt goedgekeurd als plaatsvervangende externe accountant van de Österreichische Nationalbank voor de boekjaren 2018 tot en met 2022.”. Artikel 2 Dit besluit wordt van kracht op de datum van kennisgeving. Artikel 3 Dit besluit is gericht tot de Europese Centrale Bank. Gedaan te Brussel, 20 maart 2018. Voor de Raad De voorzitter E. ZAHARIEVA ( 1 ) PB C 37 van 1.2.2018, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}