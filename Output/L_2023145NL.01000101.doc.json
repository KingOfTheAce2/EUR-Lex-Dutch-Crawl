{
  "url": "http://www.w3.org/1999/xhtml\">",
  "content": "L_2023145NL.01000101.xml 5.6.2023 NL Publicatieblad van de Europese Unie L 145/1 UITVOERINGSVERORDENING (EU) 2023/1098 VAN DE RAAD van 5 juni 2023 tot uitvoering van Verordening (EU) 2020/1998 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2020/1998 van de Raad van 7 december 2020 betreffende beperkende maatregelen tegen ernstige schendingen van de mensenrechten ( 1 ) , en met name artikel 14, lid 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 8 december 2020 hebben de Unie en haar lidstaten in de verklaring van de hoge vertegenwoordiger van de Unie voor buitenlandse zaken en veiligheidsbeleid, namens de Europese Unie inzake de wereldwijde EU-sanctieregeling voor de mensenrechten nog eens benadrukt dat zij sterk hechten aan de bevordering en bescherming van de mensenrechten in de hele wereld. Met de wereldwijde EU-sanctieregeling voor de mensenrechten onderstreept de Unie dat zij vastbesloten is een grotere rol op zich te nemen bij de aanpak van ernstige schendingen van de mensenrechten wereldwijd. Ervoor zorgen dat iedereen daadwerkelijk zijn of haar mensenrechten kan uitoefenen, is een strategisch doel van de Unie. Eerbied voor de menselijke waardigheid, vrijheid, democratie, gelijkheid, de rechtsstaat en eerbiediging van de mensenrechten zijn fundamentele waarden van de Unie en van haar gemeenschappelijk buitenlands en veiligheidsbeleid. (2) De Unie is bezorgd over de aanhoudende verslechtering van de mensenrechtensituatie in Rusland. De ongerechtvaardigde en niet-uitgelokte aanvalsoorlog van Rusland tegen Oekraïne heeft de binnenlandse repressie in Rusland versterkt, wat heeft geleid tot een drastische beperking van de vrijheid van mening en meningsuiting en van de mediavrijheid en tot de invoering van de oorlogscensuur. (3) De Unie blijft de ernstige uitbreiding van restrictieve wetgeving en systematische onderdrukking van het maatschappelijk middenveld en mensenrechtenverdedigers krachtig veroordelen, evenals de voortdurende onderdrukking van onafhankelijke media, individuele journalisten, leden van de politieke oppositie en andere kritische stemmen. (4) De Unie veroordeelt met klem de uitspraak van een rechtbank in Moskou waarbij Vladimir Kara-Murza, lid van de oppositie, voorvechter voor de democratie en uitgesproken criticus van het Kremlin, op grond van politiek gemotiveerde beschuldigingen tot 25 jaar gevangenisstraf is veroordeeld. De Unie roept Rusland op alle personen die wegens politiek gemotiveerde beschuldigingen gevangen zitten, onmiddellijk en onvoorwaardelijk vrij te laten. (5) In dat verband moeten negen personen worden opgenomen in de lijst van natuurlijke en rechtspersonen, entiteiten en lichamen die onderworpen zijn aan de beperkende maatregelen, die in bijlage I bij Verordening (EU) 2020/1998 staat. (6) Bijlage I bij Verordening (EU) 2020/1998 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2020/1998 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 juni 2023. Voor de Raad De voorzitter J. ROSWALL ( 1 ) PB L 410 I van 7.12.2020, blz. 1 . BIJLAGE De volgende vermeldingen worden toegevoegd aan de lijst van natuurlijke personen in bijlage I bij Verordening (EU) 2020/1998 onder afdeling A (“Natuurlijke personen”): A.   Natuurlijke personen Namen (Transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “36. Oleg Mikhailovich SVIRIDENKO Олег Михайлович СВИРИДЕНКО (Russische spelling) Functie(s): viceminister van Justitie van de Russische Federatie Geboortedatum: 29.7.1962 Geboorteplaats: Potapovka, district Buda-Koshelyovsky, oblast Homel, Belarus Nationaliteit: Russisch Geslacht: mannelijk Individueel fiscaal nummer: 772704610955 Als viceminister van Justitie van de Russische Federatie houdt Oleg Sviridenko rechtstreeks toezicht op het departement Wetgeving en Rechtshandhaving op het Gebied van Niet-Commerciële Organisaties alsook op het departement Bescherming van Nationale Belangen tegen Externe Inmenging, die verantwoordelijk zijn voor de handhaving van de wetgeving inzake “buitenlandse agenten” en tevens bevoegd zijn om te beslissen over plaatsingen op de “lijst van buitenlandse agenten”. De wetgeving inzake “buitenlandse agenten” stond centraal in een golf van repressieve wetten tegen onafhankelijke maatschappelijke organisaties, media en andersdenkenden, waarmee hun vrijheid van mening en meningsuiting werd geschonden. Als gevolg daarvan zijn honderden ngo's en personen, veel prominenten van het Russische maatschappelijk middenveld en de politieke tegenstanders van het Kremlin, waaronder Vladimir Kara-Murza, opgenomen in de lijst van buitenlandse agenten, die onder de rechtstreekse verantwoordelijkheid van Sviridenko valt binnen het Ministerie van Justitie van de Russische Federatie. Sviridenko is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 37. Andrei Andreevich ZADACHIN Андрей Андреевич ЗАДАЧИН (Russische spelling) Functie(s): onderzoeker van de belangrijkste onderzoekseenheid van de onderzoekscommissie van de Russische Federatie; majoor Geboortedatum: 22.8.1990 Nationaliteit: Russisch Geslacht: mannelijk Individueel fiscaal nummer: 771577190559 In zijn functie van onderzoeker van de belangrijkste onderzoekseenheid van de onderzoekscommissie van de Russische Federatie heeft Zadachin een politiek gemotiveerde strafrechtelijke aanklacht tegen Vladimir Kara-Murza uitgevaardigd. Zadachin heeft ook de rechter verzocht Kara-Murza in hechtenis te nemen en heeft een getuigenis à charge afgelegd in de rechtbank. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Hij is derhalve verantwoordelijk voor ernstige schendingen van de mensenrechten in de Russische Federatie, waaronder schendingen van de vrijheid van mening en meningsuiting. 5.6.2023 38. Danila Yurievich MIKHEEV Данила Юрьевич МИХЕЕВ (Russische spelling) Functie(s): Directeur van de non-profitorganisatie “Independent expert” Geboortedatum: 1.3.1999 Geboorteplaats: Moskou; Russische Federatie Nationaliteit: Russisch Geslacht: mannelijk Individueel fiscaal nummer: 771577190559 Mikheev treedt op als “getuige-deskundige” voor de Russische regering in politiek gemotiveerde rechtszaken. Hij is opgetreden als deskundige tijdens politiek gemotiveerde rechtszaken tegen Vladimir Kara-Murza. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Door zijn activiteiten is hij derhalve verantwoordelijk voor het ondersteunen van de ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 39. Denis Vladimirovich KOLESNIKOV Денис Владимирович КОЛЕСНИКОВ (Russische spelling) Functie(s): hoofd van het onderzoeksdepartement van de onderzoekscommissie van de Russische Federatie; rang van luitenant-generaal Geboortedatum: 29.6.1976 Nationaliteit: Russisch Geslacht: mannelijk In zijn functie van hoofd van het onderzoeksdepartement van de onderzoekscommissie van de Russische Federatie heeft Kolesnikov de toestemming gegeven om een politiek gemotiveerde strafrechtelijke aanklacht tegen Vladimir Kara-Murza uit te vaardigen. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. In zijn functie is hij derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 40. Diana Igorevna MISHCHENKO (meisjesnaam: GARIPOVA) Диана Игоревнa МИЩЕНКО (Russische spelling) Functie(s): rechter bij de rechtbank van het district Khamovniki in Moskou Geboortedatum: 12.5.1977 Geboorteplaats: Moskou, Russische Federatie Nationaliteit: Russisch Geslacht: vrouwelijk In haar functie als rechter bij de rechtbank van het district Khamovniki in Moskou is Mishchenko betrokken bij de politiek gemotiveerde rechtszaak tegen Vladimir Kara-Murza. Zij heeft een vonnis uitgesproken waarmee de administratieve detentie van Kara-Murza voor 15 dagen werd goedgekeurd. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Zij is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 41. Elena Anatolievna LENSKAYA Елена Анатольевна ЛЕНСКАЯ (Russische spelling) Functie(s): rechter bij de rechtbank van het district Basmaniy in Moskou Geboortedatum: 22.1.1979, Russische Federatie Geboorteplaats: Moskou Nationaliteit: Russisch Geslacht: vrouwelijk Individueel fiscaal nummer: 770905658030 In haar functie als rechter bij de rechtbank van het district Basmaniy in Moskou is Lenskaya betrokken bij de politiek gemotiveerde rechtszaak tegen Vladimir Kara-Murza. Zij heeft het vonnis uitgesproken waarmee de arrestatie van Kara-Murza voor twee maanden werd goedgekeurd. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Zij is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 42. Ilya Pavlovich KOZLOV Илья Павлович КОЗЛОВ (Russische spelling) Functie: rechter bij de rechtbank van de stad Moskou Geboortedatum: 17.10.1973 Geboorteplaats: Moskou, Russische Federatie Nationaliteit: Russisch Geslacht: mannelijk In zijn functie als rechter bij de rechtbank van de stad Moskou is Kozlov betrokken bij de politiek gemotiveerde rechtszaak tegen Vladimir Kara-Murza. Hij heeft het beroepschrift van Kara-Murza tegen zijn administratieve detentie afgewezen. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Hij is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 43. Sergei Gennadievich PODOPRIGOROV Сергей Геннадьевич ПОДОПРИГОРОВ (Russische spelling) Functie: rechter bij de rechtbank van de stad Moskou Geboortedatum: 8.1.1974 Geboorteplaats: Moskou, Russische Federatie Nationaliteit: Russisch Geslacht: mannelijk Adres Shmitovskiy Proyezd, 16c2, Moscow, Russia, 123100 (Moskou, Rusland) Apartment 52 (Шмитовский пр-д, 16с2, Москва, Россия, 123100. Квартира 52) In zijn functie als rechter bij de rechtbank van de stad Moskou is Podoprigorov betrokken bij de politiek gemotiveerde rechtszaak tegen Vladimir Kara-Murza. Hij zat het college van rechters van de rechtbank van de stad Moskou voor dat de activist van de oppositie Kara-Murza op 17 april 2023 tot een straf van 25 jaar in een hoogbeveiligde gevangenis/werkkamp heeft veroordeeld. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. Eerder deed Podoprigorov, als rechter bij de rechtbank van het district Tverskoi in Moskou, twee uitspraken in verband met Sergei Magnitsky, die corruptie en wangedrag door Russische regeringsfunctionarissen aan het licht had gebracht en later werd vervolgd en in een Russische gevangenis overleed. Hij is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023 44. Dmitriy Viktorovich KOMNOV Дмитрий Викторович КОМНОВ (Russische spelling) Functie: luitenant-kolonel, hoofd van het centrum voor voorlopige hechtenis in Moskou SIZO-5 “Vodnik” Geboortedatum: 17.5.1977 Geboorteplaats: oblast Kashira, Moskou, Russische Federatie Nationaliteit: Russisch Geslacht: mannelijk Komnov is een hoge officier van het Russische gevangeniswezen. Hij is hoofd van het centrum voor voorlopige hechtenis in Moskou SIZO-5 “Vodnik”, waar Vladimir Kara-Murza wordt vastgehouden. Kara-Murza is een vooraanstaand activist van de oppositie in Rusland. Vanaf 2022 zijn er op basis van valse beschuldigingen politiek gemotiveerde rechtszaken tegen hem aangespannen, nadat hij het Kremlin ervan had beschuldigd oorlogsmisdrijven te plegen in Oekraïne en hij de Russische agressie publiekelijk had veroordeeld. In april 2023 werd hij veroordeeld tot een straf van 25 jaar in een hoogbeveiligde gevangenis/werkkamp. De rechtszaken tegen hem viseerden zijn activisme en waren een schijnproces in Rusland om kritische stemmen tegen het heersende regime die zich openlijk verzetten tegen de aanvalsoorlog tegen Oekraïne, te smoren. Het Russische regime gebruikt de rechterlijke macht van het land als een wijdverbreid instrument bij talrijke ernstige schendingen van de mensenrechten. Het rechtsstelsel is niet onafhankelijk en wordt gebruikt om de mensenrechten van tegenstanders van het heersende regime op systematische en ernstige wijze te schenden, onder meer hun vrijheid van mening en meningsuiting. De gezondheidstoestand van Kara-Murza is sinds de aanvang van zijn detentie in april 2022 aanzienlijk verslechterd. Komnov is verantwoordelijk voor de vernederende behandeling van Kara-Murza, aangezien Kara-Murza ondanks de ernstige zenuwaandoening waaraan hij als gevolg van twee eerdere vergiftigingen lijdt, in een strafcel is opgesloten. De slechte behandeling van Kara-Murza in het door Komnov beheerde centrum voor voorlopige hechtenis bevestigt het patroon en de vaste praktijk van onmenselijke behandeling van in hechtenis gehouden tegenstanders van het regime. Hij stond aan het hoofd van het centrum voor voorlopige hechtenis “Butyrka” toen ondraaglijke omstandigheden tot de dood van anticorruptie-activist Sergei Magnitsky leidden. Komnov is derhalve verantwoordelijk voor ernstige schendingen van de mensenrechten in Rusland, waaronder schendingen van de vrijheid van mening en meningsuiting. 5.6.2023”",
  "source": "EUR LEX"
}