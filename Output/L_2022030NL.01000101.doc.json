{
  "url": "http://www.w3.org/1999/xhtml\">",
  "content": "L_2022030NL.01000101.xml 11.2.2022 NL Publicatieblad van de Europese Unie L 30/1 UITVOERINGSVERORDENING (EU) 2022/183 VAN DE RAAD van 10 februari 2022 tot uitvoering van artikel 21, lid 5, van Verordening (EU) 2016/44 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/44 van de Raad van 18 januari 2016 betreffende beperkende maatregelen in het licht van de situatie in Libië en tot intrekking van Verordening (EU) nr. 204/2011 ( 1 ) , en met name artikel 21, lid 5, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 januari 2016 Verordening (EU) 2016/44 vastgesteld. (2) Het comité van de Veiligheidsraad van de Verenigde Naties (de “VN-Veiligheidsraad”), ingesteld op grond van Resolutie 1970 (2011) van de VN-Veiligheidsraad, heeft op 28 januari 2022 de vermelding gewijzigd met betrekking tot één persoon die aan beperkende maatregelen onderworpen is. (3) Bijlage II bij Verordening (EU) 2016/44 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) 2016/44 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 februari 2022. Voor de Raad De voorzitter J.-Y. LE DRIAN ( 1 ) PB L 12 van 19.1.2016, blz. 1 . BIJLAGE In bijlage II bij Verordening (EU) 2016/44 wordt vermelding 15 vervangen door: “15. Naam : 1: SAADI 2: QADHAFI 3: n.v.t. 4: n.v.t. Titel: n.v.t. Functie: Bevelhebber van de speciale strijdkrachten Geboortedatum: a) 27 mei 1973 b) 1 januari 1975 Geboorteplaats: Tripoli, Libië Zekere alias: n.v.t. Onzekere alias: n.v.t. Nationaliteit: n.v.t. Paspoort nr.: a) 014797 b) 524521 c) Libië nummer AA862825, afgegeven op 19 mei 2021, afgegeven in Tripoli (verstrijkt op 18 mei 2029) Nationaal identiteitsnr.: n.v.t. Adres: Libië (in hechtenis) Op de lijst geplaatst op: 26 februari 2011 (gewijzigd op 28 januari 2022, 26 maart 2015, 2 april 2012, 14 maart 2012) Overige informatie: op de lijst geplaatst uit hoofde van punt 15 van Resolutie 1970 (reisverbod). Op 17 maart 2011 op de lijst geplaatst uit hoofde van punt 17 van Resolutie 1970 (bevriezing van tegoeden).”",
  "source": "EUR LEX"
}