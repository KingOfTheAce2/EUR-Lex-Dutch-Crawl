{
  "url": "http://www.w3.org/1999/xhtml\">",
  "content": "L_2005026NL.01022101.xml 28.1.2005 NL Publicatieblad van de Europese Unie L 26/221 BESLUIT VAN DE RAAD van 13 december 2004 betreffende de ondertekening en de voorlopige toepassing van een protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2005/41/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 29 september 2003 heeft de Raad de Commissie gemachtigd namens de Gemeenschap en haar lidstaten met de Republiek Kroatië te onderhandelen over een protocol bij de Stabilisatie- en Associatieovereenkomst in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. (2) Deze onderhandelingen zijn met succes afgerond, en onder voorbehoud van de sluiting ervan op een later tijdstip, dient het protocol namens de Europese Gemeenschap te worden ondertekend, (3) Het Protocol dient voorlopig te worden toegepast vanaf de datum van inwerkingtreding van de Stabilisatie- en Associatieovereenkomst, in afwachting van de voltooiing van de voor de sluiting vereiste procedures, BESLUIT: Artikel 1 De voorzitter van de Raad wordt gemachtigd de persoon of personen aan te wijzen die gemachtigd is (zijn) namens de Europese Gemeenschap over te gaan tot ondertekening van het protocol bij de Stabilisatie- en Associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie, in afwachting van de sluiting ervan op een later tijdstip. Artikel 2 In afwachting van de inwerkingtreding van het Protocol, wordt het voorlopig toegepast vanaf de datum van inwerkingtreding van de Stabilisatie- en Associatieovereenkomst. De tekst van het protocol is aan dit besluit gehecht. Gedaan te Brussel, 13 december 2004 Voor de Raad De voorzitter B. R. BOT INFORMATIE BETREFFENDE DE DATUM VAN INWERKINGTREDING VAN DE STABILISATIE- EN ASSOCIATIEOVEREENKOMST TUSSEN DE EUROPESE GEMEENSCHAPPEN EN HUN LIDSTATEN, ENERZIJDS, EN DE REPUBLIEK KROATIË, ANDERZIJDS De Stabilisatie- en Associatieovereenkomst tussen de Europese Gemeenschappen en hun lidstaten, enerzijds, en de Republiek Kroatië, anderzijds ( 1 ) , die op 21 oktober 2001 in Luxemburg is ondertekend, treedt op 1 februari 2004 in werking overeenkomstig artikel 129 van de overeenkomst. ( 1 ) Zie bladzijde 3 van dit Publicatieblad.",
  "source": "EUR LEX"
}