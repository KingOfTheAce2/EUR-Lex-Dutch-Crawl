{
  "url": "http://www.w3.org/1999/xhtml\">",
  "content": "L_2014121NL.01001401.xml 24.4.2014 NL Publicatieblad van de Europese Unie L 121/14 UITVOERINGSVERORDENING (EU) Nr. 407/2014 VAN DE COMMISSIE van 23 april 2014 tot goedkeuring van transfluthrin als bestaande werkzame stof voor gebruik in biociden voor productsoort 18 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) In Verordening (EG) nr. 1451/2007 van de Commissie ( 2 ) is een lijst vastgesteld van werkzame stoffen die met het oog op een mogelijke opneming daarvan in bijlage I, IA of IB bij Richtlijn 98/8/EG van het Europees Parlement en de Raad ( 3 ) dienen te worden beoordeeld. Transfluthrin is in die lijst opgenomen. (2) Transfluthrin is overeenkomstig artikel 11, lid 2, van Richtlijn 98/8/EG beoordeeld voor gebruik in productsoort 18 (insecticiden, acariciden en producten voor de bestrijding van andere geleedpotigen), zoals gedefinieerd in bijlage V bij die richtlijn, die overeenstemt met productsoort 18 zoals gedefinieerd in bijlage V bij Verordening (EU) nr. 528/2012. (3) Nederland is als rapporterende lidstaat aangewezen en heeft het verslag van de bevoegde instantie samen met een aanbeveling overeenkomstig artikel 14, leden 4 en 6, van Verordening (EG) nr. 1451/2007 op 13 juli 2010 bij de Commissie ingediend. (4) Het verslag van de bevoegde instantie is door de lidstaten en de Commissie getoetst. Overeenkomstig artikel 15, lid 4, van Verordening (EG) nr. 1451/2007 zijn de conclusies van de toetsing in een beoordelingsverslag opgenomen dat op 13 maart 2014 door het Permanent Comité voor biociden is besproken. (5) Volgens dat beoordelingsverslag kan van biociden die voor productsoort 18 worden gebruikt en transfluthrin bevatten, worden verwacht dat zij aan de eisen van artikel 5 van Richtlijn 98/8/EG voldoen, op voorwaarde dat aan bepaalde specificaties en voorwaarden voor het gebruik wordt voldaan. (6) Derhalve dient transfluthrin te worden goedgekeurd voor gebruik in biociden van productsoort 18, op voorwaarde dat aan deze specificaties en voorwaarden wordt voldaan. (7) Aangezien de evaluatie niet nanomaterialen betrof, mag de goedkeuring krachtens artikel 4, lid 4, van Verordening (EU) nr. 528/2012 geen betrekking hebben op dergelijke materialen. (8) Er dient een redelijke periode te verstrijken voordat een werkzame stof wordt goedgekeurd, teneinde de betrokken partijen de gelegenheid te geven om zich voor te bereiden om aan de nieuwe eisen te voldoen. (9) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Transfluthrin wordt goedgekeurd als werkzame stof voor gebruik in biociden voor productsoort 18, onder voorbehoud van de naleving van de in de bijlage vastgestelde specificaties en voorwaarden. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 april 2014. Voor de Commissie De voorzitter José Manuel BARROSO ( 1 ) PB L 167 van 27.6.2012, blz. 1 . ( 2 ) Verordening (EG) nr. 1451/2007 van de Commissie van 4 december 2007 betreffende de tweede fase van het in artikel 16, lid 2, van Richtlijn 98/8/EG van het Europees Parlement en de Raad betreffende het op de markt brengen van biociden bedoelde tienjarige werkprogramma ( PB L 325 van 11.12.2007, blz. 3 ). ( 3 ) Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biociden ( PB L 123 van 24.4.1998, blz. 1 ). BIJLAGE Triviale naam IUPAC-benaming Identificatienummers Minimale zuiverheidsgraad van de werkzame stof ( 1 ) Datum van goedkeuring Datum van het verstrijken van de goedkeuring Productsoort Bijzondere voorwaarden ( 2 ) Transfluthrin IUPAC-benaming: 2,3,5,6-tetrafluorobenzyl (1R,3S)-3-(2,2-dichloorvinyl)-2,2-dimethylcyclopropaancarboxylaat of 2,3,5,6-tetrafluorbenzyl (1R)-trans-3-(2,2-dichloorvinyl)-2,2-dimethylcyclopropaancarboxylaat EG-nr.: 405-060-5 CAS-nr.: 118712-89-3 965 g/kg van 1R transconfiguratie 1 november 2015 31 oktober 2025 18 Bij de evaluatie van het product moet bijzondere aandacht worden besteed aan de blootstellingen, de risico's en de doeltreffendheid voor elk gebruik waarvoor toelating werd aangevraagd, maar dat geen voorwerp was van de risicobeoordeling van de werkzame stof op het niveau van de Unie. Aan de toelating wordt de volgende voorwaarde verbonden: In het licht van de risico's voor water, sediment en bodem mag transfluthrin niet worden gebruikt in insecticideverdampers voor gebruik binnenshuis of in insecticidespiralen tenzij in de aanvraag tot toelating van het product wordt aangetoond dat de risico's tot een aanvaardbaar niveau kunnen worden beperkt. ( 1 ) De in deze kolom vermelde zuiverheid was de minimale zuiverheidsgraad van de werkzame stof die voor de overeenkomstig artikel 8 van Verordening (EU) nr. 528/2012 uitgevoerde beoordeling is gebruikt. De werkzame stof in het in de handel gebrachte product kan dezelfde of een andere zuiverheid hebben, voor zover bewezen is dat de werkzame stof technisch gelijkwaardig is aan de beoordeelde werkzame stof. ( 2 ) Met het oog op de toepassing van de gemeenschappelijke beginselen van bijlage VI bij Verordening (EU) nr. 528/2012 zijn de inhoud en de conclusies van de beoordelingsverslagen beschikbaar op de website van de Commissie: http://ec.europa.eu/comm/environment/biocides/index.htm",
  "source": "EUR LEX"
}