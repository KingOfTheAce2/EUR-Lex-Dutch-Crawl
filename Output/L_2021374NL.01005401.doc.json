{
  "url": "http://www.w3.org/1999/xhtml\">",
  "content": "L_2021374NL.01005401.xml 22.10.2021 NL Publicatieblad van de Europese Unie L 374/54 BESLUIT (EU) 2021/1853 VAN DE RAAD van 18 oktober 2021 inzake het namens de Europese Unie in te nemen standpunt in de Associatieraad die is ingesteld bij de Europees-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds, over de geplande vaststelling van een besluit tot verlenging van de geldigheid van de partnerschapsprioriteiten EU-Egypte totdat de Associatieraad nieuwe geactualiseerde partnerschapsprioriteiten heeft vastgesteld DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Europees-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds ( 1 ) (“de overeenkomst”), is op 25 juni 2001 ondertekend en op 1 juni 2004 in werking getreden. (2) Op de Associatieraad van 25 juli 2017, hebben de Europese Unie en Egypte een overeenkomst bereikt over de partnerschapsprioriteiten, zoals bedoeld in de Aanbeveling nr. 1/2017 van de Associatieraad ( 2 ) . (3) Er is wederzijds overeengekomen dat de geldigheid van de partnerschapsprioriteiten EU-Egypte moet worden verlengd, als leidraad voor een verdere consolidatie van het partnerschap, in afwachting van de vaststelling van nieuwe geactualiseerde partnerschapsprioriteiten. (4) Uit hoofde van artikel 76 van de overeenkomst heeft de Associatieraad de bevoegdheid besluiten vast te stellen om de doelstellingen van de associatieovereenkomst te verwezenlijken. (5) De Associatieraad moet via de schriftelijke procedure een aanbeveling doen om de geldigheid van de partnerschapsprioriteiten te verlengen totdat de Associatieraad nieuwe geactualiseerde partnerschapsprioriteiten heeft vastgesteld. (6) Het is passend het standpunt te bepalen dat namens de Unie moet worden ingenomen in de Associatieraad, aangezien de aanbeveling van de Associatieraad rechtsgevolgen zal hebben. (7) Het standpunt van de Unie in de Associatieraad moet daarom zijn gebaseerd op de ontwerpaanbeveling van de Associatieraad, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in de Associatieraad die is ingesteld bij de Europees-mediterrane overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Arabische Republiek Egypte, anderzijds, over de verlenging van de geldigheid van de partnerschapsprioriteiten EU-Egypte totdat de Associatieraad nieuwe geactualiseerde partnerschapsprioriteiten heeft vastgesteld, wordt gebaseerd op de ontwerpaanbeveling van de Associatieraad ( 3 ) . Artikel 2 Dit besluit treedt in werking op de datum waarop het wordt vastgesteld. Gedaan te Luxemburg, 18 oktober 2021. Voor de Raad De voorzitter J. BORRELL FONTELLES ( 1 ) PB L 304 van 30.9.2004, blz. 39 . ( 2 ) Aanbeveling nr. 1/2017 van de Associatieraad EU-Egypte van 25 juli 2017 tot vaststelling van de prioriteiten van het partnerschap EU-Egypte ( PB L 255 van 3.10.2017, blz. 26 ). ( 3 ) Zie document ST 12260/21 op http://register.consilium.europa.eu.",
  "source": "EUR LEX"
}