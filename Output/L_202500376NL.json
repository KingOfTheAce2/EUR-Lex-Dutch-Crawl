{
  "url": "http://www.w3.org/1999/xhtml\">",
  "content": "L_202500376NL.000101.fmx.xml Publicatieblad van de Europese Unie NL L-serie 2025/376 25.2.2025 UITVOERINGSVERORDENING (EU) 2025/376 VAN DE RAAD van 24 februari 2025 tot uitvoering van Verordening (EU) 2023/2147 betreffende beperkende maatregelen in het licht van activiteiten die de stabiliteit en de politieke transitie van Sudan ondermijnen DE RAAD VAN DE EUROPESE UNIE, Gezien het Verdrag betreffende de Europese Unie, Gezien Verordening (EU) 2023/2147 van de Raad van 9 oktober 2023 betreffende beperkende maatregelen in het licht van activiteiten die de stabiliteit en de politieke transitie van Sudan ondermijnen ( 1 ) , en met name artikel 13, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 9 oktober 2023 heeft de Raad Verordening (EU) 2023/2147 vastgesteld. (2) Op 8 november 2024 heeft het op grond van Resolutie 1591 (2005) van de Veiligheidsraad van de Verenigde Naties (de “VN-Veiligheidsraad”) opgerichte comité van de VN-Veiligheidsraad twee personen toegevoegd aan de lijst van personen en entiteiten die aan beperkende maatregelen onderworpen zijn. (3) De vermeldingen voor de twee personen die in november 2024 door het op grond van Resolutie 1591 (2005) van de VN-Veiligheidsraad opgerichte comité van de VN-Veiligheidsraad op de lijst zijn geplaatst, moeten worden geschrapt van de lijst van natuurlijke personen en rechtspersonen, entiteiten en lichamen in bijlage I bij Verordening (EU) 2023/2147. (4) Bijlage I bij Verordening (EU) 2023/2147 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2023/2147 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2025. Voor de Raad De voorzitter K. KALLAS ( 1 ) Verordening (EU) 2023/2147 van de Raad van 9 oktober 2023 betreffende beperkende maatregelen in het licht van activiteiten die de stabiliteit en de politieke transitie van Sudan ondermijnen ( PB L, 2023/2147, 11.10.2023, ELI: http://data.europa.eu/eli/reg/2023/2147/oj ). BIJLAGE In bijlage I bij Verordening (EU) 2023/2147 worden in rubriek A “Natuurlijke personen” de volgende twee vermeldingen geschrapt: 4. Abdulrahman JUMA BARAKALLAH; 10. Osman Mohamed HAMID. ELI: http://data.europa.eu/eli/reg_impl/2025/376/oj ISSN 1977-0758 (electronic edition)",
  "source": "EUR LEX"
}