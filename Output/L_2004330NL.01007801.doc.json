{
  "url": "http://www.w3.org/1999/xhtml\">",
  "content": "L_2004330NL.01007801.xml 4.11.2004 NL Publicatieblad van de Europese Unie L 330/78 BESLUIT VAN HET EUROPEES PARLEMENT van 21 april 2004 over het verlenen van kwijting voor de uitvoering van de algemene begroting van de Europese Gemeenschappen voor het begrotingsjaar 2002 (Commissie) (2004/719/EG) HET EUROPEES PARLEMENT, Gezien de definitieve jaarrekening van de Europese Gemeenschappen — Begrotingsjaar 2002 — Deel I — Geconsolideerde verslagen over de uitvoering van de begroting en geconsolideerde financiële staten ( 1 ) (SEC(2003) 1104 - C5-0564/2003, SEC(2003) 1105 - C5-0565/2003), Gezien het jaarverslag van de Rekenkamer over het begrotingsjaar 2002, vergezeld van de antwoorden van de gecontroleerde instellingen ( 2 ) (C5-0583/2003), alsmede de speciale verslagen van de Rekenkamer, Gezien de betrouwbaarheidsverklaring van de rekeningen alsmede de wettigheid en regelmatigheid van de onderliggende verrichtingen, afgegeven door de Rekenkamer overeenkomstig artikel 248 van het Verdrag tot oprichting van de Europese Gemeenschap ( 3 ) (C5-0583/2003), Gezien de aanbeveling van de Raad van 9 maart 2004 (C5-0145/2004), Gelet op het Verdrag tot oprichting van de Europese Gemeenschap, inzonderheid op de artikelen 274, 275 en 276, en het Verdrag tot oprichting van de Europese Gemeenschap voor Atoomenergie, inzonderheid op de artikelen 179 bis en 180 ter, Gelet op Beschikking 2003/76/EG van de Raad van 1 februari 2003 tot vaststelling van de bepalingen die nodig zijn voor de uitvoering van het aan het Verdrag tot oprichting van de Europese Gemeenschap gehechte protocol betreffende de financiële gevolgen van de beëindiging van het Verdrag tot oprichting van de Europese Gemeenschap voor Kolen en Staal (EGKS-Verdrag) en betreffende het Fonds voor onderzoek inzake kolen en staal ( 4 ) , inzonderheid op artikel 3, Gelet op punt 3 van bijlage 1 van Besluit 2002/234/EGKS van de vertegenwoordigers van de regeringen der lidstaten, in het kader van de Raad bijeen, van 27 februari 2002 betreffende de financiële gevolgen van de beëindiging van het EGKS-Verdrag en betreffende het Fonds voor onderzoek inzake kolen en staal ( 5 ) , Gelet op het Financieel Reglement van 21 december 1977, inzonderheid op artikel 89, en het Financieel Reglement van 25 juni 2002 ( 6 ) , inzonderheid op de artikelen 145 t/m 147, Gelet op artikel 93 en bijlage V van zijn Reglement, Gezien het verslag van de Commissie begrotingscontrole en de adviezen van de overige betrokken commissies (A5-0200/2004), A. Overwegende dat, overeenkomstig artikel 274 van het Verdrag tot oprichting van de Europese Gemeenschap, de Commissie de begroting uitvoert onder eigen verantwoordelijkheid en overeenkomstig het beginsel van goed financieel beheer, 1. Verleent de Commissie kwijting voor de uitvoering van de algemene begroting van de Europese Gemeenschappen voor het begrotingsjaar 2002; 2. Formuleert zijn opmerkingen in bijgaande resolutie; 3. Verzoekt zijn voorzitter dit besluit en de resolutie die daarvan een integrerend deel uitmaakt, te doen toekomen aan de Raad, de Commissie, het Hof van Justitie, de Rekenkamer en de Europese Investeringsbank en te zorgen voor de publicatie ervan in het Publicatieblad van de Europese Unie (reeks L). De secretaris-generaal Julian PRIESTLEY De voorzitter Pat COX ( 1 ) PB C 316 van 29.12.2003, blz. 1 . ( 2 ) PB C 286 van 28.11.2003, blz. 1 . ( 3 ) PB C 286 van 28.11.2003, blz. 12 . ( 4 ) PB L 29 van 5.2.2003, blz. 22 . ( 5 ) PB L 79 van 22.3.2002, blz. 42 . ( 6 ) PB L 248 van 16.9.2002, blz. 1 .",
  "source": "EUR LEX"
}