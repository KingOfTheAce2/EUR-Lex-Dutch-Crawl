{
  "url": "http://www.w3.org/1999/xhtml\">",
  "content": "L_2020430NL.01001401.xml 18.12.2020 NL Publicatieblad van de Europese Unie L 430/14 BESLUIT (EU) 2020/2136 VAN DE RAAD van 14 december 2020 tot vaststelling van het standpunt van de Raad over het tweede ontwerp van algemene begroting van de Europese Unie voor het begrotingsjaar 2021 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, lid 3, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Overwegende hetgeen volgt: (1) De Commissie heeft op 10 december 2020 een voorstel houdende het tweede ontwerp van algemene begroting van de Europese Unie voor het begrotingsjaar 2021 ( 1 ) ingediend. (2) De Raad heeft het voorstel van de Commissie besproken met het doel een standpunt vast te stellen dat, ten aanzien van de ontvangsten, in overeenstemming is met Besluit 2014/335/EU, Euratom van de Raad van 26 mei 2014 betreffende het stelsel van eigen middelen van de Europese Unie ( 2 ) , en, ten aanzien van de uitgaven, in overeenstemming is met de inhoud van het op 10 november 2020 bereikte beginselakkoord over het meerjarig financieel kader 2021-2027. (3) Aangezien het standpunt van de Raad ten aanzien van het tweede ontwerp van algemene begroting van de Europese Unie voor het begrotingsjaar 2021 zo spoedig mogelijk moet worden vastgesteld opdat de begroting definitief kan worden aangenomen vóór het begin van het begrotingsjaar 2021 en aldus de continuïteit van het optreden van de Unie wordt gewaarborgd, is het gerechtvaardigd de in artikel 4 van Protocol nr. 1 vastgestelde periode van acht weken voor de mededeling aan de nationale parlementen, overeenkomstig artikel 3, lid 3, van het reglement van orde van de Raad in te korten, HEEFT HET VOLGENDE BESLUIT VASTGESTELD: Enig artikel Het standpunt van de Raad ten aanzien van het tweede ontwerp van algemene begroting van de Europese Unie voor het begrotingsjaar 2021 is op 14 december 2020 door de Raad vastgesteld. De volledige tekst kan worden geraadpleegd op of gedownload van de website van de Raad: http://www.consilium.europa.eu/ Gedaan te Brussel, 14 december 2020. Voor de Raad De voorzitter M. ROTH ( 1 ) Document COM(2020) 839 final. ( 2 ) PB L 168 van 7.6.2014, blz. 39 .",
  "source": "EUR LEX"
}