{
  "url": "http://www.w3.org/1999/xhtml\"><!--",
  "content": "L_2013201NL.01000801.xml 26.7.2013 NL Publicatieblad van de Europese Unie L 201/8 VERORDENING (EU) Nr. 713/2013 VAN DE RAAD van 23 juli 2013 tot vaststelling van de vangstmogelijkheden voor ansjovis in de Golf van Biskaje voor het visseizoen 2013/2014 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Het is aan de Raad om de totaal toegestane vangsten (total allowable catches - TAC) per visserijtak of groep van visserijtakken vast te stellen. Vangstmogelijkheden moeten zo over de lidstaten worden verdeeld dat elke lidstaat een relatieve stabiliteit van de visserijactiviteiten voor elk bestand of elke groep van bestanden geniet en dat hierbij de doelstellingen van het gemeenschappelijk visserijbeleid in acht worden genomen die zijn vastgesteld bij Verordening (EG) nr. 2371/2002 van de Raad ( 1 ) . (2) Met het oog op een adequaat bestandsbeheer en op vereenvoudiging is het dienstig de TAC en de quota van de lidstaten voor het ansjovisbestand in de Golf van Biskaje (ICES-deelgebied VIII) vast te stellen voor een jaarlijks beheersseizoen dat loopt van 1 juli tot en met 30 juni van het daaropvolgende jaar, en niet voor een beheersperiode die overeenkomt met een kalenderjaar. Wat evenwel de voorwaarden voor het gebruik van de quota betreft, moeten de algemene bepalingen van Verordening (EU) nr. 39/2013 van de Raad ( 2 ) van toepassing blijven. (3) De TAC voor ansjovis in de Golf van Biskaje voor het visseizoen 2013/2014 dient te worden vastgesteld op basis van de beschikbare wetenschappelijke adviezen en met inachtneming van de biologische en sociaaleconomische aspecten, waarbij een eerlijke behandeling van de visserijsectoren moet worden gegarandeerd. (4) Met het oog op een meerjarenbeheer van het ansjovisbestand in de Golf van Biskaje heeft de Commissie op 29 juli 2009 een voorstel voorgelegd voor een verordening tot vaststelling van een langetermijnplan voor het ansjovisbestand in de Golf van Biskaje en de daarop vissende visserijtakken. Aangezien de effectbeoordeling waarop het voorstel is gebaseerd, de meest recente beoordeling is van het effect van de beheersbesluiten voor het bestand, is het dienstig dienovereenkomstig een TAC voor ansjovis in de Golf van Biskaje vast te stellen. Het Wetenschappelijk, Technisch en Economisch Comité voor de visserij (WTECV) raamt de biomassa van het paaibestand in zijn advies van juli 2013 op ca. 56 055 ton. In het licht van de meest recente beoordeling van het effect van de beheersbesluiten voor het bestand, moet de TAC voor het visseizoen dat loopt van 1 juli 2013 tot en met 30 juni 2014, op 17 100 ton worden vastgesteld. (5) Overeenkomstig artikel 2 van Verordening (EG) nr. 847/96 van de Raad ( 3 ) moet worden bepaald in hoeverre de in die verordening vastgestelde maatregelen gelden voor het ansjovisbestand in de Golf van Biskaje. (6) Met het oog op het begin van het visseizoen 2013/2014 en de jaarlijkse rapportage van de vangsten dient deze verordening zodra mogelijk na de bekendmaking ervan in werking te treden en met ingang van 1 juli 2013 van toepassing te zijn, HEEFT DE VOLGENDE VERORDENING VASTGESTELD: Artikel 1 Vangstmogelijkheden voor ansjovis in de Golf van Biskaje 1.   Voor het ansjovisbestand in ICES-deelgebied VIII, als omschreven in Verordening (EG) nr. 218/2009 van het Europees Parlement en de Raad ( 4 ) , gelden voor het visseizoen dat van 1 juli 2013 tot en met 30 juni 2014 loopt, de volgende TAC en de volgende verdeling daarvan over de lidstaten (in ton levend gewicht): Soort : Ansjovis Engraulis encrasicolus ICES-gebied : VIII (ANE/08.) Spanje 15 390 Analytische TAC Frankrijk 1 710 EU 17 100 TAC 17 100 2.   De in de artikelen 8 en 10 van Verordening (EU) nr. 39/2013 vastgestelde voorwaarden zijn van toepassing op de in lid 1 opgenomen verdeling van de vangstmogelijkheden en het gebruik ervan. 3.   Voor de toepassing van Verordening (EG) nr. 847/96 wordt het in lid 1 vermelde bestand beschouwd als een bestand waarop een analytische TAC van toepassing is. Artikel 3, leden 2 en 3, en artikel 4 van die verordening zijn van toepassing. Artikel 2 Gegevensverstrekking Wanneer de lidstaten overeenkomstig de artikelen 33 en 34 van Verordening (EG) nr. 1224/2009 van de Raad ( 5 ) gegevens met betrekking tot de aanlanding van hoeveelheden in ICES-deelgebied VIII gevangen ansjovis aan de Commissie doen toekomen, gebruiken zij daarvoor de bestandscode \"ANE/08\". Artikel 3 Inwerkingtreding Deze verordening treedt in werking op de dag na de bekendmaking ervan in het Publicatieblad van de Europese Unie . Zij is van toepassing met ingang van 1 juli 2013. Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 23 juli 2013. Voor de Raad De voorzitter L. LINKEVIČIUS ( 1 ) Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( PB L 358 van 31.12.2002, blz. 59 ). ( 2 ) Verordening (EU) nr. 39/2013 van de Raad van 21 januari 2013 tot vaststelling, voor 2013, van de vangstmogelijkheden voor EU-vaartuigen voor sommige visbestanden en groepen visbestanden waarvoor geen internationale onderhandelingen worden gevoerd of geen internationale overeenkomsten gelden ( PB L 23 van 25.1.2013, blz. 1 ). ( 3 ) Verordening (EG) nr. 847/96 van de Raad van 6 mei 1996 tot invoering van aanvullende voorwaarden voor het meerjarenbeheer van de TAC's en quota ( PB L 115 van 9.5.1996, blz. 3 ). ( 4 ) Verordening (EG) nr. 218/2009 van het Europees Parlement en de Raad van 11 maart 2009 inzake de verstrekking van statistieken van de nominale vangsten van lidstaten die in het noordoostelijke gedeelte van de Atlantische Oceaan vissen ( PB L 87 van 31.3.2009, blz. 70 ). ( 5 ) Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen, tot wijziging van de Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van de Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( PB L 343 van 22.12.2009, blz. 1 ).",
  "source": "EUR LEX"
}