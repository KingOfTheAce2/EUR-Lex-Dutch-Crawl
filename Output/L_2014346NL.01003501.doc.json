{
  "url": "http://www.w3.org/1999/xhtml\">",
  "content": "L_2014346NL.01003501.xml 2.12.2014 NL Publicatieblad van de Europese Unie L 346/35 BESLUIT 2014/861/GBVB VAN DE RAAD van 1 december 2014 tot wijziging van Besluit 2012/699/GBVB betreffende de ondersteuning door de Unie van de activiteiten van de voorbereidende commissie van de Verdragsorganisatie voor een alomvattend verbod op kernproeven ter versterking van haar toezichts- en verificatiecapaciteit en in het kader van de uitvoering van de strategie van de Unie tegen de verspreiding van massavernietigingswapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 13 november 2012 heeft de Raad Besluit 2012/699/GBVB ( 1 ) vastgesteld. (2) De totale duur van de uitvoering van de in artikel 1, lid 2, van Besluit 2012/699/GBVB bedoelde projecten wordt in het besluit geschat op 24 maanden te rekenen vanaf de datum waarop de in artikel 3, lid 3, bedoelde financieringsovereenkomst wordt gesloten. (3) Op 18 juni 2014 heeft het voorlopige technisch secretariaat van de voorbereidende commissie van de Verdragsorganisatie voor een alomvattend verbod op kernproeven (Comprehensive Nuclear-Test-Ban Treaty Organisation — CTBTO) de Unie verzocht om, de in artikel 5 van Besluit 2012/699/GBVB voorziene duur met twaalf maanden te willen verlengen teneinde het resterende deel van de projecten dat op het einde van die periode niet is uitgevoerd, te kunnen uitvoeren. (4) De uitvoering van het resterende deel van de projecten bedoeld in de punten 2.1. (Technische ondersteuning en capaciteitsopbouw), 2.2 (Capaciteit ontwikkelen voor toekomstige generaties CTBT-deskundigen — het initiatief voor capaciteitsontwikkeling (CDI)), 2.3. (Het atmosferisch transportmodel (ATM) verbeteren), 2.4. (Kenmerking en mitigatie van radioactief xenon (edelgas)) en 2.6. (Ondersteuning van gecertificeerde bijstations voor seismische metingen van het Internationaal Toezichtsysteem (IMS)) van de bijlage bij Besluit 2012/699/GBVB, welke expliciet in het verzoek van de CTBTO van 18 juni 2014 worden vermeld, zou geen gevolgen hebben voor de financiële middelen. (5) Besluit 2012/699/GBVB dient derhalve te worden gewijzigd teneinde door een gepaste verlenging van de duur ervan de volledige uitvoering van de in het besluit vermelde projecten mogelijk te maken, HEEFT HET VOLGENDE BESLUIT VASTGESTELD: Artikel 1 Besluit 2012/699/GBVB wordt als volgt gewijzigd: 1) In artikel 5 wordt lid 2 vervangen door: „Het verstrijkt 36 maanden na de sluiting van de in artikel 3, lid 3, bedoelde financieringsovereenkomst.” . 2) In de bijlage wordt de alinea onder punt 3 vervangen door: „De totale geschatte duur van de uitvoering van de projecten is 36 maanden.” . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 1 december 2014. Voor de Raad De voorzitter B. LORENZIN ( 1 ) Besluit 2012/699/GBVB van 13 november 2012 betreffende de ondersteuning door de Unie van de activiteiten van de voorbereidende commissie van de Verdragsorganisatie voor een alomvattend verbod op kernproeven (CTBTO) ter versterking van haar toezichts- en verificatiecapaciteit en in het kader van de uitvoering van de strategie van de Unie tegen de verspreiding van massavernietigingswapens ( PB L 314 van 14.11.2012, blz. 27 ).",
  "source": "EUR LEX"
}