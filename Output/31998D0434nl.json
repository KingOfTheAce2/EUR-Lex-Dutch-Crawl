{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0434:NL:HTML\">",
  "content": "EUR-Lex - 31998D0434 - NL Avis juridique important | 31998D0434 98/434/EG: Besluit van de Raad van 18 juni 1998 betreffende de overeenkomst tussen de Europese Gemeenschap, het Europees Ruimteagentschap en de Europese Organisatie voor de veiligheid van de luchtvaart inzake een Europese bijdrage tot de ontwikkeling van een wereldwijd satellietnavigatiesysteem (GNSS) Publicatieblad Nr. L 194 van 10/07/1998 blz. 0015 - 0015 BESLUIT VAN DE RAAD van 18 juni 1998 betreffende de overeenkomst tussen de Europese Gemeenschap, het Europees Ruimteagentschap en de Europese Organisatie voor de veiligheid van de luchtvaart inzake een Europese bijdrage tot de ontwikkeling van een wereldwijd satellietnavigatiesysteem (GNSS) (98/434/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 75, lid 1, 84, lid 2 en 130 M, juncto artikel 228, lid 2, eerste zin, lid 3, eerste alinea, en lid 4, Gezien het voorstel van de Commissie (1), Gezien het advies van het Europees Parlement (2), Overwegende dat de Gemeenschap in het kader van haar bevoegdheden kan bijdragen aan de totstandbrenging van een wereldwijd satellietnavigatiesysteem; Overwegende dat de overeenkomst tussen de Europese Gemeenschap, het Europees Ruimteagentschap en de Europese Organisatie voor de veiligheid van de luchtvaart betreffende een Europese bijdrage tot de ontwikkeling van een wereldwijd satellietnavigatiesysteem (GNSS) dient te worden goedgekeurd, BESLUIT: Artikel 1 De overeenkomst tussen de Europese Gemeenschap, het Europees Ruimteagentschap en de Europese Organisatie voor de veiligheid van de luchtvaart inzake een Europese bijdrage tot de ontwikkeling van een wereldwijd satellietnavigatiesysteem wordt namens de Gemeenschap goedgekeurd. De tekst van de overeenkomst en van de technische bijlagen is aan dit besluit gehecht. Artikel 2 1. De Gemeenschap wordt in het in artikel 5 van de overeenkomst bedoelde comité vertegenwoordigd door de Commissie. 2. Met betrekking tot aangelegenheden die onder artikel 5, lid 4, van de overeenkomst vallen, wordt het standpunt van de Gemeenschap vastgesteld door de Raad op voorstel van de Commissie; met betrekking tot aangelegenheden die onder artikel 5, leden 1, 2 en 3, vallen, wordt het standpunt vastgesteld door de Commissie na raadpleging van een comité van vertegenwoordigers van de lidstaten. 3. De Commissie wordt gemachtigd namens de Gemeenschap de in artikel 5, lid 4, van de overeenkomst bedoelde wijzigingen goed te keuren. Artikel 3 De voorzitter van de Raad wordt gemachtigd de personen aan te wijzen die bevoegd is de overeenkomst namens de Gemeenschap te ondertekenen. Gedaan te Luxemburg, 18 juni 1998. Voor de Raad De Voorzitter G. STRANG (1) PB C 337 van 7. 11. 1997, blz. 37. (2) PB C 138 van 4. 5. 1998.",
  "source": "EUR LEX"
}