{
  "url": "http://www.w3.org/1999/xhtml\"><!--",
  "content": "L_2021100NL.01001501.xml 23.3.2021 NL Publicatieblad van de Europese Unie L 100/15 UITVOERINGSBESLUIT (EU) 2021/488 VAN DE COMMISSIE van 22 maart 2021 tot wijziging van de Uitvoeringsbesluiten (EU) 2020/174 en (EU) 2020/1167 wat betreft het gebruik van de goedgekeurde innoverende technologieën in bepaalde personenauto’s en in lichte bedrijfsvoertuigen die op vloeibaar petroleumgas, gecomprimeerd aardgas en E85 kunnen rijden (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/631 van het Europees Parlement en de Raad van 17 april 2019 tot vaststelling van CO 2 -emissienormen voor nieuwe personenauto’s en nieuwe lichte bedrijfsvoertuigen, en tot intrekking van Verordeningen (EG) nr. 443/2009 en (EU) nr. 510/2011 ( 1 ) , en met name artikel 11, lid 4, Overwegende hetgeen volgt: (1) Op 9 juli 2020 hebben de fabrikanten Škoda Auto a.s, Ford-Werke GmbH, Groupe Renault, FCA Italy S.p.A, SEAT SA, Volkswagen AG, Automobiles Citroen, Automobiles Peugeot, PSA Automobiles SA en OPEL Automobile GmbH gezamenlijk een verzoek overeenkomstig artikel 12 bis van Uitvoeringsverordening (EU) nr. 725/2011 van de Commissie ( 2 ) en Uitvoeringsverordening (EU) nr. 427/2014 van de Commissie ( 3 ) ingediend om Uitvoeringsbesluit (EU) 2020/174 van de Commissie ( 4 ) te wijzigen zodat efficiënte alternatoren van 12 V die in het kader van dat uitvoeringsbesluit als innoverende technologie zijn goedgekeurd, ook kunnen worden gebruikt in door een verbrandingsmotor aangedreven personenauto’s en lichte bedrijfsvoertuigen die op vloeibaar petroleumgas (lpg), gecomprimeerd aardgas (cng) en E85 kunnen rijden. (2) Op 11 december 2020 hebben de fabrikanten Ford-Werke GmbH, Honda Motor Europe Ltd en Renault SA gezamenlijk een verzoek overeenkomstig artikel 12 bis van Uitvoeringsverordening (EU) nr. 725/2011 en Uitvoeringsverordening (EU) nr. 427/2014 ingediend om Uitvoeringsbesluit (EU) 2020/1167 van de Commissie ( 5 ) te wijzigen zodat efficiënte motor-generatoren van 48 V met 48 V/12 V-gelijkstroomomzetter die in het kader van dat uitvoeringsbesluit als innoverende technologie zijn goedgekeurd, ook kunnen worden gebruikt in door een verbrandingsmotor aangedreven en bepaalde hybride elektrische personenauto’s en lichte bedrijfsvoertuigen die op lpg, cng en E85 kunnen rijden. (3) De Commissie heeft beide verzoeken beoordeeld overeenkomstig artikel 11 van Verordening (EU) 2019/631, Uitvoeringsverordening (EU) nr. 725/2011, Uitvoeringsverordening (EU) nr. 427/2014 en de “Technical Guidelines for the preparation of applications for the approval of innovative technologies pursuant to Regulation (EC) No 443/2009 and Regulation (EU) No 510/2011” (herziene versie van juli 2018) ( 6 ) . (4) Aangezien in beide verzoeken wordt gevraagd om verduidelijking van het gebruik van de innovatieve technologieën in voertuigen die op lpg, cng en E85 kunnen rijden, is het passend die verzoeken in één uitvoeringsbesluit te behandelen. (5) Wat beide verzoeken betreft, moet worden verduidelijkt dat de CO 2 -besparingen als gevolg van de innoverende technologieën ook kunnen worden bepaald wanneer zij in lpg-, cng- en E85-voertuigen zijn gemonteerd. Onder voorbehoud van de toevoeging van bepaalde brandstofspecifieke factoren worden de methoden voor het bepalen van de CO 2 -besparingen zoals uiteengezet in Uitvoeringsbesluiten (EU) 2020/174 en (EU) 2020/1167 passend geacht voor het bepalen van de CO 2 -besparingen als gevolg van het gebruik van de respectieve innoverende technologieën voor voertuigen die op die brandstoffen rijden. (6) Gezien de beperkte beschikbaarheid van E85 op de markt van de Unie als geheel is het echter niet passend om voor de testmethoden deze brandstof te onderscheiden van benzine om de CO 2 -besparingen te bepalen. (7) De Uitvoeringsbesluiten (EU) 2020/174 en (EU) 2020/1167 moeten daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijziging van Uitvoeringsbesluit (EU) 2020/174 Uitvoeringsbesluit (EU) 2020/174 wordt als volgt gewijzigd: 1) Artikel 1 wordt als volgt gewijzigd: a) punt a) wordt vervangen door: “a) de technologie is gemonteerd in door een verbrandingsmotor aangedreven personenauto’s (M 1 ) en lichte bedrijfsvoertuigen (N 1 ) die op benzine, diesel, vloeibaar petroleumgas (lpg), gecomprimeerd aardgas (cng) of E85 of op een combinatie van deze brandstoffen kunnen rijden;”; b) punt c) wordt als volgt gewijzigd: i) de punten i) en ii) worden vervangen door: “i) 73,8 % voor andere benzine- of E85-voertuigen dan die met turbomotor, ii) 73,4 % voor benzine- of E85-voertuigen met turbomotor,”; ii) de volgende punten iv) tot en met vii) worden toegevoegd: “iv) 74,6 % voor andere lpg-voertuigen dan die met turbomotor, v) 74,1 % voor lpg-voertuigen met turbomotor, vi) 76,3 % voor andere cng-voertuigen dan die met turbomotor, vii) 75,7 % voor cng-voertuigen met turbomotor.”. 2) In artikel 3 wordt het volgende lid 3 bis ingevoegd: “3 bis.   Indien de innoverende technologie in een bifuelvoertuig of flexfuelvoertuig wordt gemonteerd, registreert de typegoedkeuringsinstantie de gecertificeerde CO 2 -besparingen als volgt: a) voor een bifuelvoertuig op benzine en gasvormige brandstoffen wordt de CO 2 -besparingswaarde voor lpg of cng geregistreerd; b) voor een flexfuelvoertuig op benzine en E85 wordt de CO 2 -besparingswaarde voor benzine geregistreerd.”. 3) De bijlage wordt gewijzigd overeenkomstig bijlage I bij dit besluit. Artikel 2 Wijziging van Uitvoeringsbesluit (EU) 2020/1167 Uitvoeringsbesluit (EU) 2020/1167 wordt als volgt gewijzigd: 1) Artikel 1 wordt als volgt gewijzigd: a) punt a) wordt vervangen door: “a) ze wordt gemonteerd in personenauto’s (M 1 ) of lichte bedrijfsvoertuigen (N 1 ) met de volgende kenmerken: i) door een verbrandingsmotor aangedreven voertuigen (voertuigen met conventionele ICE-aandrijving) die op benzine, diesel, vloeibaar petroleumgas (lpg), gecomprimeerd aardgas (cng) of E85 of op een combinatie van deze brandstoffen kunnen rijden; ii) niet-extern oplaadbare hybride elektrische voertuigen die op de in punt i) bedoelde brandstoffen kunnen rijden en waarvoor overeenkomstig bijlage XXI, subbijlage 8, aanhangsel 2, punt 1.1.4, bij Verordening (EU) 2017/1151 de ongecorrigeerde gemeten waarden voor brandstofverbruik en CO 2 -emissie mogen worden gebruikt;”; b) punt b) wordt als volgt gewijzigd: i) de punten en iworden vervangen door: “i) 73,8 % voor andere benzine- of E85-voertuigen dan die met turbomotor, ii) 73,4 % voor benzine- of E85-voertuigen met turbomotor,”; ii) de volgende punten iv) tot en met vii) worden toegevoegd: “iv) 74,6 % voor andere lpg-voertuigen dan die met turbomotor, v) 74,1 % voor lpg-voertuigen met turbomotor, vi) 76,3 % voor andere cng-voertuigen dan die met turbomotor, vii) 75,7 % voor cng-voertuigen met turbomotor.”. 2) In artikel 3 wordt het volgende lid 3 bis ingevoegd: “3 bis.   Indien de innoverende technologie in een bifuelvoertuig of flexfuelvoertuig wordt gemonteerd, registreert de typegoedkeuringsinstantie de gecertificeerde CO 2 -besparingen als volgt: a) voor een bifuelvoertuig op benzine en gasvormige brandstoffen wordt de CO 2 -besparingswaarde voor lpg of cng geregistreerd; b) voor een flexfuelvoertuig op benzine en E85 wordt de CO 2 -besparingswaarde voor benzine geregistreerd.”. 3) De bijlage wordt gewijzigd overeenkomstig bijlage II bij dit besluit. Artikel 3 Inwerkingtreding Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 22 maart 2021. Voor de Commissie De voorzitter Ursula VON DER LEYEN ( 1 ) PB L 111 van 25.4.2019, blz. 13 . ( 2 ) Uitvoeringsverordening (EU) nr. 725/2011 van de Commissie van 25 juli 2011 tot vaststelling van een procedure voor de goedkeuring en certificering van innoverende technologieën ter beperking van de CO 2 -emissies van personenauto’s uit hoofde van Verordening (EG) nr. 443/2009 van het Europees Parlement en de Raad ( PB L 194 van 26.7.2011, blz. 19 ). ( 3 ) Uitvoeringsverordening (EU) nr. 427/2014 van de Commissie van 25 april 2014 tot vaststelling van een procedure voor de goedkeuring en certificering van innoverende technologieën ter beperking van de CO 2 -emissies van lichte bedrijfsvoertuigen uit hoofde van Verordening (EU) nr. 510/2011 van het Europees Parlement en de Raad ( PB L 125 van 26.4.2014, blz. 57 ). ( 4 ) Uitvoeringsbesluit (EU) 2020/174 van de Commissie van 6 februari 2020 betreffende de goedkeuring van de in efficiënte alternatoren van 12 V gebruikte technologie voor bepaalde personenauto’s en lichte bedrijfsvoertuigen als innoverende technologie uit hoofde van Verordening (EU) 2019/631 van het Europees Parlement en de Raad ( PB L 35 van 7.2.2020, blz. 13 ). ( 5 ) Uitvoeringsbesluit (EU) 2020/1167 van de Commissie van 6 augustus 2020 betreffende de goedkeuring van de in een efficiënte motorgenerator van 48 V met 48V/12V-gelijkstroomomzetter gebruikte technologie voor door een conventionele verbrandingsmotor aangedreven en bepaalde hybride elektrische personenauto’s en lichte bedrijfsvoertuigen als innoverende technologie uit hoofde van Verordening (EU) 2019/631 van het Europees Parlement en de Raad ( PB L 258 van 7.8.2020, blz. 15 ). ( 6 ) https://circabc.europa.eu/sd/a/a19b42c8-8e87-4b24-a78b-9b70760f82a9/July%202018%20Technical%20Guidelines.pdf BIJLAGE I De bijlage bij Uitvoeringsbesluit (EU) 2020/174 wordt als volgt gewijzigd: 1) Punt 6 wordt als volgt gewijzigd: a) tabel 2 wordt vervangen door: “Tabel 2 Verbruik van effectief vermogen Motortype Verbruik van effectief vermogen (V Pe ) [l/kWh] Benzine/E85 0,264 Benzine/E85 turbo 0,280 Diesel 0,220 Lpg 0,342 Lpg turbo 0,363 Verbruik van effectief vermogen (V Pe ) [m 3 /kWh] Cng (G20) 0,259 Cng (G20) turbo 0,275”; b) tabel 3 wordt vervangen door: “Tabel 3 Omrekeningsfactor voor brandstof (CF) Brandstoftype Omrekeningsfactor (CF) [g CO 2 /l] Benzine/E85 2 330 Diesel 2 640 Lpg 1 629 Omrekeningsfactor (CF) [g CO 2 /m 3 ] Cng (G20) 1 795 ”. 2) Punt 8 wordt als volgt gewijzigd: tabel 4 wordt vervangen door: “Tabel 4 CO 2 -correctiecoëfficiënt vanwege de extra massa Benzine/E85 (ΔCO 2mP ) [g CO 2 /km] 0,0277•Δm Diesel (ΔCO 2mD ) [g CO 2 /km] 0,0383•Δm Lpg (ΔCO 2mLPG ) [g CO 2 /km] 0,0251•Δm Cng (ΔCO2 mCNG(G20) ) [g CO 2 /km] 0,0209•Δm”. BIJLAGE II De bijlage bij Uitvoeringsbesluit (EU) 2020/1167 wordt als volgt gewijzigd: 1) In punt 3.2 worden de tabellen 2 en 3 vervangen door: “Tabel 2 Verbruik van effectief vermogen Motortype Verbruik van effectief vermogen (V Pe ) [l/kWh] Benzine/E85 0,264 Benzine/E85 turbo 0,280 Diesel 0,220 Lpg 0,342 Lpg turbo 0,363 Verbruik van effectief vermogen (V Pe ) [m 3 /kWh] Cng (G20) 0,259 Cng (G20) turbo 0,275 Tabel 3 Omrekeningsfactor voor brandstof (CF) Brandstoftype Omrekeningsfactor (CF) [g CO 2 /l] Benzine/E85 2 330 Diesel 2 640 Lpg 1 629 Omrekeningsfactor (CF) [g CO 2 /m 3 ] Cng (G20) 1 795 ”; 2) In punt 3.5 wordt tabel 4 vervangen door: “Tabel 4 CO 2 -correctiecoëfficiënt vanwege de extra massa Benzine/E85 (ΔCO 2mP ) [g CO 2 /km] 0,0277•Δm Diesel (ΔCO 2mD ) [g CO 2 /km] 0,0383•Δm Lpg (ΔCO 2mLPG ) [g CO 2 /km] 0,0251•Δm Cng (ΔCO2 mCNG(G20) ) [g CO 2 /km] 0,0209•Δm”.",
  "source": "EUR LEX"
}