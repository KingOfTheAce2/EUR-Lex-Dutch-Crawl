{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0549:NL:HTML\">",
  "content": "EUR-Lex - 31997D0549 - NL Avis juridique important | 31997D0549 97/549/EG: Beschikking van de Commissie van 14 juli 1997 betreffende het overeenkomstig Richtlijn 90/220/EEG van de Raad in de handel brengen van T102-test (Streptococcus thermophilus T102) (Voor de EER relevante tekst) Publicatieblad Nr. L 225 van 15/08/1997 blz. 0034 - 0034 BESCHIKKING VAN DE COMMISSIE van 14 juli 1997 betreffende het overeenkomstig Richtlijn 90/220/EEG van de Raad in de handel brengen van T102-test (Streptococcus thermophilus T102) (Voor de EER relevante tekst) (97/549/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/220/EEG van de Raad van 23 april 1990 inzake de doelbewuste introductie van genetisch gemodificeerde organismen in het milieu (1), laatstelijk gewijzigd bij Richtlijn 97/35/EG van de Commissie (2), inzonderheid op artikel 13, Overwegende dat in de artikelen 10 tot en met 18 van Richtlijn 90/220/EEG is voorzien in een communautaire procedure die de bevoegde instantie van een lidstaat in staat stelt toestemming te verlenen voor het in de handel brengen van producten die genetisch gemodificeerde organismen bevatten of die daaruit bestaan; Overwegende dat bij de bevoegde instantie van Finland een kennisgeving betreffende het in de handel brengen van een dergelijk product is ingediend; Overwegende dat de bevoegde instantie van Finland het desbetreffende dossier vervolgens met een gunstig advies aan de Commissie heeft toegezonden; Overwegende dat de bevoegde instantie van een lidstaat met betrekking tot genoemd dossier bezwaar heeft gemaakt; Overwegende dat de Commissie derhalve luidens artikel 13, lid 3, van Richtlijn 90/220/EEG volgens de procedure van artikel 21 van die richtlijn een besluit dient te nemen; Overwegende dat de Commissie na het bezwaar in het licht van het toepassingsgebied van Richtlijn 90/220/EEG en van de in het dossier opgenomen informatie te hebben onderzocht, tot de bevinding is gekomen dat er geen reden is om aan te nemen dat de introductie in Streptococcus thermophilus T102 van het gen dat codeert voor chlooramfenicol-acetyl-transferase op het plasmide pMJ 763, nadelige uitwerking op de menselijke gezondheid zal hebben; Overwegende dat artikel 11, lid 6, en artikel 16, lid 1, van Richtlijn 90/220/EEG bijkomende waarborgen bieden indien nieuwe informatie over de risico's van het product beschikbaar komt; Overwegende dat de in deze beschikking vervatte maatregelen in overeenstemming zijn met het advies van het bij artikel 21 van Richtlijn 90/220/EEG ingestelde comit√©, HEEFT DE VOLGENDE BESCHIKKING GEGEVEN: Artikel 1 Onverminderd de overige geldende communautaire wetgeving wordt door de bevoegde instantie van Finland toestemming gegeven voor het in de handel brengen van het volgende product, waarvoor Valio Oy kennis heeft gegeven (ref. C/FI/96-1NA): flacons met een gevriesdroogd preparaat van Streptococcus thermophilus T102 die is getransformeerd met behulp van het plasmide pMJ763 dat de synthetische genen luxA en luxB, afgeleid van Xenorhabdus luminescens, het gen voor chlooramfenicol-acetyl-tranferase uit het plasmide pVS2, gereguleerd door een promotor P45 van lactokokken en een transcriptieterminator uit Escherichia coli rrnB bevat. Artikel 2 Deze beschikking is gericht tot de lidstaten. Gedaan te Brussel, 14 juli 1997. Voor de Commissie Ritt BJERREGAARD Lid van de Commissie (1) PB nr. L 117 van 8. 5. 1990, blz. 15. (2) PB nr. L 169 van 27. 6. 1997, blz. 72.",
  "source": "EUR LEX"
}