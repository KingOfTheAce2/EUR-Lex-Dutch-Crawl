{
  "url": "http://www.w3.org/1999/xhtml\">",
  "content": "L_2015086NL.01000901.xml 31.3.2015 NL Publicatieblad van de Europese Unie L 86/9 UITVOERINGSVERORDENING (EU) 2015/532 VAN DE COMMISSIE van 30 maart 2015 tot 228e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al Qaida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al Qaida-netwerk ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 23 maart 2015 besloten één persoon toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt. (4) Om de doeltreffendheid van de in deze verordening vastgestelde maatregelen te garanderen, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 maart 2015 Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding toegevoegd aan de lijst „Natuurlijke personen”: „Aliaskhab Alibulatovich Kebekov (Алиaсхаб Алибулатович Кебеков) (ook bekend als: a) Sheikh Abu Muhammad, b) Ali Abu Muhammad, c) Abu Muhammad Ali Al-Dagestani). Geboortedatum: 1.1.1972. Geboorteplaats: gemeente Teletl, district Shamilskiy, Republiek Dagestan, Russische Federatie. Nationaliteit: Russisch. Paspoortnummer: 628605523 (Russische internationale reispas, afgegeven op 4.7.2006, afgegeven door de federale migratiedienst van de Russische Federatie, verloopt op 16.7.2016). Nationaal identiteitsnummer: 8203883123 (Russisch nationaal paspoort, afgegeven op 16.7.2005, afgegeven door het departement binnenlandse zaken, district Kirov, Republiek Dagestan, Russische Federatie, verloopt op 1.1.2017). Adres: Shosse Aeroporta, 5 Ap. 7 Makhachkala, Republiek Dagestan, Russische Federatie. Overige informatie: a) persoonsbeschrijving: bruine ogen; grijs haar; lengte: 170-175 cm; zware lichaamsbouw, ovaal gelaat, baard; b) naam vader: Alibulat Kebekovich Kebekov, geboren in 1927; c) foto beschikbaar voor opname in de speciale kennisgeving van Interpol/VN-Veiligheidsraad. Datum van aanwijzing bedoeld in artikel 2 bis, lid 4, onder b): 23.3.2015.”",
  "source": "EUR LEX"
}