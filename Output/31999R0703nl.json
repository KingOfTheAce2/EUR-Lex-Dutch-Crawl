{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0703:NL:HTML\">",
  "content": "EUR-Lex - 31999R0703 - NL Avis juridique important | 31999R0703 Verordening (EG) nr. 703/1999 van de Commissie van 31 maart 1999 tot afwijking van Verordening (EG) nr. 956/97 houdende uitvoeringsbepalingen van Verordening (EG) nr. 2201/96 van de Raad met betrekking tot de bijzondere maatregelen in de sector verwerkte asperges Publicatieblad Nr. L 089 van 01/04/1999 blz. 0028 - 0028 VERORDENING (EG) Nr. 703/1999 VAN DE COMMISSIE van 31 maart 1999 tot afwijking van Verordening (EG) nr. 956/97 houdende uitvoeringsbepalingen van Verordening (EG) nr. 2201/96 van de Raad met betrekking tot de bijzondere maatregelen in de sector verwerkte asperges DE COMMISSIE VAN DE EUROPESEGEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2201/96 van de Raad van 28 oktober 1996 houdende een gemeenschappelijke ordening der markten in de sector verwerkte producten op basis van groenten en fruit(1), laatstelijk gewijzigd bij Verordening (EG) nr. 2199/97(2), inzonderheid op artikel 10, lid 4, Overwegende dat de toepassingsbepalingen voor de in lid 3 van vorenvermeld artikel vastgestelde hectaresteun voor voor verwerking bestemde asperges zijn vastgesteld in hoofdstuk II van Verordening (EG) nr. 956/97 van de Commissie(3), gewijzigd bij Verordening (EG) nr. 1563/98(4); Overwegende dat, als gevolg van de uitzonderlijk slechte weersomstandigheden in sommige gebieden van Spanje, de volgens artikel 10, onder b), van Verordening (EG) nr. 956/97 vereiste minimumopbrengst in 1998 op bepaalde arealen met gespecialiseerde teelt niet kon worden gerealiseerd, zodat voor deze arealen uit hoofde van 1998 geen steun is uitgekeerd; Overwegende dat, gelet op de doelstellingen van de regeling als bepaald in artikel 10 van Verordening (EG) nr. 2201/96 en op het verzoek van de betrokken lidstaat, afwijkingen van het bepaalde in Verordening (EG) nr. 956/97 betreffende de minimumopbrengst en de uiterste datum voor de betaling van de steun moeten worden vastgesteld die, met het oog op de betaling van de steun uit hoofde van 1998, met terugwerkende kracht van toepassing moeten zijn; Overwegende dat de in deze verordening vervatte maatregelen in overeenstemming zijn met het advies van het Comité van beheer voor op basis van groenten en fruit verwerkte producten, HEEFT DE VOLGENDE VERORDENING VASTGESTELD: Artikel 1 1. In afwijking van artikel 12, derde alinea, van Verordening (EG) nr. 956/97 wordt de steun uit hoofde van 1998 vóór 30 april 1999 uitbetaald. 2. In afwijking van artikel 10, onder b), van Verordening (EG) nr. 956/97 bedraagt de minimumopbrengst voor de oogst van 1998 1625 kg per hectare. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 30 september 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 maart 1999. Voor de Commissie Franz FISCHLER Lid van de Commissie (1) PB L 297 van 21.11.1996, blz. 29. (2) PB L 303 van 6.11.1997, blz. 1. (3) PB L 139 van 30.5.1997, blz. 10. (4) PB L 203 van 21.7.1998, blz. 5.",
  "source": "EUR LEX"
}