{
  "url": "http://www.w3.org/1999/xhtml\">",
  "content": "L_2015058NL.01004101.xml 3.3.2015 NL Publicatieblad van de Europese Unie L 58/41 UITVOERINGSVERORDENING (EU) 2015/325 VAN DE RAAD van 2 maart 2015 tot uitvoering van artikel 13 van Verordening (EU) nr. 356/2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 356/2010 van de Raad van 26 april 2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië ( 1 ) , en met name artikel 13, Overwegende hetgeen volgt: (1) Op 26 april 2010 heeft de Raad Verordening (EU) nr. 356/2010 vastgesteld. (2) Het Comité van de Veiligheidsraad van de Verenigde Naties, ingesteld krachtens de Resoluties 751 (1992) en 1907 (2009) van de VN-Veiligheidsraad, heeft op 19 december 2014 één persoon geschrapt van de lijst van personen die onderworpen zijn aan de beperkende maatregelen welke worden opgelegd op grond van de punten 1, 3 en 7 van Resolutie 1844 (2008) van de VN-Veiligheidsraad. (3) Bijlage I bij Verordening (EU) nr. 356/2010 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 356/2010 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 maart 2015. Voor de Raad De voorzitter D. REIZNIECE-OZOLA ( 1 ) PB L 105 van 27.4.2010, blz. 1 . BIJLAGE De vermelding in bijlage I bij Verordening (EU) nr. 356/2010 voor de hierna genoemde persoon wordt geschrapt: Mohamed SA'ID",
  "source": "EUR LEX"
}