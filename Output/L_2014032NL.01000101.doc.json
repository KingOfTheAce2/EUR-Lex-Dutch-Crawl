{
  "url": "http://www.w3.org/1999/xhtml\">",
  "content": "L_2014032NL.01000101.xml 1.2.2014 NL Publicatieblad van de Europese Unie L 32/1 BESLUIT VAN DE RAAD van 20 januari 2014 tot verlenging van de Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie (2014/50/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 186, in samenhang met artikel 218, lid 6, onder a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Bij Besluit 2000/742/EG ( 2 ) heeft de Raad zijn goedkeuring gehecht aan de sluiting van de Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie („de overeenkomst”). (2) Artikel 12, onder b), van de overeenkomst bepaalt met name dat de overeenkomst met instemming van beide partijen telkens met vijf jaar kan worden verlengd. Bij Besluit 2009/313/EG ( 3 ) heeft de Raad voor het laatst met de verlenging met nog eens vijf jaar ingestemd. (3) Na een gezamenlijke evaluatie van de overeenkomst hebben beide partijen kennisgenomen van de aanbeveling van onafhankelijke deskundigen dat de overeenkomst in haar huidige vorm met nog eens vijf jaar wordt verlengd. (4) De partijen bij de overeenkomst menen dat zij beide belang hebben bij een verlenging van de overeenkomst. (5) De inhoud van de verlengde overeenkomst zal identiek zijn aan de inhoud van de overeenkomst die op 20 februari 2014 verstrijkt. (6) Als gevolg van de inwerkingtreding van het Verdrag van Lissabon op 1 december 2009 is de Europese Gemeenschap vervangen en opgevolgd door de Europese Unie. (7) De verlenging van de overeenkomst dient namens de Unie te worden goedgekeurd, HEEFT HET VOLGENDE BESLUIT VASTGESTELD: Artikel 1 De verlenging van de Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie, voor een nieuwe periode van vijf jaar, wordt namens de Europese Unie goedgekeurd. Artikel 2 De voorzitter van de Raad stelt namens de Unie de regering van de Russische Federatie ervan in kennis dat de Unie haar interne procedures, nodig voor de verlenging van de overeenkomst in overeenstemming met artikel 12, onder b), van de overeenkomst, heeft voltooid. Artikel 3 De voorzitter van de Raad verricht namens de Unie de volgende kennisgeving: „Ingevolge de inwerkingtreding van het Verdrag van Lissabon op 1 december 2009 is de Europese Unie in de plaats getreden van de Europese Gemeenschap, waarvan zij de opvolgster is, en met ingang van die datum neemt zij alle rechten en plichten van de Europese Gemeenschap over. Derhalve dienen alle verwijzingen in de tekst van de overeenkomst naar „de Europese Gemeenschap” in voorkomend geval gelezen te worden als „de Europese Unie”.”. Artikel 4 Dit besluit treedt in werking op de dag waarop het wordt vastgesteld. Gedaan te Brussel, 20 januari 2014. Voor de Raad De voorzitter C. ASHTON ( 1 ) Nog niet bekendgemaakt in het Publicatieblad. ( 2 ) Besluit 2000/742/EG van de Raad van 16 november 2000 betreffende de sluiting van de Overeenkomst voor samenwerking op wetenschappelijk en technologisch gebied tussen de Europese Gemeenschap en de Russische Federatie ( PB L 299 van 28.11.2000, blz. 14 ). ( 3 ) Besluit 2009/313/EG van de Raad van 30 maart 2009 houdende verlenging van de Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie ( PB L 92 van 4.4.2009, blz. 3 ).",
  "source": "EUR LEX"
}