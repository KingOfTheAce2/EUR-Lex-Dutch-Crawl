{
  "url": "http://www.w3.org/1999/xhtml\"><!--",
  "content": "L_202501187NL.000101.fmx.xml Publicatieblad van de Europese Unie NL L-serie 2025/1187 12.6.2025 BESLUIT (GBVB) 2025/1187 VAN HET POLITIEK EN VEILIGHEIDSCOMITÉ van 10 juni 2025 tot verlenging van het mandaat van het hoofd van de rechtsstaatmissie van de Europese Unie in Kosovo ( *1 ) (EULEX KOSOVO) (EULEX KOSOVO/1/2025) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( 1 ) , en met name artikel 12, lid 2, Overwegende hetgeen volgt: (1) Op grond van artikel 12, lid 2, van Gemeenschappelijk Optreden 2008/124/GBVB is het Politiek en Veiligheidscomité (PVC) overeenkomstig artikel 38, derde alinea, van het Verdrag gemachtigd passende besluiten te nemen met het oog op de uitoefening van de politieke controle en strategische leiding van EULEX KOSOVO, met inbegrip van besluiten betreffende de benoeming van het hoofd van de missie. (2) Het PVC heeft op 13 juni 2023 Besluit (GBVB) 2023/1164 ( 2 ) vastgesteld, waarbij de heer Giovanni Pietro BARBANO werd benoemd tot hoofd van de missie EULEX KOSOVO van 26 juni 2023 tot en met 14 juni 2025. (3) Op 29 april 2025 heeft de hoge vertegenwoordiger van de Unie voor buitenlandse zaken en veiligheidsbeleid voorgesteld het mandaat van de heer Giovanni Pietro BARBANO als hoofd van de missie EULEX KOSOVO te verlengen van 15 juni 2025 tot en met 14 juni 2026. (4) Op 5 juni 2025 heeft de Raad Besluit (GBVB) 2025/1161 ( 3 ) vastgesteld, waarbij Gemeenschappelijk Optreden 2008/124/GBVB werd gewijzigd en het mandaat van EULEX KOSOVO werd verlengd van 15 juni 2025 tot en met 14 juni 2027. (5) Het mandaat van het huidige hoofd van de missie EULEX KOSOVO moet daarom met nog eens één jaar worden verlengd, HEEFT HET VOLGENDE BESLUIT VASTGESTELD: Artikel 1 Het mandaat van de heer Giovanni Pietro BARBANO als hoofd van de rechtsstaatmissie van de Europese Unie in Kosovo (EULEX KOSOVO) wordt verlengd voor de periode van 15 juni 2025 tot en met 14 juni 2026. Artikel 2 Dit besluit treedt in werking op de datum van de vaststelling ervan. Gedaan te Brussel, 10 juni 2025. Voor het Politiek en Veiligheidscomité De voorzitter D. PRONK ( *1 ) Deze benaming laat de standpunten over de status over Kosovo onverlet en is in overeenstemming met Resolutie 1244 (1999) van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 1 ) PB L 42 van 16.2.2008, blz. 92 , ELI: http://data.europa.eu/eli/joint_action/2008/124/oj . ( 2 ) Besluit (GBVB) 2023/1164 van het Politiek en Veiligheidscomité van 13 juni 2023 tot benoeming van het hoofd van de rechtsstaatmissie van de Europese Unie in Kosovo (EULEX KOSOVO) (EULEX KOSOVO/1/2023) ( PB L 154 van 15.6.2023, blz. 47 , ELI: http://data.europa.eu/eli/dec/2023/1164/oj ). ( 3 ) Besluit (GBVB) 2025/1161 van de Raad van 5 juni 2025 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo, EULEX KOSOVO ( PB L, 2025/1161, 6.6.2025, ELI: http://data.europa.eu/eli/dec/2025/1161/oj ). ELI: http://data.europa.eu/eli/dec/2025/1187/oj ISSN 1977-0758 (electronic edition)",
  "source": "EUR LEX"
}