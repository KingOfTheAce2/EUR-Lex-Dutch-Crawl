{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0313:NL:HTML\">",
  "content": "EUR-Lex - 32003R0313 - NL Avis juridique important | 32003R0313 Verordening (EG) nr. 313/2003 van de Raad van 18 februari 2003 tot verlenging van Verordening (EG) nr. 310/2002 betreffende bepaalde beperkende maatregelen tegen Zimbabwe Publicatieblad Nr. L 046 van 20/02/2003 blz. 0006 - 0006 Verordening (EG) nr. 313/2003 van de Raad van 18 februari 2003 tot verlenging van Verordening (EG) nr. 310/2002 betreffende bepaalde beperkende maatregelen tegen Zimbabwe DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 60 en 301, Gelet op Gemeenschappelijk Standpunt 2003/115/GBVB van de Raad van 18 februari 2003 houdende wijziging en verlenging van Gemeenschappelijk Standpunt 2002/145/GBVB betreffende beperkende maatregelen tegen Zimbabwe(1), Gezien het voorstel van de Commissie, Overwegende hetgeen volgt: (1) Verordening (EG) nr. 310/2002 van de Raad van 18 februari 2002 betreffende bepaalde beperkende maatregelen tegen Zimbabwe(2), verstrijkt op 20 februari 2003. Artikel 13 van die verordening voorziet uitdrukkelijk in de mogelijkheid van verlenging. (2) De situatie in Zimbabwe is verder verslechterd en er doen zich nog steeds ernstige schendingen van de mensenrechten en de vrijheid van meningsuiting, vereniging en vreedzame vergadering voor. (3) Bijgevolg voorziet Gemeenschappelijk Standpunt 2003/115/GBVB in de verlenging tot en met 20 februari 2004 van de beperkende maatregelen vastgesteld bij Gemeenschappelijk Standpunt 2002/145/GBVB van de Raad van 18 februari 2002 betreffende beperkende maatregelen tegen Zimbabwe(3). Deze maatregelen behelzen in het bijzonder de bevriezing van tegoeden, financiÃ«le activa of economische middelen van individuele regeringsleden en met hen verbonden natuurlijke of rechtspersonen en een verbod op de uitvoer van uitrusting die voor binnenlandse repressie kan worden gebruikt, alsmede een verbod op technische hulp, bijstand of training in verband met militaire activiteiten. (4) Verordening (EG) nr. 310/2002 moet bijgevolg met nog eens twaalf maanden worden verlengd, HEEFT DE VOLGENDE VERORDENING VASTGESTELD: Artikel 1 De toepassingsperiode van Verordening (EG) nr. 310/2002 wordt met twaalf maanden verlengd, d.w.z. tot en met 20 februari 2004, tenzij de toepassingsperiode opnieuw wordt verlengd. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie. Zij is van toepassing met ingang van 21 februari 2003. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 februari 2003. Voor de Raad De voorzitter N. Christodoulakis (1) Zie bladzijde 30 van dit Publicatieblad. (2) PB L 50 van 21.2.2002, blz. 4. Verordening laatstelijk gewijzigd bij Verordening (EG) nr. 1643/2002 van de Commissie (PB L 247 van 14.9.2002, blz. 22). (3) PB L 50 van 21.2.2002, blz. 1. Gemeenschappelijk standpunt laatstelijk gewijzigd bij Besluit 2002/754/GBVB (PB L 247 van 14.9.2002, blz. 56).",
  "source": "EUR LEX"
}