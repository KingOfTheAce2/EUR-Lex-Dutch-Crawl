{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R0573:NL:HTML\">",
  "content": "EUR-Lex - 31990R0573 - NL Avis juridique important | 31990R0573 Verordening (EEG) nr. 573/90 van de Commissie van 7 maart 1990 tot wijziging van Verordening (EEG) nr. 3328/89 tot opening van inschrijvingen met het oog op de kosteloze levering van bepaalde soorten citrusvruchten aan Polen in het kader van Verordening (EEG) nr. 2247/89 van de Raad Publicatieblad Nr. L 059 van 08/03/1990 blz. 0015 - 0015 ***** VERORDENING  (EEG) Nr. 573/90 VAN DE COMMISSIE van 7 maart 1990 tot wijziging van Verordening (EEG) nr. 3328/89 tot opening van inschrijvingen met het oog op de kosteloze levering van bepaalde soorten citrusvruchten aan Polen in het kader van Verordening (EEG) nr. 2247/89 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2247/89 van de Raad van 24 juli 1989 betreffende noodhulp aan Polen in de vorm van de kosteloze levering van bepaalde landbouwprodukten (1), en met name op artikel 3, Overwegende dat in artikel 1, lid 2, van Verordening (EEG) nr. 3328/89 van de Commissie van 3 november 1989 tot opening van inschrijvingen met het oog op de kosteloze levering van bepaalde soorten citrusvruchten aan Polen in het kader van Verordening (EEG) nr. 2247/89 van de Raad (2), gewijzigd bij Verordening (EEG) nr. 364/90 (3), de te leveren hoeveelheid sinaasappelen en citroenen naar land van herkomst wordt verdeeld; dat deze verdeling op grond van de op 13 februari 1990 ingediende offertes moet worden gewijzigd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 Artikel 1, lid 2, van Verordening (EEG) nr. 3328/89 wordt gelezen: »2. De in lid 1 bedoelde levering heeft betrekking op: a) 15 000 ton citroenen, aangekocht in de volgende Lid-Staten: 1.2 // - Italië:   // 10 500 ton,   // - Spanje:   // 4 000 ton,   // - Griekenland:   // 500 ton; b) 5 000 ton sinaasappelen, aangekocht in de volgende Lid-Staten: 1.2 // - Italië:   // 3 500 ton,   // - Spanje:   // 500 ton,   // - Griekenland:   // 1 000 ton.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 maart 1990. Voor de Commissie Ray MAC SHARRY Lid van de Commissie (1) PB nr. L 216 van 27. 7. 1989, blz. 5. (2) PB nr. L 321 van 4. 11. 1989, blz. 43. (3) PB nr. L 39 van 13. 2. 1990, blz. 21.",
  "source": "EUR LEX"
}