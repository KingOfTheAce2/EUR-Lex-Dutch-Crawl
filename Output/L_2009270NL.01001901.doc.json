{
  "url": "http://www.w3.org/1999/xhtml\">",
  "content": "L_2009270NL.01001901.xml 15.10.2009 NL Publicatieblad van de Europese Unie L 270/19 BESLUIT ATALANTA /7/2009 VAN HET POLITIEK EN VEILIGHEIDSCOMITÉ van 2 oktober 2009 tot wijziging van Besluit Atalanta/2/2009 van het Politiek en Veiligheidscomité inzake de aanvaarding van bijdragen van derde staten aan de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust (Atalanta) en van Besluit Atalanta/3/2009 van het Politiek en Veiligheidscomité betreffende de instelling van het Comité van contribuanten voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) (2009/758/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 25, derde alinea, Gelet op Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust ( 1 ) , en met name op artikel 10, Gelet op Besluit Atalanta/2/2009 van het Politiek en Veiligheidscomité ( 2 ) en op Besluit Atalanta/3/2009 van het Politiek en Veiligheidscomité ( 3 ) , en het addendum daarbij ( 4 ) ; Overwegende hetgeen volgt: (1) De operationeel commandant van de Europese Unie heeft op 17 november 2008, 16 december 2008, 19 maart 2009 en 3 juli 2009 conferenties over de opbouw van de troepenmacht en de troepensterkte gehouden. (2) Naar aanleiding van de aanbeveling van de operationeel commandant van de Europese Unie en het advies van het Militair Comité van de Europese Unie betreffende een bijdrage van Montenegro, dient de bijdrage van Montenegro te worden aanvaard. (3) Overeenkomstig artikel 6 van het Protocol betreffende de positie van Denemarken, dat is gehecht aan het Verdrag betreffende de Europese Unie en aan het Verdrag tot oprichting van de Europese Gemeenschap, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied, BESLUIT: Artikel 1 Besluit Atalanta/2/2009 van het Politiek en Veiligheidscomité wordt als volgt gewijzigd: Artikel 1 wordt vervangen door: „Artikel 1 Bijdragen van derde staten In aansluiting op de conferenties over de opbouw van de troepenmacht en de troepensterkte worden voor de militaire operatie van de Europese Unie die moet bijdragen tot het ontmoedigen, het voorkomen en het bestrijden van piraterij en gewapende overvallen voor de Somalische kust (Atalanta), de bijdragen van Noorwegen, Kroatië en Montenegro aanvaard.”. Artikel 2 De bijlage bij Besluit Atalanta/3/2009 van het Politiek en Veiligheidscomité wordt vervangen door de tekst in de bijlage bij dit besluit. Gedaan te Brussel, 2 oktober 2009. Voor het Politiek en Veiligheidscomité De voorzitter O. SKOOG ( 1 ) PB L 301 van 12.11.2008, blz. 33 . ( 2 ) PB L 109 van 30.4.2009, blz. 52 . ( 3 ) PB L 112 van 6.5.2009, blz. 9 . ( 4 ) PB L 119 van 14.5.2009, blz. 40 . BIJLAGE „BIJLAGE LIJST VAN DERDE STATEN BEDOELD IN ARTIKEL 2, LID 1 — Noorwegen — Kroatië — Montenegro”.",
  "source": "EUR LEX"
}