{
  "url": "http://www.w3.org/1999/xhtml\">",
  "content": "L_2004305NL.01006501.xml 1.10.2004 NL Publicatieblad van de Europese Unie L 305/65 BESCHIKKING VAN DE COMMISSIE van 27 september 2004 tot wijziging van Beschikking 2004/145/EG van de Commissie betreffende financiële steun van de Gemeenschap voor één communautair referentielaboratorium in de sector veterinaire aspecten van de volksgezondheid (biologische risico's) in het Verenigd Koninkrijk voor het jaar 2004 (Kennisgeving geschied onder nummer C(2004) 3547) (Slechts de tekst in de Engelse taal is authentiek) (2004/667/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 28, lid 2, Overwegende hetgeen volgt: (1) Beschikking 2004/145/EG van de Commissie van 12 februari 2004 tot vaststelling van de financiële steun van de Gemeenschap voor de werking van bepaalde communautaire referentielaboratoria in de sector veterinaire aspecten van de volksgezondheid (biologische risico's) voor het jaar 2004 ( 2 ) verleent deze laboratoria communautaire financiële steun ter uitvoering van bepaalde opdrachten en taken. (2) Als onderdeel van het jaarlijkse werkprogramma voor 2003 heeft het communautaire referentielaboratorium voor TSE’s in Weybridge (Verenigd Koninkrijk) op basis van de analyse van de resultaten van het communautaire programma voor toezicht op BSE een geïntegreerde methode ontwikkeld voor de eerste en verdere beoordeling van de BSE-status van een land, met inbegrip van een epidemiologisch model voor de evaluatie van BSE-monitoringresultaten van individuele landen. (3) Er dient een workshop te worden georganiseerd om deskundigen uit de lidstaten te leren het model te gebruiken. Gezien het complexe karakter van het model en de behoefte aan een zekere vertrouwdheid zowel met statistiek als met veterinaire epidemiologie, moeten per lidstaat twee deskundigen worden uitgenodigd. In een eerste stadium kan ook deskundige bijstand van het communautaire referentielaboratorium nodig zijn om de lidstaten te helpen het model bij de evaluatie van hun toezichtsprogramma’s te gebruiken. Om die reden moet de communautaire financiële steun aan het jaarlijkse werkplan van het communautaire referentielaboratorium worden opgevoerd om de extra kosten voor deze workshop en de deskundige bijstand te dekken. (4) De voorschriften van Verordening (EG) nr. 156/2004 van de Commissie van 29 januari 2004 betreffende de financiële steun van de Gemeenschap aan de communautaire referentielaboratoria overeenkomstig artikel 28 van Beschikking 90/424/EEG ( 3 ) zijn van toepassing. (5) Beschikking 2004/145/EG wordt dienovereenkomstig gewijzigd. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2004/145/EG wordt als volgt gewijzigd: 1) Artikel 6, lid 2, wordt vervangen door: „2.   De financiële steun, als bedoeld in lid 1, bedraagt ten hoogste 417 000 EUR voor de periode van 1 januari tot en met 31 december 2004.”. 2) Artikel 6, lid 3, wordt vervangen door: „3.   De communautaire financiële steun voor de organisatie van technische workshops bedraagt ten hoogste 105 000 EUR. Overeenkomstig artikel 4 van Verordening (EG) nr. 156/2004 en bij wijze van afwijking kan het in lid 1 genoemde laboratorium aanspraak maken op financiële steun voor de deelname van maximaal 50 personen aan zijn workshops.”. Artikel 2 Deze beschikking is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 27 september 2004. Voor de Commissie David BYRNE Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Verordening nr. 806/2003 ( PB L 122 van 16.5.2003, blz. 1 ). ( 2 ) PB L 47 van 18.2.2004, blz. 35 . ( 3 ) PB L 27 van 30.1.2004, blz. 5 .",
  "source": "EUR LEX"
}