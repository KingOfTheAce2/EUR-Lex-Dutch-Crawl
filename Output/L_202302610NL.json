{
  "url": "http://www.w3.org/1999/xhtml\">",
  "content": "L_202302610NL.000101.fmx.xml Publicatieblad van de Europese Unie NL Serie L 2023/2610 17.11.2023 BESLUIT VAN HET POLITIEK EN VEILIGHEIDSCOMITÉ (GBVB) 2023/2610 van 15 november 2023 betreffende de benoeming van de operationeel commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR Atalanta), en tot intrekking van Besluit (GBVB) 2021/661 (EUNAVFOR ATALANTA/3/2023) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR Atalanta) ( 1 ) , en met name artikel 6, lid 1, Overwegende hetgeen volgt: (1) Op grond van artikel 6, lid 1, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd om besluiten te nemen inzake de benoeming van de operationeel commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR Atalanta) (de “operationeel commandant van de EU-strijdkrachten”). (2) Het PVC heeft op 20 april 2021 Besluit (GBVB) 2021/661 ( 2 ) vastgesteld, waarbij viceadmiraal José M. NÚÑEZ TORRENTE met ingang van 21 april 2021 benoemd werd tot operationeel commandant van de EU. (3) De Spaanse militaire autoriteiten hebben op 22 september 2023 schout-bij-nacht/divisieadmiraal Ignacio VILLANUEVA SERRANO voorgedragen om met ingang van 23 november 2023 viceadmiraal José M. NÚÑEZ TORRENTE op te volgen als operationeel commandant van de EU. (4) Het Militair Comité van de EU heeft op 28 september 2023 zijn steun uitgesproken voor het voorstel tot benoeming van schout-bij-nacht/divisieadmiraal Ignacio VILLANUEVA SERRANO tot operationeel commandant van de EU. (5) Schout-bij-nacht/divisieadmiraal Ignacio VILLANUEVA SERRANO werd op 30 oktober 2023 bevorderd tot viceadmiraal. (6) Besluit (GBVB) 2021/661 moet derhalve worden ingetrokken, HEEFT HET VOLGENDE BESLUIT VASTGESTELD: Artikel 1 Viceadmiraal Ignacio VILLANUEVA SERRANO wordt met ingang van 23 november 2023 benoemd tot operationeel commandant van de EU-strijdkrachten voor de militaire operatie van de Europese Unie teneinde bij te dragen aan maritieme veiligheid in het westelijke deel van de Indische Oceaan en in de Rode Zee (EUNAVFOR Atalanta). Artikel 2 Besluit (GBVB) 2021/661 wordt ingetrokken. Artikel 3 Dit besluit treedt in werking op de datum van de vaststelling ervan. Het is van toepassing met ingang van 23 november 2023. Gedaan te Brussel, 15 november 2023. Voor het Politiek en Veiligheidscomité De voorzitter D. PRONK ( 1 ) PB L 301 van 12.11.2008, blz. 33 . ( 2 ) Besluit (GBVB) 2021/661 van het Politiek en Veiligheidscomité van 20 april 2021 betreffende de benoeming van de operationeel commandant van de EU voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta), en tot intrekking van Besluit (GBVB) 2021/87 (ATALANTA/3/2021) ( PB L 140 van 23.4.2021, blz. 12 ). ELI: http://data.europa.eu/eli/dec/2023/2610/oj ISSN 1977-0758 (electronic edition)",
  "source": "EUR LEX"
}