{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0587:NL:HTML\">",
  "content": "EUR-Lex - 31999D0587 - NL Avis juridique important | 31999D0587 1999/587/EG: Beschikking van de Commissie van 28 juli 1999 betreffende de financiële steun van de Gemeenschap voor de werking van bepaalde communautaire referentielaboratoria op het gebied van diergezondheid en levende dieren (kennisgeving geschied onder nummer C(1999) 2466) (Slechts de tekst in de Deense, de Duitse, de Engelse, de Franse en de Zweedse taal is authentiek) Publicatieblad Nr. L 223 van 24/08/1999 blz. 0028 - 0030 BESCHIKKING VAN DE COMMISSIE van 28 juli 1999 betreffende de financiële steun van de Gemeenschap voor de werking van bepaalde communautaire referentielaboratoria op het gebied van diergezondheid en levende dieren (kennisgeving geschied onder nummer C(1999) 2466) (Slechts de tekst in de Deense, de Duitse, de Engelse, de Franse en de Zweedse taal is authentiek) (1999/587/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 1258/1999(2), en met name op artikel 28, lid 2, (1) Overwegende dat aan de communautaire referentielaboratoria communautaire financiële steun moet worden toegekend als bijdrage voor het vervullen van de functies en taken, die zijn vastgesteld in de volgende richtlijnen en de volgende beschikking: - Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest(3), laatstelijk gewijzigd bij Beschikking 93/384/EEG(4); - Richtlijn 92/40/EEG van de Raad van 19 mei 1992 tot vaststelling van communautaire maatregelen voor de bestrijding van aviaire influenza(5), laatstelijk gewijzigd bij het Verdrag tot toetreding van Oostenrijk, Zweden en Finland; - Richtlijn 92/66/EEG van de Raad van 14 juli 1992 tot vaststelling van communautaire maatregelen voor de bestrijding van de ziekte van Newcastle(6), laatstelijk gewijzigd bij het Verdrag tot toetreding van Oostenrijk, Zweden en Finland; - Richtlijn 92/119/EEG van de Raad van 17 december 1992 tot vaststelling van algemene communautaire maatregelen voor de bestrijding van bepaalde dierziekten en van specifieke maatregelen ten aanzien van de vesiculaire varkensziekte(7), laatstelijk gewijzigd bij Beschikking 95/1/EG, Euratom, EGKS(8); - Richtlijn 93/53/EEG van de Raad van 24 juni 1993 tot vaststelling van minimale communautaire maatregelen voor de bestrijding van bepaalde visziekten(9); - Richtlijn 95/70/EG van de Raad van 22 december 1995 tot vaststelling van minimale communautaire maatregelen ter bestrijding van bepaalde ziekten van tweekleppige weekdieren(10); - Beschikking 96/463/EG van de Raad van 23 juli 1996 tot aanwijzing van de referentie-instantie die verantwoordelijk is voor de uniformisering van de methoden voor het testen van raszuivere fokrunderen en van de evaluatie van de testresultaten(11); (2) Overwegende dat communautaire steun slechts mag worden verleend wanneer het betroken laboratorium de bovenbedoelde taken en functies heeft vervuld; (3) Overwegende dat de steun van de Gemeenschap om budgettaire redenen slechts voor een periode van één jaar mag worden verleend; (4) Overwegende dat, met name voor controledoeleinden, de artikelen 8 en 9 van Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid(12), laatstelijk gewijzigd bij Verordening (EG) nr. 1287/95(13), van toepassing moeten zijn; (5) Overwegende dat de in deze verordening vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. De Gemeenschap verleent aan Duitsland financiële steun voor de in bijlage VI bij Richtlijn 80/217/EEG bedoelde functies en taken die, met betrekking tot klassieke varkenspest, moeten worden vervuld door het \"Institut für Virologie der Tierärztlichen Hochschule\" in Hanover, Duitsland. 2. De financiële steun van de Gemeenschap bedraagt ten hoogste 180000 EUR voor de periode van 1 oktober 1999 tot en met 30 september 2000. Artikel 2 1. De Gemeenschap verleent aan het Verenigd Koninkrijk financiële steun voor de in bijlage V bij Richtlijn 92/40/EEG bedoelde functies en taken die, met betrekking tot aviaire influenza, moeten worden vervuld door het \"Central Veterinary Laboratory\" in Addlestone, Verenigd Koninkrijk. 2. De financiële steun van de Gemeenschap bedraagt ten hoogste 30000 EUR voor de periode van 1 januari tot en met 31 december 1999. Artikel 3 1. De Gemeenschap verleent aan het Verenigd Koninkrijk financiële steun voor de in bijlage V bij Richtlijn 92/66/EEG bedoelde functies en taken die, met betrekking tot de ziekte van Newcastle, moeten worden vervuld door het \"Central Veterinary Laboratory\" in Addlestone, Verenigd Koninkrijk. 2. De financiële steun van de Gemeenschap bedraagt ten hoogste 75000 EUR voor de periode van 1 januari tot en met 31 december 1999. Artikel 4 1. De Gemeenschap verleent aan het Verenigd Koninkrijk financiële steun voor de in bijlage III bij Richtlijn 92/119/EEG bedoelde functies en taken die, met betrekking tot vesiculaire varkensziekte, moeten worden vervuld door het \"Pirbright Laboratory\", Verenigd Koninkrijk. 2. De financiële steun van de Gemeenschap bedraagt ten hoogste 80000 EUR voor de periode van 1 januari tot en met 31 december 1999. Artikel 5 1. De Gemeenschap verleent aan Denemarken financiële steun voor de in bijlage C bij Richtlijn 93/53/EEG bedoelde functies en taken die, met betrekking tot visziekten, moeten worden vervuld door het \"Statens Veterinære Serumlaboratorium\" in Århus, Denemarken. 2. De financiële steun van de Gemeenschap bedraagt ten hoogste 120000 EUR voor de periode van 1 januari tot en met 31 december 1999. Artikel 6 1. De Gemeenschap verleent aan Frankrijk financiële steun voor de in bijlage B bij Richtlijn 95/70/EG bedoelde functies en taken die, met betrekking tot ziekten van tweekleppige weekdieren, moeten worden vervuld door Ifremer in La Tremblade, Frankrijk. 2. De financiële steun van de Gemeenschap bedraagt ten hoogste 90000 EUR voor de periode van 1 januari tot en met 31 december 1999. Artikel 7 1. De Gemeenschap verleent aan Zweden financiële steun voor de in bijlage II bij Richtlijn 96/463/EG bedoelde functies en taken die, met betrekking tot de uniformisering van de methoden voor het testen van raszuivere fokrunderen en van de evaluatie van de testresultaten moeten worden vervuld door het \"Interbull Centre\" in Uppsala, Zweden. 2. De financiële steun van de Gemeenschap bedraagt ten hoogste 40000 EUR voor de periode van 1 januari 1999 tot en met 31 december 1999. Artikel 8 De financiële steun van de Gemeenschap wordt betaald na overlegging van bewijsstukken en een technisch verslag door de begunstigde lidstaat. Deze bewijsstukken moeten worden overgelegd uiterlijk drie maanden na afloop van de periode waarvoor de financiële steun is toegekend. Artikel 9 De artikelen 8 en 9 van Verordening (EEG) nr. 729/70 zijn van overeenkomstige toepassing. Artikel 10 Deze beschikking is gericht tot Denemarken, Duitsland, Frankrijk, Zweden en het Verenigd Koninkrijk. Gedaan te Brussel, 28 juli 1999. Voor de Commissie Franz FISCHLER Lid van de Commissie (1) PB L 224 van 18.8.1990, blz. 19. (2) PB L 160 van 26.6.1999, blz. 103. (3) PB L 47 van 21.2.1980, blz. 11. (4) PB L 166 van 8.7.1993, blz. 34. (5) PB L 167 van 22.6.1992, blz. 1. (6) PB L 260 van 5.9.1992, blz. 1. (7) PB L 62 van 15.3.1993, blz. 69. (8) PB L 1 van 1.1.1995, blz. 1. (9) PB L 175 van 19.7.1993, blz. 23. (10) PB L 332 van 30.12.1995, blz. 33. (11) PB L 192 van 2.8.1996, blz. 19. (12) PB L 94 van 28.4.1970, blz. 13. (13) PB L 125 van 8.6.1995, blz. 1.",
  "source": "EUR LEX"
}