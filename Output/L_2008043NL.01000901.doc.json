{
  "url": "http://www.w3.org/1999/xhtml\">",
  "content": "L_2008043NL.01000901.xml 19.2.2008 NL Publicatieblad van de Europese Unie L 43/9 BESLUIT VAN DE RAAD van 13 november 2007 betreffende de voorlopige toepassing van protocol 8, inzake de algemene beginselen voor de deelname van Montenegro aan communautaire programma’s, bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds (2008/127/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310, in samenhang met artikel 300, lid 2, eerste alinea, eerste en tweede zin, Gezien het voorstel van de Commissie, Overwegende hetgeen volgt: (1) De Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds (hierna „de overeenkomst” genoemd), is op 15 oktober 2007 ondertekend onder voorbehoud van sluiting op een later tijdstip. (2) Protocol 8 bij de overeenkomst komt wat Montenegro betreft inhoudelijk overeen met de kaderovereenkomst tussen de Europese Gemeenschap en Servië en Montenegro inzake de algemene beginselen voor de deelname van Servië en Montenegro aan communautaire programma’s ( 1 ) , die door de Raad is gesloten bij Besluit 2005/527/EG ( 2 ) . (3) Doordat Montenegro onafhankelijk is geworden, is de kaderovereenkomst niet langer van toepassing op het land. Niettemin is het van belang dat Montenegro, net als alle andere landen van de westelijke Balkan, de mogelijkheid behoudt om deel te nemen aan communautaire programma’s. (4) Om deze reden moet worden voorzien in voorlopige toepassing van protocol 8 bij de overeenkomst in afwachting van de voltooiing van de procedures die voor de inwerkingtreding daarvan vereist zijn, BESLUIT: Artikel 1 De overeenkomst in de vorm van een briefwisseling tussen de Europese Gemeenschap en de Republiek Montenegro waarbij wordt voorzien in de voorlopige toepassing van protocol 8, inzake de algemene beginselen voor de deelname van Montenegro aan communautaire programma’s, bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Montenegro, anderzijds, wordt namens de Gemeenschap goedgekeurd. De tekst van de overeenkomst in de vorm van een briefwisseling en de tekst van protocol 8 zijn aan dit besluit gehecht. Artikel 2 De voorzitter van de Raad wordt gemachtigd de persoon of de personen aan te wijzen die bevoegd is respectievelijk zijn de overeenkomst in de vorm van een briefwisseling te ondertekenen teneinde daardoor de Gemeenschap te binden. Gedaan te Brussel, 13 november 2007. Voor de Raad De voorzitter F. TEIXEIRA DOS SANTOS ( 1 ) PB L 192 van 22.7.2005, blz. 29 . ( 2 ) PB L 192 van 22.7.2005, blz. 84 .",
  "source": "EUR LEX"
}