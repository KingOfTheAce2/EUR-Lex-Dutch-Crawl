{
  "url": "http://www.w3.org/1999/xhtml\">",
  "content": "L_2022318NL.01013601.xml 12.12.2022 NL Publicatieblad van de Europese Unie L 318/136 BESLUIT (EU) 2022/2425 VAN DE COMMISSIE van 5 december 2022 betreffende de verenigbaarheid van de prestatiedoelstellingen in het overeenkomstig Verordening (EG) nr. 549/2004 van het Europees Parlement en de Raad door Malta ingediende ontwerpprestatieplan met de Uniewijde prestatiedoelstellingen voor de derde referentieperiode (Kennisgeving geschied onder nummer C(2022) 8743) (Slechts de teksten in de Engelse en de Maltese taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 549/2004 van het Europees Parlement en de Raad van 10 maart 2004 tot vaststelling van het kader voor de totstandbrenging van het gemeenschappelijke Europese luchtruim (“de kaderverordening”) ( 1 ) , en met name artikel 11, lid 3, punt c), Gezien Uitvoeringsverordening (EU) 2019/317 van de Commissie van 11 februari 2019 tot vaststelling van een prestatie- en heffingsregeling in het gemeenschappelijk Europees luchtruim en tot intrekking van Uitvoeringsverordeningen (EU) nr. 390/2013 en (EU) nr. 391/2013 ( 2 ) , en met name artikel 15, lid 2, Overwegende hetgeen volgt: ALGEMENE OVERWEGINGEN (1) Krachtens artikel 10 van Uitvoeringsverordening (EU) 2019/317 moeten de lidstaten, op nationaal niveau of op het niveau van functionele luchtruimblokken (FAB’s), prestatieplannen opstellen die bindende prestatiedoelstellingen moeten bevatten voor elke referentieperiode van de prestatieregeling voor luchtvaartnavigatiediensten en netwerkfuncties. Die prestatiedoelstellingen moeten verenigbaar zijn met de Uniewijde prestatiedoelstellingen die door de Commissie zijn vastgesteld voor de betreffende referentieperiode. (2) De Uniewijde prestatiedoelstellingen voor de derde referentieperiode (RP3) werden aanvankelijk vastgesteld in Uitvoeringsbesluit (EU) 2019/903 van de Commissie ( 3 ) . Aangezien die Uniewijde prestatiedoelstellingen en de ontwerpprestatieplannen voor RP3 die in oktober 2019 door de lidstaten werden ingediend, waren opgesteld vóór de uitbraak van de COVID-19-pandemie in maart 2020, werd daarin geen rekening gehouden met de aanzienlijke terugval van het luchtverkeer ten gevolge van de maatregelen die de lidstaten en derde landen hebben genomen om de pandemie in te dammen. (3) Als reactie op de impact van de COVID-19-pandemie op de verlening van luchtvaartnavigatiediensten zijn in Uitvoeringsverordening (EU) 2020/1627 van de Commissie ( 4 ) uitzonderlijke maatregelen voor RP3 vastgesteld, die afwijken van de bepalingen van Uitvoeringsverordening (EU) 2019/317. De Commissie heeft op 2 juni 2021 Uitvoeringsbesluit (EU) 2021/891 ( 5 ) vastgesteld, met herziene Uniewijde prestatiedoelstellingen voor RP3. Op basis hiervan hebben de lidstaten in oktober 2021 bij de Commissie ontwerpprestatieplannen ingediend met herziene lokale prestatiedoelstellingen voor RP3. (4) Uitvoeringsbesluit (EU) 2022/728 van de Commissie ( 6 ) was gericht tot België, Duitsland, Griekenland, Frankrijk, Cyprus, Letland, Luxemburg, Malta, Nederland, Roemenië en Zweden. In dat besluit heeft de Commissie vastgesteld dat de in het ontwerpprestatieplan voor RP3 van Malta opgenomen prestatiedoelstellingen inzake en-routekostenefficiëntie niet verenigbaar zijn met de Uniewijde prestatiedoelstellingen, en heeft zij aanbevelingen gedaan voor de herziening van die doelstellingen. (5) In antwoord op de Russische aanvalsoorlog tegen Oekraïne, die op 24 februari 2022 begon, heeft de Unie beperkende maatregelen vastgesteld waarbij Russische luchtvaartmaatschappijen, alle in Rusland geregistreerde luchtvaartuigen en alle niet in Rusland geregistreerde luchtvaartuigen die eigendom zijn van, worden gecharterd door of anderszins onder zeggenschap staan van Russische natuurlijke of rechtspersonen, entiteiten of organen het verbod krijgen opgelegd om in de Unie te landen of op te stijgen of de Unie te overvliegen. Deze beperkende maatregelen en de door Rusland genomen tegenmaatregelen hebben geleid tot veranderingen in het luchtverkeer in het Europese luchtruim. Sommige lidstaten zijn zwaar getroffen door een aanzienlijke daling van het aantal overvliegende luchtvaartuigen in het luchtruim dat onder hun verantwoordelijkheid valt. Op het niveau van de Unie is de waargenomen impact op het aantal vluchten echter beperkt gebleven, wat in contrast staat met de sterke afname van het luchtverkeer in heel Europa als gevolg van de uitbraak van de COVID-19-pandemie. (6) Malta heeft op 13 juli 2022 een herzien ontwerpprestatieplan voor RP3 (het “herziene ontwerpprestatieplan”) ter beoordeling ingediend bij de Commissie. (7) Het prestatiebeoordelingsorgaan, dat de Commissie bijstaat bij de tenuitvoerlegging van de prestatieregeling overeenkomstig artikel 11, lid 2, van Verordening (EG) nr. 549/2004, heeft een verslag met zijn beoordeling over het herziene ontwerpprestatieplan van Malta bij de Commissie ingediend. (8) Overeenkomstig artikel 15, lid 1, van Uitvoeringsverordening (EU) 2019/317 heeft de Commissie de verenigbaarheid van de in het herziene ontwerpprestatieplan van Malta opgenomen lokale prestatiedoelstellingen beoordeeld op basis van de criteria die zijn vastgesteld in punt 1 van bijlage IV bij die Uitvoeringsverordening, en rekening houdende met lokale omstandigheden. De Commissie heeft de beoordeling voor elk prestatiekerngebied en de bijbehorende prestatiedoelstellingen aangevuld door de ontwerpprestatieplannen te toetsen aan de elementen van punt 2 van bijlage IV bij die uitvoeringsverordening. (9) In de in juni 2022 gepubliceerde basisverkeersprognose van de Statistics and Forecast Service (Statfor) van Eurocontrol is rekening gehouden met de gewijzigde omstandigheden waarnaar in overweging 5 wordt verwezen. Op basis van die prognose merkt de Commissie op dat Malta naar verwachting niet zal worden geconfronteerd met negatieve veranderingen in het verkeer tijdens RP3 als gevolg van de Russische oorlog in Oekraïne. BEOORDELING DOOR DE COMMISSIE Beoordeling van de prestatiedoelstellingen op het prestatiekerngebied veiligheid (10) Wat het prestatiekerngebied veiligheid betreft, heeft de Commissie de verenigbaarheid beoordeeld van de door Malta ingediende doelstellingen inzake de effectiviteit van het veiligheidsbeheer van verleners van luchtvaartnavigatiediensten (Air Navigation Service Providers, ANSP’s), op basis van het criterium dat is vastgesteld in punt 1.1 van bijlage IV bij Uitvoeringsverordening (EU) 2019/317. (11) De door Malta voorgestelde lokale veiligheidsprestatiedoelstellingen met betrekking tot de effectiviteit van het veiligheidsbeheer, opgesplitst per doelstelling van het veiligheidsbeheer en uitgedrukt als een niveau van uitvoering: Malta Doelstellingen inzake de effectiviteit van het veiligheidsbeheer, uitgedrukt als een niveau van uitvoering , variërend van EASA-niveaus A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2022 2023 2024 Doelstellingen voor de hele Unie (2024) MATS Veiligheidsbeleid en -doelstellingen C C D C Beheer van veiligheidsrisico’s C C D D Veiligheidsborging C C D C Bevordering van de veiligheid C C D C Veiligheidscultuur C C C C (12) De door Malta voor MATS voorgestelde veiligheidsdoelstellingen zijn in overeenstemming met de EU-wijde prestatiedoelstellingen en voor 2024 zelfs beter dan de Uniewijde prestatiedoelstellingen op de domeinen “veiligheidsbeleid en -doelstellingen”, “veiligheidsborging” en “bevordering van de veiligheid”. (13) De Commissie merkt op dat het door Malta ingediende herziene ontwerpprestatieplan maatregelen bevat voor MATS voor de verwezenlijking van de lokale veiligheidsdoelstellingen, zoals de invoering van een centrum voor beveiligingsoperaties en een operationeel netwerkcentrum, de invoering van nieuwe veiligheidssoftware, de indienstname van cyberbeveiligingsspecialisten om het risicobeheer te verbeteren, en de opleiding van personeel om te voldoen aan de in Uitvoeringsverordening (EU) 2017/373 vastgestelde vereisten inzake veranderingsmanagement. (14) Op basis van de bevindingen in de overwegingen 11 en 13, en gezien het feit dat de in Uitvoeringsbesluit (EU) 2021/891 vastgestelde Uniewijde veiligheidsprestatiedoelstellingen in het laatste jaar van RP3 (2024) moeten zijn verwezenlijkt, moeten de doelstellingen in het herziene ontwerpprestatieplan van Malta worden beoordeeld als verenigbaar met de Uniewijde prestatiedoelstellingen voor het prestatiekerngebied veiligheid. Beoordeling van de prestatiedoelstellingen op het prestatiekerngebied milieu (15) Wat het prestatiekerngebied milieu betreft, is de verenigbaarheid van de door Malta ingediende doelstellingen inzake de gemiddelde horizontale en-routevluchtefficiëntie van het werkelijke traject beoordeeld op basis van het criterium van punt 1.2 van bijlage IV bij Uitvoeringsverordening (EU) 2019/317. De in het herziene ontwerpprestatieplan van Malta voorgestelde doelstellingen zijn vergeleken met de relevante referentiewaarden voor horizontale en-routevluchtefficiëntie die zijn uiteengezet in het plan voor de verbetering van het Europese routenetwerk (ERNIP) en die beschikbaar waren op het moment dat de herziene Uniewijde prestatiedoelstellingen voor RP3 werden vastgesteld, namelijk 2 juni 2021. (16) Voor het jaar 2020 is de Uniewijde prestatiedoelstelling voor RP3 op het prestatiekerngebied milieu, die oorspronkelijk was vastgesteld in Uitvoeringsbesluit (EU) 2019/903, vóór de uitbraak van de COVID-19-pandemie, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. Evenzo konden de door de lidstaten in de in oktober 2021 ingediende ontwerpprestatieplannen vastgestelde lokale milieuprestatiedoelstellingen voor het jaar 2021 niet met terugwerkende kracht worden gewijzigd in de herziene ontwerpprestatieplannen. Derhalve werd de verenigbaarheid van de lokale milieuprestatiedoelstellingen met de overeenkomstige Uniewijde prestatiedoelstellingen beoordeeld voor de jaren 2022, 2023 en 2024. (17) De door Malta voorgestelde prestatiedoelstellingen voor het prestatiekerngebied milieu en de overeenkomstige nationale referentiewaarden voor RP3 in het ERNIP, uitgedrukt als de gemiddelde horizontale en-routevluchtefficiëntie van het werkelijke traject: Malta 2022 2023 2024 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 1,80  % 1,80  % 1,80  % Referentiewaarden 1,80  % 1,80  % 1,80  % (18) De Commissie merkt op dat de door Malta voorgestelde milieudoelstellingen gelijk zijn aan de overeenkomstige nationale referentiewaarden voor elk van de jaren 2022, 2023 en 2024. (19) De Commissie merkt op dat Malta in het herziene ontwerpprestatieplan maatregelen heeft gepresenteerd voor de verwezenlijking van de lokale milieudoelstellingen, waaronder de tenuitvoerlegging van vrije luchtcorridors boven vliegniveau 195, het ontwerp van een nieuw terminalmanoeuvreergebied en nieuwe aankomst- en vertrekprocedures. (20) Op basis van de bevindingen die zijn uiteengezet in de overwegingen 17, 18 en 19 moeten de doelstellingen in het herziene ontwerpprestatieplan van Malta worden beoordeeld als verenigbaar met de Uniewijde prestatiedoelstellingen op het prestatiekerngebied milieu. Beoordeling van de prestatiedoelstellingen op het prestatiekerngebied capaciteit (21) Wat het prestatiekerngebied capaciteit betreft, is de verenigbaarheid van de door Malta ingediende doelstellingen inzake gemiddelde en-route-ATFM-vertraging per vlucht beoordeeld op basis van het criterium van punt 1.3 van bijlage IV bij Uitvoeringsverordening (EU) 2019/317. De in het herziene ontwerpprestatieplan van Malta voorgestelde doelstellingen zijn vergeleken met de relevante referentiewaarden die zijn uiteengezet in het operationeel netwerkplan en die beschikbaar waren op het moment dat de herziene Uniewijde prestatiedoelstellingen voor RP3 werden vastgesteld, namelijk 2 juni 2021. (22) Voor het jaar 2020 is de Uniewijde prestatiedoelstelling voor RP3 op het prestatiekerngebied capaciteit, die oorspronkelijk was vastgesteld in Uitvoeringsbesluit (EU) 2019/903, vóór de uitbraak van de COVID-19-pandemie, niet herzien bij Uitvoeringsbesluit (EU) 2021/891 omdat de termijn voor de toepassing van die doelstelling was verstreken en de uitvoering ervan dus definitief was geworden, waardoor er geen mogelijkheid was om ze retroactief aan te passen. Evenzo konden de door de lidstaten in de in oktober 2021 ingediende ontwerpprestatieplannen vastgestelde lokale capaciteitsprestatiedoelstellingen voor het jaar 2021 niet met terugwerkende kracht worden gewijzigd in de herziene ontwerpprestatieplannen. Derhalve werd de verenigbaarheid van de lokale capaciteitsprestatiedoelstellingen met de overeenkomstige Uniewijde prestatiedoelstellingen beoordeeld voor de jaren 2022, 2023 en 2024. (23) De door Malta voor RP3 voorgestelde doelstellingen voor en-routecapaciteit, uitgedrukt in minuten ATFM-vertraging per vlucht, en de overeenkomstige referentiewaarden in het operationeel netwerkplan: Malta 2022 2023 2024 Doelstellingen op het prestatiekerngebied capaciteit, uitgedrukt in minuten ATFM-vertraging per vlucht 0,01 0,01 0,01 Referentiewaarden 0,01 0,01 0,01 (24) De Commissie merkt op dat de door Malta voorgestelde capaciteitsdoelstellingen gelijk zijn aan de overeenkomstige nationale referentiewaarden voor elk van de jaren 2022, 2023 en 2024. (25) De Commissie merkt op dat Malta in het ontwerpprestatieplan maatregelen heeft gepresenteerd voor de verwezenlijking van de lokale en-routecapaciteitsdoelstellingen. Deze maatregelen omvatten een toename van het aantal voltijdse luchtverkeersleiders tegen het einde van RP3 en de tenuitvoerlegging van vrije luchtcorridors. (26) Op basis van de bevindingen die zijn uiteengezet in de overwegingen 23, 24 en 25 moeten de doelstellingen in het herziene ontwerpprestatieplan van Malta worden beoordeeld als verenigbaar met de Uniewijde prestatiedoelstellingen op het prestatiekerngebied capaciteit. Beoordeling van de ontwerpcapaciteitsdoelstellingen voor terminalluchtvaartnavigatiediensten (27) Wat betreft luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van doelstellingen voor en-routecapaciteit aangevuld met de beoordeling van de capaciteitsdoelstellingen voor terminalluchtvaartnavigatiediensten, overeenkomstig punt 2.1, b), van bijlage IV bij Uitvoeringsverordening (EU) 2019/317. Die doelstellingen bleken geen aanleiding te geven tot bezorgdheid ten aanzien van Malta. Beoordeling van de herziene prestatiedoelstellingen op het prestatiekerngebied kostenefficiëntie (28) De Commissie heeft in Uitvoeringsbesluit (EU) 2022/728 geconcludeerd dat de en-routekostenefficiëntiedoelstellingen in het in 2021 ingediende ontwerpprestatieplan van Malta onverenigbaar waren met de Uniewijde prestatiedoelstellingen. Malta heeft herziene en-routekostenefficiëntiedoelstellingen voorgesteld als onderdeel van zijn herziene ontwerpprestatieplan. (29) De onderstaande tabel bevat de initiële prestatiedoelstellingen inzake en-routekostenefficiëntie voor RP3 voor de heffingszone van Malta, zoals opgenomen in het in 2021 ingediende ontwerpprestatieplan, en de overeenkomstige herziene prestatiedoelstellingen in het herziene prestatieplan dat in 2022 is ingediend. En-routeheffingszone van Malta 2014 basiswaarde 2019 basiswaarde 2020-2021 2022 2023 2024 Initiële en-routekostenefficiëntiedoelstellingen (opgenomen in het in 2021 ingediende ontwerpprestatieplan), uitgedrukt als bepaalde en-route-eenheidskosten (in reële termen in prijzen van 2017) 21,50  EUR 22,98  EUR 44,08  EUR 31,85  EUR 24,83  EUR 24,85  EUR Initiële en-routekostenefficiëntiedoelstellingen (opgenomen in het ontwerpprestatieplan) , uitgedrukt als bepaalde en-route-eenheidskosten (in reële termen in prijzen van 2017) 21,50  EUR 22,98  EUR 44,08  EUR 27,44  EUR 21,61  EUR 22,09  EUR (30) De Commissie merkt op dat Malta zijn lokale kostenefficiëntiedoelstellingen voor de periode van 2022 tot en met 2024 heeft herzien, hetgeen, in vergelijking met het in 2021 ingediende ontwerpprestatieplan, resulteert in een totale bepaalde eenheidskost (DUC) die in die drie jaren 12,3 % lager ligt en tijdens RP3 als geheel 8,7 % lager ligt. Deze verlagingen van de bepaalde eenheidskosten vloeien voort uit zowel de geactualiseerde verkeersaannames die in het herziene ontwerpprestatieplan voor de kalenderjaren 2022, 2023 en 2024 zijn gebruikt als uit de neerwaartse bijstelling van de bepaalde kosten voor die jaren, uitgedrukt in reële termen in prijzen van 2017. (31) De wijzigingen in de verkeersprognose voor de jaren 2022, 2023 en 2024 zijn weergegeven in de onderstaande tabel. De Commissie merkt op dat de verkeersprognose die in het herziene ontwerpprestatieplan is gebruikt, gebaseerd is op de Statfor-basisverkeersprognose van Eurocontrol van juni 2022. En-routeheffingszone van Malta 2022 2023 2024 Initiële verkeersprognose (opgenomen in het in 2021 ingediende ontwerpprestatieplan), uitgedrukt in duizenden en-routediensteenheden 714 957 1 002 Geactualiseerde verkeersprognose (opgenomen in het herziene ontwerpprestatieplan) , uitgedrukt in duizenden en-routediensteenheden 811 1 006 1 044 Verschil +13,6  % +5,1  % +4,3  % (32) De herziene bepaalde kosten voor de kalenderjaren 2022, 2023 en 2024, uitgedrukt in reële termen in prijzen van 2017, zijn weergegeven in de onderstaande tabel. En-routeheffingszone van Malta 2022 2023 2024 Initiële bepaalde kosten in reële termen in prijzen van 2017 (opgenomen in het in 2021 ingediende ontwerpprestatieplan) 23  M EUR 24  M EUR 25  M EUR Herziene bepaalde kosten in reële termen in prijzen van 2017 (opgenomen in het herziene ontwerpprestatieplan) 22  M EUR 22  M EUR 23  M EUR Verschil –2,2  % –8,5  % –7,4  % (33) Het herziene ontwerpprestatieplan bevat een geactualiseerde inflatieprognose voor Malta voor elk van de kalenderjaren 2022, 2023 en 2024, zoals uiteengezet in de onderstaande tabel. En-routeheffingszone van Malta 2022 2023 2024 Initiële inflatie-index, met voorspelde jaarlijkse verandering van de inflatie tussen haakjes (gegevens uit het in 2021 ingediende ontwerpprestatieplan) 106,7 ( 1,8  % ) 108,8 ( 2,0  % ) 111,0 ( 2,0  % ) Herziene inflatie-index, met jaarlijkse verandering van de inflatie tussen haakjes (gegevens uit het herziene ontwerpprestatieplan) 109,7 ( 4,7  % ) 112,8 ( 2,8  % ) 115,1 ( 2,1  % ) (34) Als gevolg van de actualisering van de inflatieprognose blijven de herziene bepaalde kosten voor het jaar 2022, in nominale termen, grotendeels ongewijzigd. De Commissie merkt echter op dat Malta de nominale bepaalde kosten voor de jaren 2023 en 2024 naar beneden heeft bijgesteld. En-routeheffingszone van Malta 2022 2023 2024 Initiële bepaalde kosten in nominale termen (opgenomen in het in 2021 ingediende ontwerpprestatieplan) 24  M EUR 25  M EUR 27  M EUR Herziene bepaalde kosten in nominale termen (opgenomen in het herziene ontwerpprestatieplan) 24  M EUR 24  M EUR 26  M EUR Verschil –0,2  % –5,8  % –4,5  % (35) De Commissie heeft de verenigbaarheid van de herziene kostenefficiëntiedoelstellingen die zijn voorgesteld voor de en-routeheffingszone Malta beoordeeld op basis van de criteria van punt 1.4, a), b) en c), van bijlage IV bij Uitvoeringsverordening (EU) 2019/317. (36) Wat betreft het criterium dat is vastgesteld in punt 1.4, a), van bijlage IV bij Uitvoeringsverordening (EU) 2019/317, merkt de Commissie op dat de tendens van de bepaalde en-route-eenheidskosten op het niveau van de heffingszone, namelijk –1,0 % in de loop van RP3, beter is dan de Uniewijde tendens van +1,0 % in diezelfde periode. De Commissie merkt op dat dit een verbetering betekent ten opzichte van de tendens van de bepaalde eenheidskosten van +2,0 %, die berekend is op basis van de in 2021 ingediende ontwerpprestatieplannen. (37) Wat betreft het criterium dat is vastgesteld in punt 1.4, b), van bijlage IV bij Uitvoeringsverordening (EU) 2019/317, merkt de Commissie op dat de langetermijntendens van de bepaalde en-route-eenheidskosten in de tweede referentieperiode (RP2) en RP3, namelijk +0,3 %, slechter is dan de Uniewijde langetermijntendens van –1,3 % in diezelfde periode. De Commissie merkt op dat dit echter een verbetering betekent ten opzichte van de langetermijntendens van de bepaalde eenheidskosten van +1,6 %, berekend op basis van het in 2021 ingediende ontwerpprestatieplan. (38) Wat betreft het criterium dat is vastgesteld in punt 1.4, c), van bijlage IV bij Uitvoeringsverordening (EU) 2019/317, merkt de Commissie op dat de basiswaarde van Malta voor de bepaalde eenheidskosten van 22,98 EUR in EUR2017 19,7 % lager ligt dan de gemiddelde basiswaarde van de vergelijkingsgroep (28,64 EUR in EUR2017). (39) Zoals vermeld in overweging 36, resulteren de herziene kostenefficiëntiedoelstellingen van Malta in een tendens van de bepaalde eenheidskosten in de loop van RP3 die aanzienlijk beter is dan de overeenkomstige Uniewijde tendens en een daling van de bepaalde eenheidskosten gedurende de referentieperiode laat zien. Onder verwijzing naar overweging 38 presteert Malta bovendien goed op het vlak van kostenefficiëntie ten opzichte van de basiswaarde voor 2019, die lager is dan het overeenkomstige gemiddelde van de vergelijkingsgroep. Tot slot merkt de Commissie op dat Malta de bepaalde kosten voor RP3 zowel in reële als in nominale termen heeft verlaagd, terwijl het van plan is extra verkeer te bedienen op basis van de geactualiseerde verkeersprognose voor RP3. Daarom is de Commissie van oordeel dat de in overweging 37 bedoelde afwijking van de Uniewijde tendens van de bepaalde eenheidskosten geen beletsel vormt voor de vaststelling van verenigbaarheid met de Uniewijde prestatiedoelstellingen op het gebied van kostenefficiëntie met betrekking tot Malta. (40) Gezien de bovenstaande opmerkingen merkt de Commissie op dat Malta de aanbevelingen in artikel 3 van Uitvoeringsbesluit (EU) 2022/728 naar behoren heeft opgevolgd. (41) Op basis van de bevindingen die zijn uiteengezet in de overwegingen 29 tot en met 40 moeten de doelstellingen in het herziene ontwerpprestatieplan van Malta worden beoordeeld als verenigbaar met de Uniewijde prestatiedoelstellingen op het prestatiekerngebied kostenefficiëntie. Beoordeling van de herziene kostenefficiëntiedoelstellingen voor terminalluchtvaartnavigatiediensten (42) Wat betreft luchthavens die overeenkomstig artikel 1, leden 3 en 4, van Uitvoeringsverordening (EU) 2019/317 binnen de werkingssfeer van die verordening vallen, heeft de Commissie haar beoordeling van de doelstellingen voor en-routekostenefficiëntie aangevuld met de beoordeling van de kostenefficiëntiedoelstellingen voor terminalluchtvaartnavigatiediensten, overeenkomstig punt 2.1, c), van bijlage IV bij Uitvoeringsverordening (EU) 2019/317. (43) In Uitvoeringsbesluit (EU) 2022/728 heeft de Commissie haar bezorgdheid geuit over de doelstellingen inzake terminalkostenefficiëntie die Malta in het in 2021 ingediende ontwerpprestatieplan heeft voorgesteld, en was zij van mening dat Malta die doelstellingen verder moet rechtvaardigen of neerwaarts moet herzien. De Commissie merkt echter op dat Malta die doelstellingen daarentegen naar boven heeft bijgesteld, behalve voor het jaar 2023, zonder daarvoor een motivering te verstrekken. (44) De Commissie merkt op dat de tendens van de bepaalde terminaleenheidskosten in Malta, namelijk +5,0 % in de loop van RP3, hoger blijft dan de tendens van de bepaalde en-route-eenheidskosten van –1,0 % in de loop van RP3, en hoger blijft dan de werkelijke tendens van de bepaalde terminaleenheidskosten van +0,6 % tijdens RP2. Bovendien is de tendens van de bepaalde terminaleenheidskosten voor RP3 verslechterd ten opzichte van het in 2021 ingediende ontwerpprestatieplan, waarin een tendens van de bepaalde terminaleenheidskosten van +4,3 % was vastgesteld. (45) In het licht van de overwegingen 43 en 44 concludeert de Commissie dat de herziene prestatiedoelstellingen van Malta op het gebied van terminalkostenefficiëntie nog steeds aanleiding geven tot bezorgdheid. De Commissie herhaalt daarom haar standpunt, zoals uiteengezet in Uitvoeringsbesluit (EU) 2022/728, dat Malta die doelstellingen naar beneden moet herzien of een adequate motivering voor die doelstellingen moet verstrekken, met inbegrip van de extra kostenstijgingen in de jaren 2022 en 2024. De Commissie verzoekt Malta deze opmerking in verband met de vaststelling van zijn definitieve prestatieplan aan te pakken overeenkomstig artikel 16, punt a), van Uitvoeringsverordening (EU) 2019/317. Beoordeling van de in artikel 11 van Uitvoeringsverordening (EU) 2019/317 bedoelde stimuleringsregelingen, ter aanvulling van de beoordeling door de Commissie van de capaciteitsdoelstellingen (46) Overeenkomstig punt 2.1, f), van bijlage IV bij Uitvoeringsverordening (EU) 2019/317 heeft de Commissie met betrekking tot de beoordeling van de lokale capaciteitsdoelstellingen de stimuleringsregelingen in het herziene ontwerpprestatieplan van Malta geëvalueerd. De Commissie heeft met name onderzocht of die ontwerpstimuleringsregelingen voldoen aan de inhoudelijke eisen van artikel 11, leden 1 en 3, van Uitvoeringsverordening (EU) 2019/317. De Commissie merkt op dat Malta deze stimuleringsregelingen niet heeft gewijzigd ten opzichte van het in 2021 ingediende ontwerpprestatieplan. (47) Wat de door Malta voorgestelde en-route- en terminalcapaciteitsregelingen betreft, betwijfelt de Commissie, op basis van deskundigenadvies van het prestatiebeoordelingsorgaan, sterk of de voorgestelde maximale financiële nadelen, die respectievelijk 0,5 % en 0,25 % van de bepaalde kosten bedragen, tastbare gevolgen zouden hebben voor de aan risico’s onderhevige inkomsten, zoals vereist uit hoofde van artikel 11, lid 3, punt a), van Uitvoeringsverordening (EU) 2019/317. (48) Daarom moet Malta, voor wat betreft de vaststelling van zijn definitieve prestatieplan overeenkomstig artikel 16, punt a), van Uitvoeringsverordening (EU) 2019/317, zijn stimuleringsregelingen voor het bereiken van de en-route- en terminalcapaciteitsdoelstellingen herzien, zodat het maximale financiële nadeel ten gevolge van die stimuleringsregelingen wordt vastgesteld op een niveau dat tastbare gevolgen heeft voor de aan risico’s onderhevige inkomsten, zoals uitdrukkelijk vereist uit hoofde van artikel 11, lid 3, punt a), van Uitvoeringsverordening (EU) 2019/317; de Commissie is van mening dat dit moet leiden tot een maximaal financieel nadeel van minstens 1 % van de bepaalde kosten. CONCLUSIES (49) In het licht van al het voorgaande stelt de Commissie vast dat de prestatiedoelstellingen in het door Malta ingediende herziene ontwerpprestatieplan verenigbaar zijn met de Uniewijde prestatiedoelstellingen, HEEFT HET VOLGENDE BESLUIT VASTGESTELD: Artikel 1 De prestatiedoelstellingen in het overeenkomstig Verordening (EG) nr. 549/2004 door Malta ingediende herziene ontwerpprestatieplan, die in de bijlage bij dit besluit zijn opgenomen, zijn verenigbaar met de in Uitvoeringsbesluit (EU) 2021/891 uiteengezette Uniewijde prestatiedoelstellingen voor de derde referentieperiode. Artikel 2 Dit besluit is gericht tot de Republiek Malta. Gedaan te Brussel, 5 december 2022. Voor de Commissie Adina VĂLEAN Lid van de Commissie ( 1 ) PB L 96 van 31.3.2004, blz. 1 . ( 2 ) PB L 56 van 25.2.2019, blz. 1 . ( 3 ) Uitvoeringsbesluit (EU) 2019/903 van de Commissie van 29 mei 2019 tot vaststelling van de EU-wijde prestatiedoelen voor het netwerk voor luchtverkeersbeheer voor de derde referentieperiode van 1 januari 2020 tot en met 31 december 2024 ( PB L 144 van 3.6.2019, blz. 49 ). ( 4 ) Uitvoeringsverordening (EU) 2020/1627 van de Commissie van 3 november 2020 inzake uitzonderlijke maatregelen voor de derde referentieperiode (2020-2024) van de prestatie- en heffingsregeling voor het gemeenschappelijk Europees luchtruim ten gevolge van de COVID-19-pandemie ( PB L 366 van 4.11.2020, blz. 7 ). ( 5 ) Uitvoeringsbesluit (EU) 2021/891 van de Commissie van 2 juni 2021 tot vaststelling van herziene EU-wijde prestatiedoelstellingen voor het netwerk voor luchtverkeersbeheer voor de derde referentieperiode (2020-2024) en tot intrekking van Uitvoeringsbesluit (EU) 2019/903 ( PB L 195 van 3.6.2021, blz. 3 ). ( 6 ) Uitvoeringsbesluit (EU) 2022/728 van de Commissie van 13 april 2022 inzake de onverenigbaarheid van bepaalde prestatiedoelstellingen in de krachtens Verordening (EG) nr. 549/2004 van het Europees Parlement en de Raad door België, Duitsland, Griekenland, Frankrijk, Cyprus, Letland, Luxemburg, Malta, Nederland, Roemenië en Zweden ingediende ontwerpen van nationale plannen of plannen voor functionele luchtruimblokken met de Uniewijde prestatiedoelstellingen voor de derde referentieperiode, en inzake de vaststelling van aanbevelingen voor de herziening van die doelstellingen ( PB L 135 van 12.5.2022, blz. 4 ). BIJLAGE Prestatiedoelstellingen die zijn opgenomen in het overeenkomstig Verordening (EG) nr. 549/2004 door Malta ingediende herziene ontwerpprestatieplan en die verenigbaar zijn bevonden met de Uniewijde prestatiedoelstellingen voor de derde referentieperiode PRESTATIEKERNGEBIED VEILIGHEID Effectiviteit van het veiligheidsbeheer Malta Doelstellingen met betrekking tot de effectiviteit van het veiligheidsbeheer, uitgedrukt als niveau van tenuitvoerlegging , variërend van EASA-niveaus A tot en met D Betrokken verlener van luchtvaartnavigatiediensten Doelstelling inzake veiligheidsbeheer 2022 2023 2024 MATS Veiligheidsbeleid en -doelstellingen C C D Beheer van veiligheidsrisico’s C C D Veiligheidsborging C C D Bevordering van de veiligheid C C D Veiligheidscultuur C C C PRESTATIEKERNGEBIED MILIEU Gemiddelde horizontale en-routevluchtefficiëntie van het werkelijke traject Malta 2022 2023 2024 Doelstellingen op het prestatiekerngebied milieu , uitgedrukt als de gemiddelde horizontale en-routevluchtefficiëntie van het werkelijke traject 1,80  % 1,80  % 1,80  % PRESTATIEKERNGEBIED CAPACITEIT Gemiddelde en-route-ATFM-vertraging in minuten per vlucht Malta 2022 2023 2024 Doelstellingen op het prestatiekerngebied capaciteit, uitgedrukt in minuten ATFM-vertraging per vlucht 0,01 0,01 0,01 PRESTATIEKERNGEBIED KOSTENEFFICIËNTIE Bepaalde eenheidskost voor en-routeluchtvaartnavigatiediensten En-routeheffingszone van Malta 2014 basiswaarde 2019 basiswaarde 2020-2021 2022 2023 2024 Herziene ontwerpdoelstellingen inzake en-routekostenefficiëntie , uitgedrukt als bepaalde en-route-eenheidskosten (in reële termen in prijzen van 2017) 21,50  EUR 22,98  EUR 44,08  EUR 27,44  EUR 21,61  EUR 22,09  EUR",
  "source": "EUR LEX"
}