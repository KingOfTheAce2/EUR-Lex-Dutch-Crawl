{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0542:NL:HTML\">",
  "content": "EUR-Lex - 31998D0542 - NL Avis juridique important | 31998D0542 98/542/EG: Beschikking van de Commissie van 4 september 1998 inzake gemeenschappelijke technische voorschriften betreffende eisen inzake de telefonietoepassing voor pan-Europese openbare cellulaire digitale landmobiele communicatie, fase II (2e uitgave) (kennisgeving geschied onder nummer C(1998) 2561) (Voor de EER relevante tekst) Publicatieblad Nr. L 254 van 16/09/1998 blz. 0028 - 0031 BESCHIKKING VAN DE COMMISSIE van 4 september 1998 inzake gemeenschappelijke technische voorschriften betreffende eisen inzake de telefonietoepassing voor pan-Europese openbare cellulaire digitale landmobiele communicatie, fase II (2e uitgave) (kennisgeving geschied onder nummer C(1998) 2561) (Voor de EER relevante tekst) (98/542/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/13/EG van het Europees Parlement en de Raad van 12 februari 1998 betreffende eindapparatuur voor telecommunicatie en apparatuur voor satellietgrondstations alsmede inzake de onderlinge erkenning van de conformiteit van die apparatuur (1), inzonderheid op artikel 7, lid 2, tweede streepje, Overwegende dat de Commissie de maatregel heeft vastgesteld waarbij wordt omschreven voor welk type telecommunicatie-eindapparatuur gemeenschappelijke technische voorschriften vereist zijn, alsmede de daarmee samenhangende verklaring betreffende de draagwijdte van deze voorschriften, overeenkomstig artikel 7, lid 2, eerste streepje; Overwegende dat de overeenkomstige geharmoniseerde normen, of onderdelen daarvan, waarmee de essentiële eisen worden toegepast en die in gemeenschappelijke technische voorschriften moeten worden omgezet, dienen te worden vastgesteld; Overwegende dat het noodzakelijk is, teneinde fabrikanten met betrekking tot de toegang tot deze markt continuïteit te kunnen garanderen, om overgangsbepalingen vast te stellen voor apparatuur die overeenkomstig Beschikking 96/629/EG van de Commissie (2) is goedgekeurd; Overwegende dat Beschikking 96/629/EG aan het einde van de overgangsperiode moet worden ingetrokken. Overwegende dat Beschikking 97/527/EG (3) met ingang van 24 oktober 1998 moet worden ingetrokken. Overwegende dat het voorstel overeenkomstig artikel 29, lid 2, is voorgelegd aan het Comité (ACTE); Overwegende dat de in deze beschikking vervatte gemeenschappelijke technische voorschriften in overeenstemming zijn met het advies van het ACTE, HEEFT DE VOLGENDE BESCHIKKING GEGEVEN: Artikel 1 1. Deze beschikking is van toepassing op eindapparatuur die is bestemd om te worden aangesloten op een openbaar telecommunicatienet en die binnen de werkingssfeer van de in artikel 2, lid 1, bedoelde geharmoniseerde norm valt. 2. Deze beschikking stelt gemeenschappelijke technische voorschriften vast betreffende eisen inzake de telefonietoepassing voor eindapparatuur voor het pan-Europese openbare cellulaire digitale landmobiele telecommunicatienet dat van modulatie met constante omhulling gebruik maakt, in de 900 MHz-band met een kanaalafstand van 200 kHz werkt en verkeerskanalen bevat volgens het TDMA-principe. Artikel 2 1. In de gemeenschappelijke technische voorschriften is de geharmoniseerde norm opgenomen die door de terzake bevoegde normalisatie-instelling is opgesteld en waarmee, voorzover van toepassing, de in artikel 5, onder g) van Richtlijn 98/13/EG bedoelde essentiële eisen worden toegepast. Bijlage I bevat een verwijzing naar die norm. De toepasselijke onderdelen zijn opgenomen in bijlage II. 2. De onder deze beschikking vallende eindapparatuur moet voldoen aan de in lid 1 bedoelde gemeenschappelijke technische voorschriften, aan de in artikel 5, onder a) en b), van Richtlijn 98/13/EG bedoelde essentiële eisen en aan de eisen van alle andere relevante richtlijnen, in het bijzonder de Richtlijnen 73/23/EEG (4) en 89/336/EEG (5) van de Raad. Artikel 3 Na het van kracht worden van deze beschikking passen de aangemelde instanties die met de uitvoering van de in artikel 10 van Richtlijn 98/13/EEG van de Raad bedoelde procedures zijn belast, ten aanzien van de in artikel 1, lid 1, van deze beschikking bedoelde eindapparatuur de in artikel 2, lid 1, bedoelde toepasselijke onderdelen van de geharmoniseerde norm toe of zorgen zij ervoor dat deze worden toegepast. Artikel 4 1. Beschikking 96/629/EG wordt met ingang van 4 december 1998 ingetrokken. 2. Eindapparatuur die overeenkomstig Beschikking 96/629/EG is goedgekeurd, mag nog op de markt worden gebracht en in gebruik worden genomen. 3. Beschikking 97/527/EG wordt met ingang van 24 oktober 1998 ingetrokken. Artikel 5 Deze beschikking is gericht tot de lidstaten. Gedaan te Brussel, 4 september 1998. Voor de Commissie Martin BANGEMANN Lid van de Commissie (1) PB L 74 van 12. 3. 1998, blz. 1. (2) PB L 282 van 1. 11. 1996, blz. 75. (3) PB L 215 van 7. 8. 1997, blz. 57. (4) PB L 77 van 26. 3. 1973, blz. 29. (5) PB L 139 van 23. 5. 1989, blz. 19. BIJLAGE I Private verwijzing naar de geharmoniseerde norm die van toepassing is De geharmoniseerde norm waarnaar artikel 2 van de beschikking verwijst, is: European digital cellular telecommunications system (Phase 2); Attachment requirements for Global System for Mobile communications (GSM) mobile stations; Telephony (Europese digitale cellulaire telecommunicatiesysteem (fase 2); Aansluitingseisen t.a.v. wereldsystemen voor mobiele communicatie (GSM) mobiele stations, Telefonie) ETSI Europees Instituut voor telecommunicatienormen ETSI Secretariaat TBR 20, 3e uitgave, februari 1998 (met uitzondering van het voorwoord) Aanvullende informatie Het Europees Instituut voor telecommunicatienormen is erkend overeenkomstig Richtlijn 83/189/EEG van de Raad (1). De boven vermelde geharmoniseerde norm is opgesteld naar aanleiding van een in overeenstemming met de relevante procedures van Richtlijn 83/189/EEG verstrekte opdracht. De volledige tekst van de boven vermelde geharmoniseerde norm kan worden aangevraagd bij: Europees Instituut voor telecommunicatienormen 650, route des Lucioles F-06921 Sophia Antipolis Cedex Europese Commissie DG XIII/A/2 - BU 31, 1/7 Rue de la Loi/Wetstraat 200 B-1049 Brussel of bij elk van de andere organisaties die verantwoordelijk zijn voor het beschikbaar maken van ETSI-normen, en waarvan op het Internet een lijst te vinden is (www.ispo.cec.be). (1) PB L 109 van 26. 4. 1983, blz. 8. BIJLAGE II >RUIMTE VOOR DE TABEL>",
  "source": "EUR LEX"
}