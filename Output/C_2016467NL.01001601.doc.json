{
  "url": "http://www.w3.org/1999/xhtml\">",
  "content": "C_2016467NL.01001601.xml 15.12.2016 NL Publicatieblad van de Europese Unie C 467/16 BESLUIT VAN DE COMMISSIE van 9 december 2016 betreffende de sluiting, namens de Europese Gemeenschap voor Atoomenergie, van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie (2016/C 467/06) DE EUROPESE COMMISSIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, lid 2, Gezien het besluit van de Raad tot goedkeuring van de sluiting door de Commissie, namens de Europese Gemeenschap voor Atoomenergie, van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie, Overwegende hetgeen volgt: (1) De Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds (hierna „de SAO” genoemd), is op 16 juni 2008 ondertekend en op 1 juni 2015 in werking getreden ( 1 ) . (2) De Republiek Kroatië is op 1 juli 2013 toegetreden tot de Unie. (3) Overeenkomstig artikel 6, lid 2, tweede alinea, van de Akte betreffende de voorwaarden voor de toetreding van de Republiek Kroatië tot de Europese Unie van 2012, dient de toetreding van Kroatië tot de SAO te worden geregeld door de sluiting van een protocol bij de SAO door de Raad, handelend met eenparigheid van stemmen namens de lidstaten, en door het betrokken derde land. (4) Op 24 september 2012 heeft de Raad de Commissie gemachtigd onderhandelingen te openen met Bosnië en Herzegovina met het oog op de sluiting van een protocol bij de SAO. (5) Deze onderhandelingen zijn succesvol afgerond en het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie (hierna „het protocol” genoemd) werd op 18 juli 2016 geparafeerd. (6) Het protocol betreft ook aangelegenheden die tot de bevoegdheid van de Europese Gemeenschap voor Atoomenergie behoren. (7) Het protocol dient door de Commissie namens de Europese Gemeenschap voor Atoomenergie te worden gesloten, wat betreft aangelegenheden die onder het Verdrag tot oprichting van de Europese Gemeenschap voor Atoomenergie vallen. (8) Op 21 november 2016 stelde de Raad een besluit vast tot goedkeuring van de sluiting van het protocol door de Commissie, namens de Europese Gemeenschap voor Atoomenergie ( 2 ) . (9) De ondertekening en de sluiting van het protocol zijn onderworpen aan een afzonderlijke procedure voor aangelegenheden die onder het Verdrag betreffende de Europese Unie en het Verdrag betreffende de werking van de Europese Unie vallen. (10) Het protocol dient te worden goedgekeurd, BESLUIT: Artikel 1 De sluiting, namens de Europese Gemeenschap voor Atoomenergie, van het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie, wordt goedgekeurd. De tekst van het protocol is gehecht aan het besluit van de Raad betreffende de ondertekening, namens de Europese Unie en haar lidstaten, en de voorlopige toepassing van het protocol ( 3 ) . Artikel 2 Het lid van de Commissie dat bevoegd is voor het Europees nabuurschapsbeleid en de toetredingsonderhandelingen, wordt gemachtigd om het protocol te ondertekenen en de in artikel 7 van het protocol bedoelde kennisgeving neer te leggen. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 9 december 2016. Voor de Commissie Johannes HAHN Lid van de Commissie ( 1 ) PB L 164 van 30.6.2015, blz. 2 . ( 2 ) Nog niet gepubliceerd in het Publicatieblad. ( 3 ) Nog niet gepubliceerd in het Publicatieblad.",
  "source": "EUR LEX"
}