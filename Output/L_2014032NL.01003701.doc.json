{
  "url": "http://www.w3.org/1999/xhtml\"><!--",
  "content": "L_2014032NL.01003701.xml 1.2.2014 NL Publicatieblad van de Europese Unie L 32/37 ADDITIONEEL REGLEMENT VAN HET HOF VAN JUSTITIE Inhoud Hoofdstuk I — Rogatoire commissies (artikelen 1-3) 38 Hoofdstuk II — Rechtsbijstand (artikelen 4 en 5) 39 Hoofdstuk III — Aangifte van de schending van de eed der getuigen en deskundigen (artikelen 6 en 7) 39 — Slotbepalingen (artikelen 8 en 9) 39 Bijlage I — Lijst bedoeld in artikel 2, lid 1 40 Bijlage II — Lijst bedoeld in artikel 4, lid 2 42 Bijlage III — Lijst bedoeld in artikel 6 44 HET HOF VAN JUSTITIE, Gezien artikel 207 van het reglement voor de procesvoering ( 1 ) , Gezien artikel 46, lid 3, van de Akte betreffende de toetredingsvoorwaarden voor de Republiek Bulgarije en Roemenië en de aanpassing van de Verdragen waarop de Europese Unie is gegrond ( 2 ) , Gezien artikel 45 van de Akte betreffende de voorwaarden voor de toetreding van de Republiek Kroatië en de aanpassing van het Verdrag betreffende de Europese Unie, het Verdrag betreffende de werking van de Europese Unie en het Verdrag tot oprichting van de Europese Gemeenschap voor Atoomenergie ( 3 ) , Overwegende hetgeen volgt: (1) Het Hof heeft op 25 september 2012 een nieuw reglement voor de procesvoering vastgesteld dat zowel inhoudelijk als naar de vorm meerdere wijzigingen omvat ten opzichte van het vorige reglement, dat daarbij is ingetrokken. Deze wijzigingen betreffen met name de terminologie die in het nieuwe reglement voor de procesvoering is gehanteerd en de procedure voor de toekenning van rechtsbijstand. Deze wijzigingen dienen dan ook in het nieuwe additioneel reglement te worden weerspiegeld. (2) Na de aanwijzing door meerdere lidstaten van nieuwe instanties voor de behandeling van de in de artikelen 2, 4 en 6 van het additioneel reglement bedoelde vraagstukken en na de toetreding tot de Europese Unie van de Republiek Bulgarije en Roemenië op 1 januari 2007 en die van de Republiek Kroatië op 1 juli 2013, is het daarnaast noodzakelijk gebleken om de lijsten in de drie bijlagen bij dit reglement bij te werken. Met de goedkeuring van de Raad, gegeven op 17 december 2013, STELT HET VOLGENDE ADDITIONEEL REGLEMENT VAST: HOOFDSTUK I Rogatoire commissies Artikel 1 1.   De rogatoire commissie wordt bij beschikking verleend; deze beschikking bevat de naam, de voornaam, de hoedanigheid en het adres van de getuigen of deskundigen, de omschrijving van de feiten ten aanzien waarvan de getuigen of deskundigen zullen worden gehoord, de namen van de partijen, hun gemachtigden, advocaten of raadslieden, de gekozen woonplaatsen, alsmede een korte omschrijving van het onderwerp van het geding. 2.   De griffier betekent de beschikking aan partijen. Artikel 2 1.   De griffier zendt de beschikking aan de bevoegde, in bijlage I genoemde, instantie van de lidstaat op het grondgebied waarvan de getuigen of deskundigen moeten worden gehoord. Zo nodig doet hij de beschikking vergezeld gaan van een vertaling in de officiële taal of talen van de lidstaat tot welke de beschikking is gericht. 2.   De in het voorgaande lid bedoelde instantie zendt de beschikking door aan de krachtens het nationale recht bevoegde rechterlijke instantie. 3.   De bevoegde rechterlijke instantie voert de rogatoire commissie uit volgens haar nationale recht. Na de tenuitvoerlegging zendt zij de beschikking houdende de rogatoire commissie alsmede de stukken die bij de tenuitvoerlegging daarvan zijn opgemaakt, en een staat van kosten aan de instantie bedoeld in lid 1. Deze stukken worden aan de griffier van het Hof gezonden. 4.   De griffier draagt zorg voor de vertaling der stukken in de procestaal. Artikel 3 Het Hof draagt de kosten van de rogatoire commissie, zulks onverminderd zijn bevoegdheid deze ten laste van partijen te brengen. HOOFDSTUK II Rechtsbijstand Artikel 4 1.   In de beschikking waarbij het Hof beslist rechtsbijstand toe te kennen, bepaalt het Hof dat aan de betrokkene een advocaat zal worden toegevoegd. 2.   Indien de betrokkene niet zelf een advocaat voorstelt of indien het Hof van oordeel is dat de door de betrokkene gedane keuze niet kan worden bekrachtigd, zendt de griffier een expeditie van de beschikking en een afschrift van de aanvraag voor rechtsbijstand aan de bevoegde instantie van de betrokken staat genoemd in bijlage II. 3.   Gezien de voorstellen toegezonden door deze instantie, voegt het Hof aan de betrokkene ambtshalve de advocaat toe die tot taak heeft de betrokkene bij te staan. Artikel 5 Het Hof stelt de verschotten en het honorarium van de advocaat vast; op verzoek kan een voorschot op deze verschotten en dit honorarium worden verstrekt. HOOFDSTUK III Aangifte van de schending van de eed der getuigen en deskundigen Artikel 6 In geval van meineed gepleegd voor het Hof door een getuige of deskundige, kan het Hof, de advocaat-generaal gehoord, beslissen dat van dit feit aangifte zal worden gedaan ter fine van vervolging bij de bevoegde, in bijlage III genoemde, instantie van de lidstaat waarvan de rechterlijke macht ter zake bevoegd is. Artikel 7 De beslissing van het Hof wordt door de griffier medegedeeld. De beslissing vermeldt de feiten en omstandigheden waarop de aangifte is gegrond. Slotbepalingen Artikel 8 Dit additioneel reglement treedt in de plaats van het additioneel reglement van 4 december 1974 ( PB L 350 van 28.12.1974, blz. 29 ), zoals laatstelijk gewijzigd op 21 februari 2006 ( PB L 72 van 11.3.2006, blz. 1 ). Artikel 9 1.   Dit reglement, zijnde authentiek in de talen bedoeld in artikel 36 van het reglement voor de procesvoering, wordt bekendgemaakt in het Publicatieblad van de Europese Unie . 2.   Het treedt in werking met ingang van de datum waarop het wordt bekendgemaakt. Gedaan te Luxemburg, 14 januari 2014. ( 1 ) PB L 265 van 29.9.2012, blz. 1 , gerectificeerd in PB L 38 van 9.2.2013, blz. 20 , zoals gewijzigd op 18 juni 2013 ( PB L 173 van 26.6.2013, blz. 65 ). ( 2 ) PB L 157 van 21.6.2005, blz. 203 . ( 3 ) PB L 112 van 24.4.2012, blz. 21 . BIJLAGE I Lijst bedoeld in artikel 2, lid 1 België Federale Overheidsdienst Justitie — Service public fédéral Justice Bulgarije Министър на правосъдието Tsjechië Ministr spravedlnosti Denemarken Justitsministeriet Duitsland Bundesministerium der Justiz Estland Justiitsministeerium Ierland Minister for Justice and Equality Griekenland Υπουργείο Δικαιοσύνης, Διαφάνειας και Ανθρωπίνων Δικαιωμάτων Spanje Ministerio de Justicia Frankrijk Ministère de la justice Kroatië Ministarstvo pravosuđa Italië Ministero della Giustizia Cyprus Υπουργός Δικαιοσύνης και Δημόσιας Τάξεως Letland Latvijas Republikas Tieslietu ministrija Litouwen Lietuvos Respublikos teisingumo ministerija Luxemburg Parquet général Hongarije Közigazgatási és Igazságügyi Minisztérium Malta Avukat Ġenerali Nederland Minister van Veiligheid en Justitie Oostenrijk Bundesministerium für Justiz Polen Ministerstwo Sprawiedliwości Portugal Ministro da Justiça Roemenië Ministerul Justiției Slovenië Ministrstvo za pravosodje Slowakije Minister spravodlivosti Finland Oikeusministeriö Zweden Regeringskansliet Justitiedepartementet Verenigd Koninkrijk Secretary of State for the Home Department BIJLAGE II Lijst bedoeld in artikel 4, lid 2 België Federale Overheidsdienst Justitie — Service public fédéral Justice Bulgarije Министър на правосъдието Tsjechië Česká advokátní komora Denemarken Justitsministeriet Duitsland Bundesrechtsanwaltskammer Estland Justiitsministeerium Ierland Minister for Justice and Equality Griekenland Υπουργείο Δικαιοσύνης, Διαφάνειας και Ανθρωπίνων Δικαιωμάτων Spanje Consejo General de la Abogacía Española Frankrijk Ministère de la justice Kroatië Ministarstvo pravosuđa Italië Ministero della Giustizia Cyprus Υπουργός Δικαιοσύνης και Δημόσιας Τάξεως Letland Latvijas Republikas Tieslietu ministrija Litouwen Lietuvos Respublikos teisingumo ministerija Luxemburg Ministère de la justice Hongarije Közigazgatási és Igazságügyi Minisztérium Malta Segretarju Parlamentari għall-Gustizzja Nederland Algemene Raad van de Nederlandse Orde van Advocaten Oostenrijk Bundesministerium für Justiz Polen Ministerstwo Sprawiedliwości Portugal Ministro da Justiça Roemenië Uniunea Națională a Barourilor din România Slovenië Ministrstvo za pravosodje Slowakije Slovenská advokátska komora Finland Oikeusministeriö Zweden Sveriges advokatsamfund Verenigd Koninkrijk The Law Society, London (for applicants residing in England or Wales) The Law Society of Scotland, Edinburgh (for applicants residing in Scotland) The Law Society of Northern Ireland, Belfast (for applicants residing in Northern Ireland) BIJLAGE III Lijst bedoeld in artikel 6 België Federale Overheidsdienst Justitie — Service public fédéral Justice Bulgarije Върховна касационна прокуратура на Република България Tsjechië Nejvyšší státní zastupitelství Denemarken Justitsministeriet Duitsland Bundesministerium der Justiz Estland Riigiprokuratuur Ierland The Office of the Attorney General Griekenland Υπουργείο Δικαιοσύνης, Διαφάνειας και Ανθρωπίνων Δικαιωμάτων Spanje Consejo General del Poder Judicial Frankrijk Ministère de la justice Kroatië Zamjenik Glavnog državnog odvjetnika Italië Ministero della Giustizia Cyprus Γενικός Εισαγγελέας της Δημοκρατίας Letland Latvijas Republikas Ģenerālprokuratūra Litouwen Lietuvos Respublikos generalinė prokuratūra Luxemburg Parquet général Hongarije Közigazgatási és Igazságügyi Minisztérium Malta Avukat Ġenerali Nederland Minister van Veiligheid en Justitie Oostenrijk Bundesministerium für Justiz Polen Ministerstwo Sprawiedliwości Portugal Ministro da Justiça Roemenië Parchetul de pe lângă Înalta Curte de Casație și Justiție Slovenië Ministrstvo za pravosodje Slowakije Minister spravodlivosti Finland Keskusrikospoliisi Zweden Åklagarmyndigheten Verenigd Koninkrijk Her Majesty’s Attorney General (for witnesses or experts residing in England or Wales) Her Majesty’s Advocate General (for witnesses or experts residing in Scotland) Her Majesty’s Attorney General (for witnesses or experts residing in Northern Ireland)",
  "source": "EUR LEX"
}