{
  "url": "http://www.w3.org/1999/xhtml\">",
  "content": "L_2009339NL.01005801.xml 22.12.2009 NL Publicatieblad van de Europese Unie L 339/58 BESLUIT VAN DE RAAD VAN BESTUUR VAN EUROPOL van 1 december 2009 tot instemming met de door Europol vastgestelde voorwaarden en procedures ter aanpassing van de in het aanhangsel van het besluit van de raad van bestuur van Europol van 16 november 1999 genoemde bedragen betreffende de belasting op door Europol aan zijn personeelsleden betaalde salarissen en emolumenten (2009/999/EU) DE RAAD VAN BESTUUR VAN EUROPOL, Gelet op het protocol op grond van artikel K.3 van het Verdrag van de Europese Unie en artikel 41, lid 3, van de Europol-Overeenkomst, betreffende de voorrechten en immuniteiten van Europol, de leden van zijn organen, zijn adjunct-directeuren en zijn personeelsleden ( 1 ) , en in het bijzonder artikel 10 van dit protocol, Overwegende hetgeen volgt: 1. De Raad heeft op 30 november 2009 besloten om met terugwerkende kracht vanaf 1 juli 2008 de salarissen en emolumenten van de personeelsleden van Europol aan te passen met 1,2 %. 2. De raad van bestuur heeft op 13 mei 2009 besloten de in artikel 4 van het aanhangsel van het besluit van de raad van bestuur van 16 november 1999 genoemde bedragen ( 2 ) met hetzelfde percentage en vanaf dezelfde datum als bepaald in het in punt 1 genoemde besluit van de Raad te verhogen. 3. Overeenkomstig voornoemd besluit van de raad van bestuur dienen de aldus vastgestelde waarden te worden bekendgemaakt in het Publicatieblad van de Europese Unie . BESLUIT ALS VOLGT: Artikel 1 Met ingang van 1 juli 2008: 1. wordt de waarde genoemd in de eerste zin van artikel 4 van het aanhangsel van het besluit van de raad van bestuur van Europol van 16 november 1999 vervangen door 117,00 EUR; 2. worden de waarden in euro in de tabel van artikel 4 van het aanhangsel van het besluit van de raad van bestuur van Europol van 16 november 1999 vervangen door: 8 % voor bedragen tussen 117,00 en 2 060,89 EUR; 10 % voor bedragen tussen 2 060,90 en 2 838,56 EUR; 12,5 % voor bedragen tussen 2 838,57 en 3 253,13 EUR; 15 % voor bedragen tussen 3 253,14 en 3 694,43 EUR; 17,5 % voor bedragen tussen 3 694,44 en 4 109,04 EUR; 20 % voor bedragen tussen 4 109,05 en 4 510,91 EUR; 22,5 % voor bedragen tussen 4 510,92 en 4 925,50 EUR; 25 % voor bedragen tussen 4 925,51 en 5 327,38 EUR; 27,5 % voor bedragen tussen 5 327,39 en 5 741,96 EUR; 30 % voor bedragen tussen 5 741,97 en 6 143,84 EUR; 32,5 % voor bedragen tussen 6 143,85 en 6 558,43 EUR; 35 % voor bedragen tussen 6 558,44 en 6 960,94 EUR; 40 % voor bedragen tussen 6 960,95 en 7 375,55 EUR; 45 % voor bedragen hoger dan 7 375,56 EUR. Artikel 2 Dit besluit wordt bekendgemaakt in het Publicatieblad van de Europese Unie . Artikel 3 Dit besluit treedt in werking op de eerste dag volgende op de dag van goedkeuring. Gedaan te Den Haag, 1 december 2009. Namens de raad van bestuur, S. CLERTON De voorzitter ( 1 ) PB C 221 van 19.7.1997, blz. 2 . ( 2 ) PB C 65 van 28.2.2001, blz. 8 .",
  "source": "EUR LEX"
}