{
  "url": "http://www.w3.org/1999/xhtml\">",
  "content": "L_202302454NL.000101.fmx.xml Publicatieblad van de Europese Unie NL Serie L 2023/2454 30.10.2023 BESLUIT (EU) 2023/2454 VAN DE EUROPESE RAAD van 27 oktober 2023 betreffende de benoeming van een lid van de directie van de Europese Centrale Bank DE EUROPESE RAAD, Gezien het Verdrag betreffende de werking van de Europese Unie, en met name artikel 283, lid 2, Gezien de aanbeveling van de Raad van de Europese Unie ( 1 ) , Gezien het advies van het Europees Parlement ( 2 ) , Gezien het advies van de Raad van bestuur van de Europese Centrale Bank ( 3 ) , Overwegende hetgeen volgt: (1) De heer Fabio PANETTA is lid van de directie van de Europese Centrale Bank (ECB) voor een ambtstermijn van acht jaar die inging op 1 januari 2020. Op 12 juli 2023 heeft de president van de ECB de voorzitter van de Europese Raad in kennis gesteld van de beslissing van de heer Fabio PANETTA om zijn functie met ingang van 1 november 2023 neer te leggen. (2) Er dient derhalve een nieuw lid van de directie van de ECB te worden benoemd. (3) De Europese Raad wenst de heer Piero CIPOLLONE te benoemen, die naar het oordeel van de Europese Raad voldoet aan alle eisen van artikel 283, lid 2, van het Verdrag, HEEFT HET VOLGENDE BESLUIT VASTGESTELD: Artikel 1 De heer Piero CIPOLLONE wordt hierbij benoemd tot lid van de directie van de Europese Centrale Bank voor een ambtstermijn van acht jaar die ingaat op 1 november 2023. Artikel 2 Dit besluit treedt in werking op de datum van de vaststelling ervan. Gedaan te Brussel, 27 oktober 2023. Voor de Raad De voorzitter C. MICHEL ( 1 ) PB C 334 van 22.9.2023, blz. 1 . ( 2 ) Advies van 17 oktober 2023 (nog niet bekendgemaakt in het Publicatieblad). ( 3 ) PB C, C/2023/99, van 2.10.2023, ELI: http://data.europa.eu/eli/c/2023/99/oj ELI: http://data.europa.eu/eli/dec/2023/2454/oj ISSN 1977-0758 (electronic edition)",
  "source": "EUR LEX"
}