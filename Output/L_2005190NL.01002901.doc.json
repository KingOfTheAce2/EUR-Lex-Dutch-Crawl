{
  "url": "http://www.w3.org/1999/xhtml\">",
  "content": "L_2005190NL.01002901.xml 22.7.2005 NL Publicatieblad van de Europese Unie L 190/29 BESLUIT VAN DE COMMISSIE van 18 juli 2005 tot wijziging van de aanpassingscoëfficiënten die met ingang van 1 augustus 2004, 1 september 2004, 1 oktober 2004, 1 november 2004, 1 december 2004 en 1 januari 2005 van toepassing zijn op de bezoldigingen van de ambtenaren, tijdelijke functionarissen en arbeidscontracten van de Europese Gemeenschappen die in derde landen tewerkgesteld zijn en van een deel van de ambtenaren die tewerkgesteld blijven in de tien nieuwe lidstaten gedurende een periode van ten hoogste vijftien maanden na de toetreding (artikel 33, lid 4, van het Verdrag betreffende de toetreding van de tien nieuwe lidstaten) (2005/569/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 van de Raad ( 1 ) , en met name op bijlage X, artikel 13, tweede alinea, Gelet op het Verdrag betreffende de toetreding van de tien nieuwe lidstaten, en met name op artikel 33, lid 4, Overwegende hetgeen volgt: (1) Bij Verordening (EG, Euratom) nr. 257/2005 van de Raad ( 2 ) zijn overeenkomstig artikel 13, eerste alinea, van bijlage X bij het Statuut de aanpassingscoëfficiënten vastgesteld die met ingang van 1 juli 2004 van toepassing zijn op de bezoldigingen die in de valuta van het land van tewerkstelling worden uitbetaald aan de ambtenaren, tijdelijke functionarissen en arbeidscontracten die in derde landen zijn tewerkgesteld en aan een deel van de ambtenaren die tewerkgesteld blijven in de tien nieuwe lidstaten gedurende een periode van ten hoogste 15 maanden na de toetreding. (2) Met ingang van 1 augustus 2004, 1 september 2004, 1 oktober 2004, 1 november 2004, 1 december 2004 en 1 januari 2005 moeten bepaalde van deze aanpassingscoëfficiënten overeenkomstig artikel 13, tweede alinea, van bijlage X bij het Statuut worden gewijzigd daar uit statistische gegevens waarover de Commissie beschikt, is gebleken dat de wijziging van de kosten van levensonderhoud, die aan de hand van de aanpassingscoëfficient en de desbetreffende wisselkoers wordt gemeten, voor bepaalde derde landen sedert de laatste aanpassing meer dan 5 % bedraagt, BESLUIT: Enig artikel Met ingang van 1 augustus 2004, 1 september 2004, 1 oktober 2004, 1 november 2004, 1 december 2004 en 1 januari 2005 worden de aanpassingscoëfficiënten die van toepassing zijn op de bezoldigingen van de ambtenaren, tijdelijke functionarissen en arbeidscontracten die in derde landen tewerkgesteld zijn en van een deel van de ambtenaren die tewerkgesteld blijven in de tien nieuwe lidstaten gedurende een periode van ten hoogste 15 maanden na de toetreding, en die in de valuta van het land van tewerkstelling worden uitbetaald, gewijzigd overeenkomstig de bijlage. De voor de berekening van deze bezoldigingen toegepaste wisselkoersen worden vastgesteld in overeenstemming met de uitvoeringsvoorschriften van het Financieel Reglement en hebben betrekking op de in de eerste alinea bedoelde datum. Gedaan te Brussel, 18 juli 2005. Voor de Commissie Benita FERRERO-WALDNER Lid van de Commissie ( 1 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 31/2005 ( PB L 8 van 12.1.2005, blz. 1 ). ( 2 ) PB L 46 van 17.2.2005, blz. 1 . BIJLAGE Land van tewerkstelling Aanpassingscoëfficiënten augustus 2004 Geen Land van tewerkstelling Aanpassingscoëfficiënten september 2004 Eritrea 45,5 Zimbabwe 55,0 Land van tewerkstelling Aanpassingscoëfficiënten oktober 2004 Gambia 39,4 Madagaskar 61,0 Zimbabwe 57,0 Land van tewerkstelling Aanpassingscoëfficiënten november 2004 Mauritanië 59,0 Sierra Leone 68,7 Land van tewerkstelling Aanpassingscoëfficiënten december 2004 Algerije 79,9 Costa Rica 64,0 Land van tewerkstelling Aanpassingscoëfficiënten januari 2005 Botswana 72,0 Cambodja 61,6 Djibouti 89,5 Eritrea 47,0 Gambia 41,2 Georgië 91,3 Ghana 64,9 Guatemala 68,9 Guinee 58,1 Jamaica 78,6 Kazachstan 100,8 Laos 66,4 Libanon 94,1 Madagaskar 65,3 Mali 95,4 Mauritanië 60,8 Mauritius 69,6 Nigeria 69,3 Oekraïne 91,3 Rusland 104,4 Tanzania 58,4 Tsjaad 122,4 Venezuela 63,3 Zimbabwe 56,4",
  "source": "EUR LEX"
}