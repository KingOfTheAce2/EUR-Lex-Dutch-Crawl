{
  "url": "http://www.w3.org/1999/xhtml\"><!--",
  "content": "L_2013282NL.01003601.xml 24.10.2013 NL Publicatieblad van de Europese Unie L 282/36 UITVOERINGSVERORDENING (EU) Nr. 1016/2013 VAN DE COMMISSIE van 23 oktober 2013 tot verlening van een vergunning voor een preparaat van een micro-organisme van stam DSM 11798 uit de familie Coriobacteriaceae als toevoegingsmiddel voor diervoeding voor varkens (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een aanvraag voor een vergunning voor een preparaat van een micro-organisme van stam DSM 11798 uit de familie Coriobacteriaceae ingediend. Bij die aanvraag waren de krachtens artikel 7, lid 3, van Verordening (EG) nr. 1831/2003 vereiste gegevens en documenten gevoegd. (3) Die aanvraag betreft de verlening van een vergunning voor een preparaat van een micro-organisme van stam DSM 11798 uit de familie Coriobacteriaceae als toevoegingsmiddel in de categorie „technologische toevoegingsmiddelen” voor varkens. (4) De Europese Autoriteit voor voedselveiligheid (EFSA) heeft in haar advies van 16 april 2013 ( 2 ) geconcludeerd dat onder de voorgestelde gebruiksvoorwaarden het preparaat van een micro-organisme van stam DSM 11798 uit de familie Coriobacteriaceae veilig is voor de doelsoort, voor de menselijke gezondheid en voor het milieu. De EFSA erkent dat het trichothecenen uit verontreinigd voeder voor varkens biologisch kan transformeren. Specifieke eisen voor toezicht na het in de handel brengen acht de EFSA niet nodig. De EFSA heeft ook het rapport over de analysemethode voor het toevoegingsmiddel voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Uit de beoordeling van het preparaat van een micro-organisme van stam DSM 11798 uit de familie Coriobacteriaceae blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning is voldaan. Het gebruik van dat preparaat zoals omschreven in de bijlage bij deze verordening moet daarom worden toegestaan. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor het in de bijlage beschreven preparaat, dat behoort tot de categorie „technologische toevoegingsmiddelen” en de functionele groep „stoffen ter vermindering van de verontreiniging van diervoeders met mycotoxinen”, wordt onder de in de bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2013. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) EFSA Journal 2013; 11(5):3203. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode CFU/kg volledig diervoeder met een vochtgehalte van 12 % Categorie: technologische toevoegingsmiddelen. Functionele groep: stoffen ter vermindering van de verontreiniging van diervoeders met mycotoxinen: deoxynivalenol (DON) 1m01 — Micro-organisme van stam DSM 11798 uit de familie Coriobacteriaceae Samenstelling van het toevoegingsmiddel Preparaat van een micro-organisme van stam DSM 11798 uit de familie Coriobacteriaceae met minimaal 5 × 10 9 CFU/g toevoegingsmiddel. vast Karakterisering van de werkzame stof Levensvatbare cellen van stam DSM 11798 uit de familie Coriobacteriaceae Analysemethoden ( 1 ) Kwantificering van het micro-organisme van stam DSM 11798 uit de familie Coriobacteriaceae : gietplaatmethode onder gebruikmaking van VM-agar aangevuld met oxyrase. Identificatie van het micro-organisme van stam DSM 11798 uit de familie Coriobacteriaceae : pulsed-field gel-elektroforese (PFGE). Varkens — 1,7 × 10 8 — 1. In de gebruiksaanwijzing voor het toevoegingsmiddel en het voormengsel de opslagtemperatuur, de houdbaarheid en de stabiliteit bij verwerking tot pellets vermelden. 2. Het gebruik van het toevoegingsmiddel is toegestaan in diervoeding die voldoet aan de Europese regelgeving inzake ongewenste stoffen in diervoeding. 3. Voor de veiligheid: er wordt aanbevolen om tijdens de hantering gebruik te maken van ademhalingsbescherming en handschoenen. 13 november 2023 ( 1 ) Nadere bijzonderheden over de analysemethoden zijn te vinden op de website van het referentielaboratorium: http://irmm.jrc.ec.europa.eu/EURLs/EURL_feed_additives/Pages/index.aspx",
  "source": "EUR LEX"
}