{
  "url": "http://www.w3.org/1999/xhtml\">",
  "content": "L_2018194NL.01002701.xml 31.7.2018 NL Publicatieblad van de Europese Unie L 194/27 UITVOERINGSVERORDENING (EU) 2018/1072 VAN DE RAAD van 30 juli 2018 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Verordening (EU) nr. 269/2014 vastgesteld. (2) In het kader van het EU-beleid van niet-erkenning van de illegale annexatie van de Krim en Sebastopol, beschouwt de Raad de bouw van de Kertsj-brug als zoveelste actie die de territoriale integriteit, soevereiniteit en onafhankelijkheid van Oekraïne ondermijnt. (3) De bouw van deze brug en de officiële opening ervan op 15 mei 2018 zijn cruciale symbolische stappen bij het consolideren van de controle van de Russische Federatie over de illegaal geannexeerde Krim en Sebastopol en bij het verder isoleren van het schiereiland van Oekraïne. (4) Gezien het bovenstaande moeten er entiteiten worden toegevoegd aan de lijst van personen, entiteiten en lichamen die onderworpen zijn aan beperkende maatregelen, zoals vermeld in bijlage I bij Verordening (EU) nr. 269/2014. (5) Bijlage I bij Verordening (EU) nr. 269/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De in de bijlage bij deze Verordening genoemde entiteiten worden toegevoegd aan de lijst van entiteiten in bijlage I bij Verordening (EU) nr. 269/2014. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juli 2018. Voor de Raad De voorzitter G. BLÜMEL ( 1 ) PB L 78 van 17.3.2014, blz. 6 . BIJLAGE Lijst van de in artikel 1 bedoelde entiteiten: Naam Identificatiegegevens Motivering Datum van plaatsing op de lijst „42. AO „Institute Giprostroymost — Sint-Petersburg” АО Институт Гипростроймост — Санкт-Петербург Adres: 7 Yablochokova street, St. Petersburg, 197198 Russia, Website: http://gpsm.ru E-mail: office@gpsm.ru AO „Institute Giprostroymost — St. Petersburg” heeft de Kertsj-brug ontworpen en daarmee bijgedragen aan de bouw van deze brug, die Rusland verbindt met de illegaal geannexeerde Krim. Dat betekent dat het de consolidatie van de illegaal geannexeerde Krim bij de Russische Federatie ondersteunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018 43. PJSC Mostotrest ПАО Мостотрест Adres: 6 Barklaya street, Bld. 5 Moscow, 121087 Russia PJSC Mostotrest heeft middels het staatscontract voor de Kertsj-brug actief deelgenomen aan de totstandbrenging van deze brug, die Rusland verbindt met de illegaal geannexeerde Krim. Daarnaast is het eigendom van een persoon (Arkady Rotenberg) die reeds op de lijst is geplaatst wegens handelingen die de soevereiniteit van Oekraïne ondermijnen (persoon nr. 92 in de bijlage bij Besluit 2014/145/GBVB van de Raad). Dat betekent dat het bedrijf de consolidatie van de illegale inlijving van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018 44. Scheepswerf JSC Zaliv Судостроительный завод „Залив” Adres: 4 Tankistov street, 298310 Kerch, Crimea Website: http://zalivkerch.com De scheepswerf JSC Zaliv heeft actief deelgenomen aan de aanleg van de nieuwe spoorlijn naar de Kertsj-brug, die Rusland verbindt met de illegaal geannexeerde Krim. Dat betekent dat het bedrijf de consolidatie van de illegale inlijving van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018 45. Stroygazmontazh Corporation (SGM Group) ООО Стройгазмонтаж (груп СГМ) Adres: Prospect Vernadskogo 53, Moscow, 119415 Russia Website: www.ooosgm.com Stroygazmontazh Corporation (SGM Group) heeft middels zijn staatscontract voor de bouw van de Kertsj-brug actief deelgenomen aan de bouw van deze brug, die Rusland verbindt met de illegaal geannexeerde Krim. Daarnaast is het eigendom van een persoon (Arkady Rotenberg) die reeds op de lijst is geplaatst wegens handelingen die de soevereiniteit van Oekraïne ondermijnen (persoon nr. 92 in de bijlage bij Besluit 2014/145/GBVB van de Raad). Dat betekent dat het bedrijf de consolidatie van de illegale inlijving van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018 46. Stroygazmontazh Most OOO OOO Стройгазмонтаж-Мост Adres: Barklya street 6, building 7 Moscow, 121087 Russia Inschrijvingsnummer: 1157746088170 Belastingnummer: 7730018980 Website: http://kerch-most.ru/tag/sgam-most E-mail: kerch-most@yandex.ru Stroygazmontazh Most OOO is een dochteronderneming van hoofdaannemer Stroygazmontazh, die het bouwproject van de brug over de Straat van Kertsj leidt. Daarnaast is de onderneming eigendom van een persoon (Arkady Rotenberg) die reeds op de lijst is geplaatst wegens handelingen die de soevereiniteit van Oekraïne ondermijnen (persoon nr. 92 in de bijlage bij Besluit 2014/145/GBVB van de Raad). Dat betekent dat het bedrijf de consolidatie van de illegale inlijving van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018 47. CJSC VAD AKTSIONERNOE OBSHCHESTVO VAD АО „ВАД” Adres: 133, Chernyshevskogo street, Vologda, Vologodskaya Oblast, 160019 Russia 122 Grazhdanskiy Prospect, suite 5, Liter A, St. Petersburg 195267 Russia Inschrijvingsnummer: 1037804006811 (Rusland) Belastingnummer: 7802059185 Website: www.zaovad.com E-mail: office@zaovad.com CJSC VAD is de hoofdaannemer voor de aanleg van de Tavrida-snelweg op de Krim en voor toegangswegen naar de verkeersader over de Straat van Kertsj. De Tavrida-snelweg zal vermoedelijk de Krim ontsluiten met behulp van een stelsel van nieuw aangelegde wegen die dienst doen als primaire verbinding met de Kertsj-brug. Dat betekent dat CJSC VAD de consolidatie van de illegale inlijving van de Krim bij de Russische Federatie steunt, met verdere ondermijning van de territoriale integriteit, soevereiniteit en onafhankelijkheid van Oekraïne tot gevolg. 31.7.2018”",
  "source": "EUR LEX"
}