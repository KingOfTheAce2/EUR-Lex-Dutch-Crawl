{
  "url": "http://www.w3.org/1999/xhtml\">",
  "content": "L_2022040NL.01000301.xml 21.2.2022 NL Publicatieblad van de Europese Unie L 40/3 UITVOERINGSVERORDENING (EU) 2022/236 VAN DE RAAD van 21 februari 2022 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Verordening (EU) nr. 269/2014 vastgesteld. (2) De Europese Unie erkent de illegale annexatie van de Krim en van Sebastopol door de Russische Federatie niet en blijft die veroordelen; zij erkent bijgevolg evenmin de zogenoemde verkiezingen op het illegaal geannexeerde schiereiland de Krim. (3) Naar aanleiding van de organisatie door de Russische Federatie van zogenoemde verkiezingen voor de Doema in de illegaal geannexeerde “Autonome Republiek Krim” en de stad Sebastopol in september 2021 is de Raad van oordeel dat vijf personen wegens hun rol bij het ondermijnen of bedreigen van de territoriale integriteit, soevereiniteit en onafhankelijkheid van Oekraïne toegevoegd moeten worden aan de in bijlage I bij Verordening (EU) nr. 269/2014 opgenomen lijst van natuurlijke personen en rechtspersonen, entiteiten en lichamen die aan beperkende maatregelen onderworpen zijn. (4) Bijlage I bij Verordening (EU) nr. 269/2014 moet daarom in die zin gewijzigd worden, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde personen worden toegevoegd aan de lijst in bijlage I bij Verordening (EU) nr. 269/2014. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 februari 2022. Voor de Raad De voorzitter J. BORRELL FONTELLES ( 1 ) PB L 78 van 17.3.2014, blz. 6 . BIJLAGE De volgende personen worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 269/2014: Naam Identificatiegegevens Redenen Datum van plaatsing op de lijst “204. Aleksei Yurievich CHERNIAK (Алексей Юрьевич ЧЕРНЯК) Geslacht: man Geboortedatum: 27.8.1973 Geboorteplaats: Alma-Ata, Socialistische Sovjetrepubliek Kazachstan (nu Kazachstan) Nationaliteit: Russisch Lid van de Doema van de Russische Federatie sinds 19 september 2021. Verkozen namens de illegaal geannexeerde “Autonome Republiek Krim” voor het zogenaamde “kiesdistrict Simferopol”. Lid van de regerende partij Verenigd Rusland. Door het aannemen en uitoefenen van deze functie heeft hij gewerkt aan de verdere integratie van de zogenaamde “Republiek Krim” in de Russische Federatie en daarbij actief steun verleend aan acties en beleidsmaatregelen uitgevoerd die de territoriale integriteit, soevereiniteit en onafhankelijkheid van Oekraïne ondermijnen of bedreigen. 21.2.2022 205. Leonid Ivanovich BABASHOV (Леонид Иванович БАБАШОВ) Geslacht: man Geboortedatum: 31.1.1966 Geboorteplaats: Petrovka, oblast de Krim, Socialistische Sovjetrepubliek Oekraïne (nu Oekraïne) Lid van de Doema van de Russische Federatie sinds 19 september 2021. Verkozen namens de illegaal geannexeerde “Autonome Republiek Krim” voor het zogenaamde “kiesdistrict Yevpatoria”. Lid van de regerende partij Verenigd Rusland. Door het aannemen en uitoefenen van deze functie heeft hij gewerkt aan de verdere integratie van de zogenaamde “Republiek Krim” in de Russische Federatie en daarbij actief steun verleend aan acties en beleidsmaatregelen uitgevoerd die de territoriale integriteit, soevereiniteit en onafhankelijkheid van Oekraïne ondermijnen of bedreigen. 21.2.2022 206. Tatiana Georgievna LOBACH (Татьяна Георгиевна ЛОБАЧ) Geslacht: vrouw Geboortedatum:8.1.1974 Geboorteplaats: Khmelnytskyi, Socialistische Sovjetrepubliek Oekraïne (nu Oekraïne) Lid van de Doema van de Russische Federatie sinds 19 september 2021. Verkozen namens de illegaal geannexeerde stad Sebastopol voor het zogenaamde “kiesdistrict Sebastopol”. Lid van de regerende partij Verenigd Rusland. Door het aannemen en uitoefenen van deze functie heeft zij gewerkt aan de verdere integratie van de illegaal geannexeerde stad Sebastopol in de Russische Federatie en daarbij actief steun verleend aan acties en beleidsmaatregelen uitgevoerd die de territoriale integriteit, soevereiniteit en onafhankelijkheid van Oekraïne ondermijnen of bedreigen. 21.2.2022 207. Nina Sergeevna FAUSTOVA (Нина Сергеевна ФАУСТОВА) Geslacht: vrouw Geboortedatum: 11.7.1983 Geboorteplaats: Kyzyl, Republiek Toeva, Russische Socialistische Federatieve Sovjetrepubliek (nu de Russische Federatie) Hoofd van de kiescommissie van Sebastopol, die deelnam aan de organisatie van de zogenoemde verkiezingen in de illegaal geannexeerde “Autonome Republiek Krim” en de stad Sebastopol in september 2021. Door het aannemen en uitoefenen van deze functie heeft zij actief steun verleend aan acties en beleidsmaatregelen uitgevoerd die de territoriale integriteit, de soevereiniteit en de onafhankelijkheid van Oekraïne ondermijnen, en Oekraïne verder hebben gedestabiliseerd. 21.2.2022 208. Aleksandr Evgenevich CHMYHALOV (Александр Евгеньевич ЧМЫХАЛОВ) Geslacht: man Geboortedatum: 13.6.1990 Plaatsvervangend hoofd van de kiescommissie van Sebastopol, die deelnam aan de organisatie van de zogenoemde verkiezingen in de illegaal geannexeerde “Autonome Republiek Krim” en de stad Sebastopol in september 2021. Lid van de regerende partij Verenigd Rusland. Door het aannemen en uitoefenen van deze functie heeft hij actief steun verleend aan acties en beleidsmaatregelen uitgevoerd die de territoriale integriteit, de soevereiniteit en de onafhankelijkheid van Oekraïne ondermijnen, en Oekraïne verder hebben gedestabiliseerd. 21.2.2022”",
  "source": "EUR LEX"
}