{
  "url": "http://www.w3.org/1999/xhtml\">",
  "content": "LI2023183NL.01004801.xml 20.7.2023 NL Publicatieblad van de Europese Unie LI 183/48 BESLUIT (GBVB) 2023/1501 VAN DE RAAD van 20 juli 2023 tot wijziging van Besluit 2014/145/GBVB betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Besluit 2014/145/GBVB ( 1 ) vastgesteld. (2) De Unie houdt onverkort vast aan haar steun voor de soevereiniteit en de territoriale integriteit van Oekraïne. (3) In zijn conclusies van 23 maart 2023 herhaalde de Europese Raad dat hij de Russische aanvalsoorlog tegen Oekraïne, die een onmiskenbare schending van het VN-handvest vormt, met klem veroordeelt. De Europese Raad herhaalde tevens dat de Unie vastbesloten blijft de collectieve druk op Rusland te handhaven en op te voeren, onder meer met mogelijke verdere beperkende maatregelen. (4) Iran verleent militaire steun voor de niet-uitgelokte en ongerechtvaardigde aanvalsoorlog van Rusland tegen Oekraïne. Gezien de ernst van de situatie is de Raad van oordeel dat vijf personen die betrokken zijn bij de ontwikkeling en levering van onbemande luchtvaartuigen aan Rusland moeten worden toegevoegd aan de in de bijlage bij Besluit 2014/145/GBVB opgenomen lijst van personen, entiteiten en lichamen die onderworpen zijn aan beperkende maatregelen. (5) Om uitvoering te geven aan bepaalde maatregelen, is verder optreden van de Unie vereist. (6) Besluit 2014/145/GBVB moet daarom dienovereenkomstig gewijzigd worden, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2014/145/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 20 juli 2023. Voor de Raad De voorzitter J. BORRELL FONTELLES ( 1 ) Besluit 2014/145/GBVB van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( PB L 78 van 17.3.2014, blz. 16 ). BIJLAGE De volgende personen worden toegevoegd aan de lijst van personen, entiteiten en lichamen in de bijlage bij Besluit 2014/145/GBVB: “Personen Naam Identificatiegegevens Motivering Datum van plaatsing op de lijst 1573. Hamid Reza SHARIFI TEHRANI حمید رضا شریفی تهرانی ook bekend als Hamidreza SHARIFI TEHRANI Functie: lid van de raad van bestuur van Qods Aviation Industries Geboortedatum: 6.7.1974 Geboorteplaats: Iran Nationaliteit: Iraans Geslacht: mannelijk Hamid Reza Sharifi-Tehrani is een vooraanstaand lid van de raad van bestuur van Qods Aviation Industries (QAI), een entiteit die Mohajer-6-drones aan Rusland verkoopt met als doel de inzet ervan in de Russische aanvalsoorlog tegen Oekraïne. In deze rol is hij bijgevolg verantwoordelijk voor acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 20.7.2023 1574. Ali Reza TANGSIRI علیرضا تنگسیری Functie: bevelhebber van de marine van de IRG en voorzitter van de directieraad en lid van de raad van bestuur van Paravar Pars Company Geboortedatum: 27.8.1963 Geboorteplaats: Arvandkenar, Iran Nationaliteit: Iraans Geslacht: mannelijk Ali Reza Tangsiri is de bevelhebber van de marine van de IRG en voorzitter van de directieraad en lid van de raad van bestuur van Paravar Pars Company, een onderneming die onbemande luchtvaartuigen (UAV’s) heeft geproduceerd voor de lucht- en ruimtevaartstrijdkrachten van de Islamitische Revolutionaire Garde (IRGC AF), en UAV’s heeft getest voor de marine van de IRG. Paravar Pars Company was met name betrokken bij het onderzoek naar en de ontwikkeling en productie van de Iraanse Shahed-171-UAV, die is ontwikkeld door de IRGC AF. De Russische Federatie gebruikt in Iran geproduceerde Shahed-171-UAV’s in haar aanvalsoorlog tegen Oekraïne. In deze rol is hij bijgevolg verantwoordelijk voor acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 20.7.2023 1575. Mohsen ASADI محسن اسدی Functie: lid van de raad van bestuur van Paravar Pars Company Geboortedatum: 16.9.1971 Geboorteplaats: Kerman, Iran Geslacht: mannelijk Mohsen Asadi is lid van de raad van bestuur van Paravar Pars Company, een onderneming die onbemande luchtvaartuigen (UAV’s) heeft geproduceerd voor de lucht- en ruimtevaartstrijdkrachten van de Islamitische Revolutionaire Garde (IRGC AF), en UAV’s heeft getest voor de marine van de IRG. Paravar Pars Company was met name betrokken bij het onderzoek naar en de ontwikkeling en productie van de Iraanse Shahed-171-UAV, die is ontwikkeld door de IRGC AF. De Russische Federatie gebruikt in Iran geproduceerde Shahed-171-UAV’s in haar aanvalsoorlog tegen Oekraïne. In deze rol is hij bijgevolg verantwoordelijk voor acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 20.7.2023 1576. Mohammad Reza MOHAMMADI محمد رضا محمدی Functie: lid van de raad van bestuur van Paravar Pars Company Geboortedatum: 16.4.1971 Geboorteplaats: Teheran, Iran Nationaliteit: Iraans Geslacht: mannelijk Mohammad Reza Mohammadi is lid van de raad van bestuur van Paravar Pars Company, een onderneming die onbemande luchtvaartuigen (UAV’s) heeft geproduceerd voor de lucht- en ruimtevaartstrijdkrachten van de Islamitische Revolutionaire Garde (IRGC AF), en UAV’s heeft getest voor de marine van de IRG. Paravar Pars Company was met name betrokken bij het onderzoek naar en de ontwikkeling en productie van de Iraanse Shahed-171-UAV, die is ontwikkeld door de IRGC AF. De Russische Federatie gebruikt in Iran geproduceerde Shahed-171-UAV’s in haar aanvalsoorlog tegen Oekraïne. In deze rol is hij bijgevolg verantwoordelijk voor acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 20.7.2023 1577. Mohammad Sadegh Heidari MOUSA محمد صادق حیدری موسی Functie: lid van de raad van bestuur van Paravar Pars Company Geboortedatum: 24.9.1977 Geboorteplaats: Shahrebabak, Iran Nationaliteit: Iraans Geslacht: mannelijk Mohammad Sadegh Heidari Mousa is lid van de raad van bestuur van Paravar Pars Company, een onderneming die onbemande luchtvaartuigen (UAV’s) heeft geproduceerd voor de lucht- en ruimtevaartstrijdkrachten van de Islamitische Revolutionaire Garde (IRGC AF), en UAV’s heeft getest voor de marine van de IRG. Paravar Pars Company was met name betrokken bij het onderzoek naar en de ontwikkeling en productie van de Iraanse Shahed-171-UAV, die is ontwikkeld door de IRGC AF. De Russische Federatie gebruikt in Iran geproduceerde Shahed-171-UAV’s in haar aanvalsoorlog tegen Oekraïne. In deze rol is hij bijgevolg verantwoordelijk voor acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en bedreigen. 20.7.2023”",
  "source": "EUR LEX"
}