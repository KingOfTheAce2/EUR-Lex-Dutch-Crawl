{
  "url": "http://www.w3.org/1999/xhtml\">",
  "content": "L_2020080NL.01000101.xml 17.3.2020 NL Publicatieblad van de Europese Unie L 80/1 UITVOERINGSVERORDENING (EU) 2020/404 VAN DE COMMISSIE van 12 maart 2020 tot wijziging van Verordening (EU) nr. 594/2009 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Bij Verordening (EG) nr. 594/2009 van de Commissie ( 2 ) is een product dat in de rij voor punt 1 van de tabel in de bijlage bij die verordening is omschreven als copolymeer van vinylideenfluoride en hexafluorpropyleen in primaire vorm, ingedeeld onder GN-code 3904 69 90. (2) Bij Verordening (EU) nr. 861/2010 van de Commissie ( 3 ) is GN-code “3904 69 90 andere” vervangen door de GN-codes “3904 69 20 fluorelastomeer (FKM)” en “3904 69 80 andere” met het oog op de invoering van een specifieke GN-code voor fluorelastomeren (FKM). (3) Bij Uitvoeringsverordening (EU) nr. 441/2013 van de Commissie ( 4 ) is GN-code 3904 69 90 in de bijlage bij Verordening (EG) nr. 594/2009 vervangen door GN-code 3904 69 80. De indeling van het product in de rij voor punt 1 in de tabel in de bijlage bij Verordening (EG) nr. 594/2009 onder “andere” is dus gehandhaafd in afwijking van de algemene regel dat de post met de meest specifieke omschrijving de voorkeur geniet boven posten met een meer algemene omschrijving. (4) Producten zoals het in de rij voor punt 1 in de tabel in de bijlage bij Verordening (EG) nr. 594/2009 omschreven product moeten worden ingedeeld onder de specifieke GN-code 3904 69 20“fluorelastomeer (FKM)” en niet in de restpost “andere”. (5) Bijgevolg moet de rij voor punt 1 in de tabel in de bijlage bij Verordening (EG) nr. 594/2009 worden geschrapt. (6) Er dient te worden bepaald dat een bindende tariefinlichting die is afgegeven op basis van Verordening (EU) nr. 594/2009 voor onder deze verordening vallende goederen, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (7) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 Verordening (EG) nr. 594/2009 wordt als volgt gewijzigd: 1) Aan artikel 2 wordt de volgende alinea toegevoegd: “Op een bindende tariefinlichting die is afgegeven overeenkomstig deze verordening zoals gewijzigd bij Uitvoeringsverordening (EU) nr. 441/2013 voor de goederen omschreven in kolom (1) van punt 1 van de tabel in de bijlage bij deze verordening in de op 8 juli 2009 vastgestelde versie, mag nog gedurende drie maanden vanaf 6 april 2020 een beroep worden gedaan overeenkomstig artikel 34, lid 9, van Verordening (EU) nr. 952/2013.”. 2) De rij voor punt 1 in de tabel in de bijlage wordt geschrapt. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 maart 2020. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-Unie ( 1 ) PB L 269 van 10.10.2013, blz. 1 . ( 2 ) Verordening (EG) nr. 594/2009 van de Commissie van 8 juli 2009 tot indeling van bepaalde goederen in de gecombineerde nomenclatuur ( PB L 178 van 9.7.2009, blz. 14 ). ( 3 ) Verordening (EU) nr. 861/2010 van de Commissie van 5 oktober 2010 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief ( PB L 284 van 29.10.2010, blz. 1 ). ( 4 ) Uitvoeringsverordening (EU) nr. 441/2013 van de Commissie van 7 mei 2013 tot wijziging of intrekking van bepaalde verordeningen betreffende de indeling van goederen in de gecombineerde nomenclatuur ( PB L 130 van 15.5.2013, blz. 1 ).",
  "source": "EUR LEX"
}