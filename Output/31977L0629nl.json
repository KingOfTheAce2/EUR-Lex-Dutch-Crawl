{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977L0629:NL:HTML\">",
  "content": "EUR-Lex - 31977L0629 - NL Avis juridique important | 31977L0629 Eerste Richtlijn 77/629/EEG van de Commissie van 28 september 1977 houdende wijziging van de bijlage van Richtlijn 68/193/EEG van de Raad betreffende het in de handel brengen van vegetatief teeltmateriaal voor wijnstokken Publicatieblad Nr. L 257 van 08/10/1977 blz. 0027 - 0028 Bijzondere uitgave in het Fins: Hoofdstuk 3 Deel 9 blz. 0075 Bijzondere uitgave in het Grieks: Hoofdstuk 03 Deel 19 blz. 0125 Bijzondere uitgave in het Zweeds: Hoofdstuk 3 Deel 9 blz. 0075 Bijzondere uitgave in het Spaans: Hoofdstuk 03 Deel 13 blz. 0063 Bijzondere uitgave in het Portugees: Hoofdstuk 03 Deel 13 blz. 0063 ++++ EERSTE RICHTLIJN VAN DE COMMISSIE van 28 september 1977 houdende wijziging van de bijlage van Richtlijn 68/193/EEG van de Raad betreffende het in de handel brengen van vegetatief teeltmateriaal voor wijnstokken ( 77/629/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 68/193/EEG van de Raad van 9 april 1968 betreffende het in de handel brengen van vegetatief teeltmateriaal voor wijnstokken ( 1 ) , laatstelijk gewijzigd bij Richtlijn 74/648/EEG van de Raad ( 2 ) , inzonderheid op artikel 17 bis , Overwegende dat uit hoofde van de ontwikkeling van de wetenschappelijke en technische kennis de bijlagen van vorengenoemde richtlijn wegens de hierna uiteengezette redenen dienen te worden gewijzigd ; Overwegende dat het dienstig is de ten aanzien van de cultuur van vegetatief teeltmateriaal voor wijnstokken in de richtlijn gestelde eisen te verbeteren , ten einde gevolgtrekkingen te kunnen maken uit de aanwezigheid van schadelijke organismen , met name wanneer het virusziekten of de vektoren hiervan betreft ; Overwegende dat de Duitse versie van de richtlijn verbeterd dient te worden ; Overwegende dat rekening moet worden gehouden met de nieuwe technieken welke voor de sortering van entrijs gebruikt worden ; Overwegende dat het dienstig is , ten einde zo spoedig mogelijk over een gezonde wijnstokcultuur te kunnen beschikken , als eerste stap vrijwillige aanvullende aanduidingen op het officiëel voorgeschreven etiket toe te laten met betrekking tot de afstamming van het basismateriaal dat aan officiëel erkende proeven inzake virusziekten onderworpen werd ; Overwegende dat de in onderhavige richtlijn vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw , HEEFT DE VOLGENDE RICHTLIJN GEGEVEN : Artikel 1 Bijlage I van Richtlijn 68/193/EEG van de Raad wordt als volgt gewijzigd : 1 . In deel I , punt 3 , worden de woorden \" schadelijke organismen , met name met virussen , \" vervangen door de woorden \" schadelijke organismen of de vektoren ervan , in het bijzonder nematoden die virusziekten overbrengen , \" . 2 . In de Duitse versie van deel I , punt 5 , wordt het woord \" Kurzknotigkeit \" door het woord  \" Reisigkrankheit \" vervangen . 3 . In deel I wordt punt 6 als volgt gelezen : \" 6 . Het percentage mislukkingen bij de moedergewassen te wijten aan schadelijke organismen mag niet groter zijn dan - 5 % bij de moedergewassen bestemd voor de produktie van gecertificeerd teeltmateriaal en - 10 % bij de moedergewassen bestemd voor de produktie van standaardteeltmateriaal . Indien de mislukkingen te wijten zijn aan andere dan planteziektekundige redenen en indien het aandeel van de mislukkingen groter is dan voornoemde percentages , dienen deze redenen in het dossier te worden vermeld . \" . Artikel 2 In bijlage II , deel III , wordt punt 1 sub B als volgt gelezen : \" B . Lengte a ) Delen van de wijnstok onder de grond bestemd voor veredeling : minimumlengte 1,05 m vanaf de basis van de onderste knoop met inachtneming van het bovenste stengellid ; b ) Blindhout : minimumlengte 55 cm vanaf de basis van de onderste knoop met inachtneming van het bovenste stengellid ; voor vitis vinifera 30 cm ; c ) Entrijs - wanneer er vijf bruikbare ogen zijn , minimumlengte 50 cm vanaf de basis van de onderste knoop met inachtneming van het bovenste stengellid ; - wanneer er één bruikbaar oog is , minimumlengte 6,5 cm ; het oculeren moet ten minste - 1,5 cm boven - 5 cm onder het oog plaatsvinden . \" . Artikel 3 In bijlage III wordt punt 3 als volgt gelezen : Soort * Aantal * \" 3 . Entrijs * * - wanneer er vijf bruikbare ogen zijn * 100 of 200 * - wanneer er één bruikbaar oog is * 500 of een veeivoud hiervan \" * Artikel 4 Bijlage IV wordt als volgt gewijzigd : 1 . Na deel A wordt volgend deel ingelast : \" B . Aanvullende aanduidingen toegelaten voor teeltmateriaal van de categorieën  \" basisteeltmateriaal \" en \" gecertificeerd teeltmateriaal \" : \" Het basisteeltmateriaal/teeltmateriaal van een vroeger vegetatief stadium dan het basismateriaal werd onderzocht door ... ( aangewezen dienst ) en werd vrij van ... ( virusziekte ) bevonden volgens ... ( onderzoekmethode ) . \" Deze aanduidingen mogen op al het materiaal van de categorieën \" basisteeltmateriaal \" of  \" gecertificeerd teeltmateriaal \" betrekking hebben ten aanzien van krulziekte en besmettelijke degeneratie en , ter aanvulling , op entwijnstokken voor vlekziekte . De tests moeten officieel erkend en gedurende een periode van ten minste drie jaar door een officieel erkende en gecontroleerde dienst verricht zijn . De volgende onderzoekmethoden mogen worden toegepast : - voor alle virusziekten de indicatormethoden met wijnstokplanten ; - voor besmettelijke degeneratie , behalve voornoemde methoden , de indicatormethoden met kruidachtige planten , alsmede de sereologische methode . \" . 2 . Het vroeger deel B wordt deel C . Artikel 5 De Lid-Staten doen de nodige wettelijke en bestuursrechtelijke bepalingen in werking treden om deze richtlijn ten uitvoer te leggen op 1 juli 1978 . Artikel 6 Deze richtlijn is gericht tot de Lid-Staten . Gedaan te Brussel , 28 september 1977 . Voor de Commissie De Vice-Voorzitter Finn GUNDELACH ( 1 ) PB nr . L 93 van 17 . 4 . 1968 , blz . 15 . ( 2 ) PB nr . L 352 van 28 . 12 . 1974 , blz . 43 .",
  "source": "EUR LEX"
}