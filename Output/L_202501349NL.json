{
  "url": "http://www.w3.org/1999/xhtml\">",
  "content": "L_202501349NL.000101.fmx.xml Publicatieblad van de Europese Unie NL L-serie 2025/1349 9.7.2025 UITVOERINGSBESLUIT (GBVB) 2025/1349 VAN DE RAAD van 8 juli 2025 tot uitvoering van Besluit (GBVB) 2015/740 betreffende beperkende maatregelen in het licht van de situatie in Zuid-Sudan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/740 van de Raad van 7 mei 2015 betreffende beperkende maatregelen in het licht van de situatie in Zuid-Sudan en tot intrekking van Besluit 2014/449/GBVB ( 1 ) , en met name artikel 9, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 7 mei 2015 Besluit (GBVB) 2015/740 vastgesteld. (2) Overeenkomstig artikel 12, lid 2, van Besluit (GBVB) 2015/740 heeft de Raad de lijst van aan beperkende maatregelen onderworpen personen in bijlage II bij dat besluit geëvalueerd. (3) De Raad is tot de conclusie gekomen dat de beperkende maatregelen tegen één persoon op de lijst in bijlage II bij Besluit (GBVB) 2015/740 gehandhaafd moeten worden en dat de vermelding voor die persoon geactualiseerd moet worden. (4) Besluit (GBVB) 2015/740 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage II bij Besluit (GBVB) 2015/740 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 8 juli 2025. Voor de Raad De voorzitter S. LOSE ( 1 ) PB L 117 van 8.5.2015, blz. 52 , ELI: http://data.europa.eu/eli/dec/2015/740/oj . BIJLAGE In bijlage II bij Besluit (GBVB) 2015/740 wordt vermelding nr. 1 vervangen door: Naam Identificatiegegevens Motivering Datum van plaatsing op de lijst “1. Michael MAKUEI LUETH Geboortedatum: 1947 Geboorteplaats: Bor, Zuid-Sudan; Bor, Sudan Geslacht: man Michael Makuei Lueth bekleedt sinds 2013 de functie van minister van Informatie- en Omroepbeleid en bekleedt die functie nog steeds in de gerevitaliseerde overgangsregering van nationale eenheid in Zuid-Sudan. Hij was ook de woordvoerder van de regeringsdelegatie bij de vredesbesprekingen van de Intergouvernementele Ontwikkelingsautoriteit van 2014 tot 2015 en van 2016 tot 2018. Michael Makuei Lueth heeft, met name door opruiende publieke verklaringen, de uitvoering van de overeenkomst over de oplossing van het conflict in Zuid-Sudan (ARCSS) van augustus 2015 (die in september 2018 is vervangen door de “Revitalised ARCSS” (R-ARCSS)), het werk van de gezamenlijke monitoring- en evaluatiecommissie van de ARCSS (JMEC, in de R-ARCSS omgedoopt tot “Nieuwe JMEC”), de oprichting van ARCSS-instellingen voor overgangsjustitie, (waarin ook is voorzien in de R-ARCSS), en de operaties van de regionale beschermingsmacht van de Verenigde Naties, belemmerd. Daarnaast is Michael Makuei Lueth betrokken bij de systematische inperking van de politieke en democratische ruimte en bij de onderdrukking van de media, onder meer door regelmatige bedreigingen van journalisten en steun voor mediacensuur, hetgeen de democratisering en duurzame vrede in Zuid-Sudan belemmert. Sinds begin 2025 heeft Michael Makuei Lueth oproepen tot dialoog publiekelijk afgewezen door binnen een context waarin de spanningen meer en meer oplopen gebruik te maken van confrontatieretoriek en opruiende taal. Michael Makuei Lueth heeft ook de arrestaties van eerste vicepresident Riek Machar en zijn medestanders verdedigd, en op die manier de inspanningen om de situatie te de-escaleren belemmerd. Derhalve belemmert Michael Makuei Lueth het politieke proces in Zuid-Sudan en is hij verantwoordelijk voor ernstige schendingen van de mensenrechten, met name van de vrijheid van meningsuiting. 3.2.2018” ELI: http://data.europa.eu/eli/dec_impl/2025/1349/oj ISSN 1977-0758 (electronic edition)",
  "source": "EUR LEX"
}