{
  "url": "http://www.w3.org/1999/xhtml\">",
  "content": "L_2014344NL.01002001.xml 29.11.2014 NL Publicatieblad van de Europese Unie L 344/20 BESLUIT VAN DE RAAD van 7 november 2014 tot vaststelling van het namens de Unie in het Administratief Comité van de Economische Commissie voor Europa van de Verenigde Naties in te nemen standpunt over het ontwerp van nieuw reglement inzake zijdelingse paalbotsingen en de ontwerpwijziging van dat reglement (2014/854/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 114, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Unie is bij Besluit 97/836/EG van de Raad ( 1 ) toegetreden tot de Overeenkomst van de Economische Commissie voor Europa van de Verenigde Naties (VN/ECE) betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen („Herziene Overeenkomst van 1958”). (2) De gestandaardiseerde voorschriften van het ontwerp van nieuw reglement van de VN/ECE betreffende uniforme bepalingen voor de goedkeuring van voertuigen met betrekking tot de prestaties bij zijdelingse paalbotsingen en de ontwerpwijziging van het ontwerp van nieuw reglement van de VN/ECE betreffende uniforme bepalingen voor de goedkeuring van voertuigen met betrekking tot de prestaties bij zijdelingse paalbotsingen zijn bedoeld om technische belemmeringen voor de handel in motorvoertuigen en onderdelen daarvan tussen de partijen bij de Herziene Overeenkomst van 1958 op te heffen en ervoor te zorgen dat die voertuigen en onderdelen een hoog veiligheids- en beschermingsniveau bieden. (3) Het is wenselijk het standpunt te bepalen dat namens de Unie in het Administratief Comité van de Herziene Overeenkomst van 1958 moet worden ingenomen over het aannemen van dat ontwerpreglement van de VN/ECE en over de ontwerpwijziging van dat reglement, HEEFT HET VOLGENDE BESLUIT VASTGESTELD: Artikel 1 In het Administratief Comité van de Herziene Overeenkomst van 1958 stemt de Europese Unie voor het ontwerp van nieuw reglement van de VN/ECE betreffende uniforme bepalingen voor de goedkeuring van voertuigen met betrekking tot de prestaties bij zijdelingse paalbotsingen zoals vervat in document ECE TRANS/WP.29/2014/79 en voor de ontwerpwijziging van dat reglement zoals vervat in document ECE TRANS/WP.29/2014/80. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 7 november 2014. Voor de Raad De voorzitter P. C. PADOAN ( 1 ) Besluit 97/836/EG van de Raad van 27 november 1997 inzake de toetreding van de Europese Gemeenschap tot de Overeenkomst van de Economische Commissie voor Europa van de Verenigde Naties betreffende het aannemen van eenvormige technische eisen voor wielvoertuigen, uitrustingsstukken en onderdelen die kunnen worden aangebracht en/of gebruikt op wielvoertuigen en de voorwaarden voor wederzijdse erkenning van goedkeuringen verleend op basis van deze eisen („Herziene Overeenkomst van 1958”) ( PB L 346 van 17.12.1997, blz. 78 ).",
  "source": "EUR LEX"
}