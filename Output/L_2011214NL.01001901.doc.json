{
  "url": "http://www.w3.org/1999/xhtml\">",
  "content": "L_2011214NL.01001901.xml 19.8.2011 NL Publicatieblad van de Europese Unie L 214/19 BESLUIT VAN DE COMMISSIE van 17 augustus 2011 tot wijziging van Beschikking 2004/452/EG tot vaststelling van een lijst van organen waarvan de onderzoekers voor wetenschappelijke doeleinden toegang hebben tot vertrouwelijke gegevens (Kennisgeving geschied onder nummer C(2011) 5777) (Voor de EER relevante tekst) (2011/511/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek ( 1 ) , en met name artikel 23, Overwegende hetgeen volgt: (1) Verordening (EG) nr. 831/2002 van de Commissie ( 2 ) met betrekking tot de toegang tot vertrouwelijke gegevens voor wetenschappelijke doeleinden stelt, met het oog op statistische conclusies voor wetenschappelijke doeleinden, vast onder welke voorwaarden toegang kan worden verleend tot aan de communautaire instantie toegezonden vertrouwelijke gegevens, en bepaalt de regels voor samenwerking tussen de Gemeenschap en de nationale overheden ter vereenvoudiging van deze toegang. (2) Bij Beschikking 2004/452/EG van de Commissie ( 3 ) is een lijst van organen vastgesteld waarvan de onderzoekers voor wetenschappelijke doeleinden toegang hebben tot vertrouwelijke gegevens. (3) De eenheid Sociale bescherming, strategie voor sociale bescherming en sociale inclusie van het directoraat-generaal Werkgelegenheid, sociale zaken en inclusie van de Europese Commissie en het Instituut voor fiscale wetenschappen (Instituto de Estudios Fiscales — IEF), in Madrid, Spanje, moeten worden beschouwd als organen die aan de vereiste voorwaarden voldoen, en moeten derhalve worden toegevoegd aan de lijst van agentschappen, organisaties en instellingen als bedoeld in artikel 3, lid 1, onder e), van Verordening (EG) nr. 831/2002. (4) De in dit besluit vervatte maatregelen zijn in overeenstemming met het advies van het Comité voor het Europees statistisch systeem (ESS-comité), HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2004/452/EG wordt vervangen door de tekst in de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 17 augustus 2011. Voor de Commissie Olli REHN Lid van de Commisie ( 1 ) PB L 87 van 31.3.2009, blz. 164 . ( 2 ) PB L 133 van 18.5.2002, blz. 7 . ( 3 ) PB L 156 van 30.4.2004, blz. 1 . BIJLAGE „BIJLAGE ORGANEN WAARVAN DE ONDERZOEKERS VOOR WETENSCHAPPELIJKE DOELEINDEN TOEGANG HEBBEN TOT VERTROUWELIJKE GEGEVENS Europese Centrale Bank Spaanse centrale bank Italiaanse centrale bank Cornell University (staat New York, Verenigde Staten van Amerika) Department of Political Science, Baruch College, New York City University (staat New York, Verenigde Staten van Amerika) Duitse centrale bank Eenheid Analyse van de werkgelegenheid van het directoraat-generaal Werkgelegenheid, sociale zaken en gelijke kansen van de Europese Commissie Universiteit van Tel Aviv (Israël) Wereldbank Center of Health and Wellbeing (CHW) van de Woodrow Wilson School of Public and International Affairs van Princeton University, New Jersey, Verenigde Staten van Amerika University of Chicago (UofC), Illinois, Verenigde Staten van Amerika Organisatie voor Economische Samenwerking en Ontwikkeling (OESO) Family and Labour Studies Division van Statistics Canada, Ottawa, Ontario, Canada Eenheid Econometrie en statistische ondersteuning van de fraudebestrijding (ESAF) van het directoraat-generaal Gemeenschappelijk Centrum voor onderzoek van de Commissie Eenheid Steun voor de Europese onderzoeksruimte (SERA) van het directoraat-generaal Gemeenschappelijk Centrum voor onderzoek van de Commissie Canada Research Chair van de School of Social Science van de Atkinson Faculty of Liberal and Professional Studies van York University, Toronto, Ontario, Canada University of Illinois at Chicago (UIC), Chicago, Verenigde Staten van Amerika Rady School of Management van de University of California, San Diego, Verenigde Staten van Amerika Directoraat Onderzoek, studies en statistieken (Direction de l’Animation de la Recherche, des Études et des Statistiques — DARES) van het ministerie van Arbeid, Sociale Betrekkingen, Gezinszaken en Solidariteit, Parijs, Frankrijk The Research Foundation of State University of New York (RFSUNY), Albany, Verenigde Staten van Amerika Fins Centrum voor pensioenen (Eläketurvakeskus — ETK) , Finland Directoraat Onderzoek, studies, evaluaties en statistieken (Direction de la recherche, des études, de l’évaluation et des statistiques — DREES) onder de gezamenlijke verantwoordelijkheid van het ministerie van Arbeid, Sociale Betrekkingen, Gezinszaken en Solidariteit, het ministerie van Volksgezondheid, Jeugd, Sport en Verenigingsleven en het ministerie van Begroting, Overheidsrekeningen en Ambtenarenzaken, Parijs, Frankrijk Duke University (DUKE), North Carolina, Verenigde Staten van Amerika Finse Socialeverzekeringsinstelling (Kansaneläkelaitos — KELA) , Finland Hebrew University of Jerusalem (HUJI), Israël Federale Overheidsdienst Sociale Zekerheid, België Sabanci University, Tuzla/Istanbul, Turkije McGill University, Montreal, Canada Directoraat Economische dienst en structurele hervormingen van het directoraat-generaal Economische en financiële zaken van de Commissie Eenheid Sociale bescherming, strategie voor sociale bescherming en sociale inclusie van het directoraat generaal Werkgelegenheid, sociale zaken en inclusie van de Europese Commissie Instituut voor fiscale wetenschappen (Instituto de Estudios Fiscales — IEF), Madrid, Spanje”",
  "source": "EUR LEX"
}