{
  "url": "http://www.w3.org/1999/xhtml\">",
  "content": "L_2019318NL.01015901.xml 10.12.2019 NL Publicatieblad van de Europese Unie L 318/159 BESLUIT (GBVB) 2019/2112 VAN DE RAAD van 9 december 2019 tot wijziging van Besluit (GBVB) 2017/2303 van de Raad ter ondersteuning van de verdere uitvoering van Resolutie 2118 (2013) van de VN-Veiligheidsraad en Besluit EC-M-33/DEC.1 van de uitvoerende raad van de OPCW inzake de vernietiging van de Syrische chemische wapens, in het kader van de tenuitvoerlegging van de EU-strategie tegen de verspreiding van massavernietigingswapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 12 december 2017 heeft de Raad Besluit (GBVB) 2017/2303 vastgesteld ( 1 ) . (2) Voor de uitvoering van de in artikel 1, lid 2, van Besluit (GBVB) 2017/2303 bedoelde activiteiten is in het besluit een termijn van twaalf maanden vastgesteld, die ingaat op de datum van sluiting van de in artikel 3, lid 3, van het besluit bedoelde financieringsovereenkomst. (3) Op 10 december 2018 heeft de Raad Besluit (GBVB) 2018/1943 ( 2 ) vastgesteld, waarbij de uitvoeringstermijn van Besluit (GBVB) 2017/2303 met twaalf maanden wordt verlengd. (4) Op 24 juni 2019 heeft de Organisatie voor het verbod van chemische wapens (“de OPCW”), die belast is met de technische uitvoering van het project dat wordt ondersteund door Besluit (GBVB) 2017/2303, de Unie verzocht om de uitvoeringsperiode van Besluit (GBVB) 2017/2303 met 24 maanden te verlengen, tot een totale duur van 48 maanden. (5) Dankzij deze verdere verlenging van de uitvoeringsperiode van Besluit (GBVB) 2017/2023 zou de OPCW de activiteiten zoals bedoeld in artikel 1, lid 2, van dat besluit kunnen voortzetten tot na de in artikel 5, lid 2, genoemde einddatum en aldus de geplande doelstellingen van die activiteiten verwezenlijken, waaronder uitbreiding van het eigen vermogen van de OPCW om dreigend gebruik van chemische wapens aan te pakken. (6) Het verzoek tot wijziging heeft betrekking op artikel 5, lid 2, van Besluit (GBVB) 2017/2303 en punt 8 van de bijlage bij dat besluit, waarin de verwijzing naar de looptijd van het project moet worden gewijzigd. (7) Voortzetting van de in artikel 1, lid 2, van Besluit (GBVB) 2017/2303 bedoelde activiteiten, als expliciet vermeld in het verzoek van de OPCW van 24 juni 2019, is zonder gevolgen voor de financiële middelen mogelijk. (8) Besluit (GBVB) 2017/2303 moet derhalve worden gewijzigd door de looptijd ervan zodanig te verlengen dat de in artikel 1, lid 2, van dat besluit vervatte activiteiten kunnen worden voortgezet, HEEFT HET VOLGENDE BESLUIT VASTGESTELD: Artikel 1 Besluit (GBVB) 2017/2303 van de Raad wordt als volgt gewijzigd: 1) In artikel 5 wordt lid 2 vervangen door: “2. Dit besluit verstrijkt 48 maanden na de datum van sluiting van de in artikel 3, lid 3, bedoelde financieringsovereenkomst tussen de Commissie en de OPCW, of zes maanden na de inwerkingtreding ervan indien er op die datum nog geen financieringsovereenkomst is gesloten.”. 2) De tekst van punt 8 van de bijlage wordt vervangen door: “Geschatte looptijd De looptijd van het project wordt geschat op 48 maanden.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 9 december 2019. Voor de Raad De voorzitter J. BORRELL FONTELLES ( 1 ) Besluit (GBVB) 2017/2303 van de Raad van 12 december 2017 ter ondersteuning van de verdere uitvoering van Resolutie 2118 (2013) van de VN-Veiligheidsraad en Besluit EC-M-33/DEC.1 van de uitvoerende raad van de OPCW inzake de vernietiging van de Syrische chemische wapens, in het kader van de tenuitvoerlegging van de EU-strategie tegen de verspreiding van massavernietigingswapens ( PB L 329 van 13.12.2017, blz. 55 ). ( 2 ) Besluit (GBVB) 2018/1943 van de Raad van 10 december 2018 tot wijziging van Besluit (GBVB) 2017/2303 ter ondersteuning van de verdere uitvoering van Resolutie 2118 (2013) van de VN-Veiligheidsraad en Besluit EC-M-33/DEC.1 van de uitvoerende raad van de OPCW inzake de vernietiging van de Syrische chemische wapens, in het kader van de tenuitvoerlegging van de EU-strategie tegen de verspreiding van massavernietigingswapens ( PB L 314 van 11.12.2018, blz. 58 ).",
  "source": "EUR LEX"
}