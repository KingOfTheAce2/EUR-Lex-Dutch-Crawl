{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000Y0915(02):NL:HTML\">",
  "content": "EUR-Lex - 32000Y0915(02) - NL Avis juridique important | 32000Y0915(02) Mededeling betreffende de inwerkingtreding, in het handelsverkeer tussen de Europese Gemeenschap en de landen van de Zuid-Aziatische Associatie voor Regionale Samenwerking (SAARC), van de bepalingen van Verordening (EEG) nr. 2454/93 van de Commissie, gewijzigd bij Verordening (EG) nr. 1602/2000, betreffende de definitie van het begrip \"producten van oorsprong\" voor de toepassing van tariefpreferenties die door de Gemeenschap aan bepaalde producten van ontwikkelingslanden worden toegekend (regionale cumulatie van oorsprong) Publicatieblad Nr. C 265 van 15/09/2000 blz. 0015 - 0015 Mededeling betreffende de inwerkingtreding, in het handelsverkeer tussen de Europese Gemeenschap en de landen van de Zuid-Aziatische Associatie voor Regionale Samenwerking (SAARC), van de bepalingen van Verordening (EEG) nr. 2454/93 van de Commissie(1), gewijzigd bij Verordening (EG) nr. 1602/2000(2), betreffende de definitie van het begrip \"producten van oorsprong\" voor de toepassing van tariefpreferenties die door de Gemeenschap aan bepaalde producten van ontwikkelingslanden worden toegekend (regionale cumulatie van oorsprong) (2000/C 265/15) Verordening (EEG) nr. 2454/93 van de Commissie, gewijzigd bij Verordening (EG) nr. 1602/2000, voorziet in de artikelen 72 en volgende in een regionale cumulatie van oorsprong in het kader van de communautaire oorsprongregels die van toepassing zijn op het stelsel van algemene preferenties (SAP), waarbij deze cumulatie onder andere van toepassing is op de lidstaten van de Zuid-Aziatische Associatie voor Regionale Samenwerking (SAARC). Artikel 72 bepaalt met name dat de lidstaten van een van de vermelde regionale groeperingen, langs de weg van het secretariaat van de betrokken regionale groepering, mededelen dat zij zich ertoe verbinden de bepalingen op het gebied van de oorsprongregels van het stelsel van algemene preferenties in acht te nemen en te voorzien in de nodige administratieve samenwerking op het gebied van het certificaat van oorsprong \"formulier A\". Aangezien de lidstaten van de SAARC (Bangladesh, Bhutan, India, Maldiven, Nepal, Pakistan, Sri Lanka) aan deze verplichting hebben voldaan, zijn de bepalingen op het gebied van de regionale cumulatie van oorsprong op hen van toepassing met ingang van 1 oktober 2000. (1) PB L 253 van 11.10.1993, blz. 1. (2) PB L 188 van 26.7.2000, blz. 1.",
  "source": "EUR LEX"
}