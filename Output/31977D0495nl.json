{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0495:NL:HTML\">",
  "content": "EUR-Lex - 31977D0495 - NL Belangrijke juridische mededeling | 31977D0495 Beschikking van de Commissie van 18 juli 1977 houdende afwijking van Aanbeveling nr. 1-64 van de Hoge Autoriteit betreffende een verhoging van de bescherming van ijzer- en staalprodukten aan de buitengrenzen van de Gemeenschap (negenentachtigste uitzonderingsbeschikking) Publicatieblad Nr. L 205 van 11/08/1977 blz. 0022 - 0022 Beschikking van de Commissie van 18 juli 1977 houdende afwijking van Aanbeveling nr. 1-64 van de Hoge Autoriteit betreffende een verhoging van de bescherming van ijzer- en staalprodukten aan de buitengrenzen van de Gemeenschap (Negenentachtigste uitzonderingsbeschikking) (77/495/EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op Aanbeveling nr. 1-64 van de Hoge Autoriteit van 15 januari 1964 aan de Regeringen der deelnemende Staten betreffende een verhoging van de bescherming van ijzer- en staalprodukten aan de buitengrenzen van de Gemeenschap [1], met name op artikel 3 van deze aanbeveling, Overwegende dat de Vertegenwoordigers van de Regeringen van de Lid-Staten van de Europese Gemeenschap voor Kolen en Staal, in het kader van de Raad bijeen, op 29 juni 1977 in overleg met de Commissie hebben besloten de geldigheid te verlengen van hun beschikking van 29 juni 1976 houdende de autonome schorsing van de invoerrechten of de inning van de invoerrechten op de produkten die onder het Verdrag vallen en van oorsprong zijn uit de Democratische Volksrepubliek Algerije, het Koninkrijk Marokko en de Republiek TunesiÃ«, zulks tot de inwerkingtreding van de Overeenkomsten welke respectievelijk op 26 april 1976, 27 april 1976 en 25 april 1976 met deze landen werden gesloten en uiterlijk tot en met 30 juni 1978; Overwegende dat de Beschikking 76/674/EGKS van de Commissie van 19 juli 1976 [2], die machtiging verleende om de bij de beschikking van 26 juni 1976 bepaalde maatregelen toe te passen voor een periode gaande tot en met 30 juni 1977, verlengd moet worden tot de inwerkingtreding van de Overeenkomsten en uiterlijk tot en met 30 juni 1978, HEEFT DE VOLGENDE BESCHIKKING GEGEVEN: Artikel 1 De geldigheidsduur van Beschikking 76/674/EGKS wordt verlengd tot de inwerkingtreding van de Overeenkomsten en uiterlijk tot en met 30 juni 1978. Artikel 2 Deze beschikking is gericht tot de Lid-Staten. Gedaan te Brussel, 18 juli 1977. Voor de Commissie De Vice-Voorzitter Wilhelm Haferkamp [1] PB nr. 8 van 22. 1. 1964, blz. 99/64. [2] PB nr. L 231 van 21. 8. 1976, blz. 7. --------------------------------------------------",
  "source": "EUR LEX"
}