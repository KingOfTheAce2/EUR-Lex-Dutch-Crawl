{
  "url": "http://www.w3.org/1999/xhtml\">",
  "content": "L_2005249NL.01001801.xml 24.9.2005 NL Publicatieblad van de Europese Unie L 249/18 BESLUIT VAN DE COMMISSIE van 22 september 2005 waarbij de Regionale Adviesraad voor de noordwestelijke wateren in het kader van het gemeenschappelijk visserijbeleid operationeel wordt verklaard (2005/668/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 2004/585/EG van de Raad van 19 juli 2004 tot oprichting van regionale adviesraden in het kader van het gemeenschappelijk visserijbeleid ( 1 ) , en met name op artikel 3, lid 3, Gezien de aanbeveling die Ierland op 27 juni 2005 namens België, Frankrijk, Ierland, Nederland, Spanje en het Verenigd Koninkrijk heeft ingediend, Overwegende hetgeen volgt: (1) Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid ( 2 ) en Besluit 2004/585/EG vormen het kader voor de oprichting en de werking van de regionale adviesraden. (2) Overeenkomstig artikel 2 van Besluit 2004/585/EG wordt een regionale adviesraad opgericht voor de noordwestelijke wateren, die de door de Internationale Raad voor het Onderzoek van de Zee (ICES) begrensde deelgebieden ( 3 ) V (met uitzondering van sector V a, alleen de EG-wateren in sector V b), VI en VII omvat. (3) Overeenkomstig artikel 3, lid 1, van Besluit 2004/585/EG hebben vertegenwoordigers van de visserijsector en van andere belangengroepen een verzoek met betrekking tot de werking van die regionale adviesraad ingediend bij België, Frankrijk, Ierland, Nederland, Spanje en het Verenigd Koninkrijk. (4) Ter uitvoering van artikel 3, lid 2, van Besluit 2004/585/EG hebben de betrokken lidstaten bepaald of het verzoek betreffende de regionale adviesraad voor de noordwestelijke wateren in overeenstemming was met dat besluit. Op 27 juni 2005 hebben zij een aanbeveling over die regionale adviesraad ingediend bij de Commissie. (5) De Commissie heeft het verzoek van de belanghebbende partijen en de aanbeveling beoordeeld in het licht van Besluit 2004/585/EG en van de doelstellingen en beginselen van het gemeenschappelijk visserijbeleid en is van mening dat de Regionale Adviesraad voor de noordwestelijke wateren gereed is om operationeel te worden, BESLUIT: Enig artikel De overeenkomstig artikel 2, lid 1, onder d), van Besluit 2004/585/EG opgerichte Regionale Adviesraad voor de noordwestelijke wateren is operationeel met ingang van 26 september 2005. Gedaan te Brussel, 22 september 2005. Voor de Commissie Joe BORG Lid van de Commissie ( 1 ) PB L 256 van 3.8.2004, blz. 17 . ( 2 ) PB L 358 van 31.12.2002, blz. 59 . ( 3 ) Zoals omschreven in Verordening (EEG) nr. 3880/91 van de Raad van 17 december 1991 inzake de verstrekking van statistieken van de nominale vangsten van lidstaten die in het noordwestelijke gedeelte van de Atlantische Oceaan vissen ( PB L 365 van 31.12.1991, blz. 1 ).",
  "source": "EUR LEX"
}