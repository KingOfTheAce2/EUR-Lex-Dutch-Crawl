{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0297:NL:HTML\">",
  "content": "EUR-Lex - 31995D0297 - NL Avis juridique important | 31995D0297 95/297/EG: Beschikking van de Commissie van 19 juli 1995 tot goedkeuring van de eerste wijziging van het door Duitsland ingediende programma voor de uitroeiing van klassieke varkenspest bij wilde varkens in Mecklenburg- Vorpommern, Neder-Saksen en Rijnland-Palts (Slechts de tekst in de Duitse taal is authentiek) (Voor de EER relevante tekst) Publicatieblad Nr. L 184 van 03/08/1995 blz. 0047 - 0047 BESCHIKKING VAN DE COMMISSIE  van 19 juli 1995 tot goedkeuring van de eerste wijziging van het door Duitsland ingediende  programma voor de uitroeiing van klassieke varkenspest bij wilde varkens in Mecklenburg-Vorpommern,  Neder-Saksen en Rijnland-Palts (Slechts de tekst in de Duitse taal is authentiek) (Voor de EER  relevante tekst) (95/297/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 80/217/EEG van de Raad van 22 januari 1980 tot vaststelling van  gemeenschappelijke maatregelen ter bestrijding van klassieke varkenspest  (1), laatstelijk  gewijzigd bij de Akte van Toetreding van Oostenrijk, Finland en Zweden, en met name op artikel 6  bis, lid 3, Overwegende dat het door Duitsland ingediende programma voor de uitroeiing van klassieke  varkenspest bij wilde varkens in Mecklenburg-Vorpommern, Neder-Saksen en Rijnland-Palts bij  Beschikking 93/617/EG van de Commissie  (2) is goedgekeurd; Overwegende dat de Duitse autoriteiten op 7 maart 1995 de in verband met de ontwikkeling van de  ziekte in het oorspronkelijke programma aangebrachte wijzigingen aan de Commissie hebben  medegedeeld; Overwegende dat de wijzigingen zijn onderzocht en in overeenstemming met Richtlijn 80/217/EEG zijn  gebleken; Overwegende dat de in deze beschikking vervatte maatregelen in overeenstemming zijn met het advies  van het Permanent Veterinair Comit√©, HEEFT DE VOLGENDE BESCHIKKING GEGEVEN: Artikel 1 De wijzigingen in het oorspronkelijke door Duitsland ingediende  programma voor de uitroeiing van klassieke varkenspest bij wilde varkens in Mecklenburg-Vorpommern,  Neder-Saksen en Rijnland-Palts worden hierbij goedgekeurd. Artikel 2 Duitsland doet de voor de tenuitvoerlegging van de in artikel 1 bedoelde wijzigingen  vereiste wettelijke en bestuursrechtelijke bepalingen in werking treden. Artikel 3 Deze beschikking is gericht tot de Bondsrepubliek Duitsland. Gedaan te Brussel, 19 juli 1995. Voor de Commissie Franz FISCHLER Lid van de Commissie",
  "source": "EUR LEX"
}