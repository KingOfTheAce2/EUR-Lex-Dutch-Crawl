{
  "url": "http://www.w3.org/1999/xhtml\"><!--",
  "content": "L_2022096NL.01003601.xml 24.3.2022 NL Publicatieblad van de Europese Unie L 96/36 UITVOERINGSVERORDENING (EU) 2022/469 VAN DE COMMISSIE van 23 maart 2022 tot rectificatie van Uitvoeringsverordening (EU) 2022/72 tot instelling van definitieve compenserende rechten op optischevezelkabels van oorsprong uit de Volksrepubliek China en tot wijziging van Uitvoeringsverordening (EU) 2021/2011 tot instelling van een definitief antidumpingrecht op optischevezelkabels van oorsprong uit de Volksrepubliek China DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1037 van het Europees Parlement en de Raad van 8 juni 2016 betreffende bescherming tegen invoer met subsidiëring uit landen die geen lid zijn van de Europese Unie ( 1 ) , en met name artikel 15 en artikel 24, lid 1, Overwegende hetgeen volgt: (1) Bij Uitvoeringsverordening (EU) 2022/72 van de Commissie ( 2 ) heeft zij definitieve compenserende rechten ingesteld op optischevezelkabels van oorsprong uit de Volksrepubliek China en Uitvoeringsverordening (EU) 2021/2011 van de Commissie ( 3 ) tot instelling van een definitief antidumpingrecht op optischevezelkabels van oorsprong uit de Volksrepubliek China gewijzigd. (2) De definitieve compenserende rechten, uitgedrukt in cif-prijs grens Unie, vóór inklaring, werden als volgt vastgesteld: Onderneming Compenserend recht FTT-groep: — FiberHome Telecommunication Technologies Co., Ltd — Nanjing Wasin Fujikura Optical Communication Ltd — Hubei Fiberhome Boxin Electronic Co., Ltd. 10,3  % ZTT-groep: — Jiangsu Zhongtian Technology Co., Ltd — Zhongtian Power Optical Cable Co., Ltd 5,1  % Andere ondernemingen die in zowel het antisubsidie- als het antidumpingonderzoek medewerking hebben verleend, vermeld in bijlage I 7,8  % Andere ondernemingen die in het antidumpingonderzoek, maar niet in het antisubsidieonderzoek medewerking hebben verleend, vermeld in bijlage II 10,3  % Alle andere ondernemingen 10,3  % (3) De hierboven vermelde compenserende rechten zijn correct en zijn in de loop van het onderzoek aan de partijen meegedeeld. De overwegingen 217 en 339 van Uitvoeringsverordening (EU) 2022/72 bevatten echter typografische fouten met betrekking tot de subsidiepercentages van de FTT-groep met betrekking tot “subsidies” en “preferentiële financiering: leningen”, respectievelijk. De juiste percentages zijn 1,88 % zijn voor “subsidies” en 1,39 % voor “preferentiële financiering: leningen” in plaats van respectievelijk 1,79 % en 0,9 %. (4) Bovendien bevatte artikel 2, lid 1, van Uitvoeringsverordening (EU) 2022/72 een typografische fout met betrekking tot de aanvullende Taric-code voor “alle andere ondernemingen” in Uitvoeringsverordening (EU) 2021/2011, die C999 moet zijn in plaats van C699. (5) Daarom heeft de Commissie besloten de overwegingen 217 en 339 en artikel 2, lid 1, van Uitvoeringsverordening (EU) 2022/72, waarbij artikel 1, lid 2, van Uitvoeringsverordening (EU) 2021/2011 dienovereenkomstig wordt gewijzigd, te corrigeren. Deze rectificatie geldt vanaf de inwerkingtreding van Uitvoeringsverordening (EU) 2022/72, namelijk 20 januari 2022. (6) De in deze verordening vervatte maatregelen zijn in overeenstemming met het advies van het bij artikel 15, lid 1, van Verordening (EU) 2016/1036 van het Europees Parlement ( 4 ) ingestelde comité, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2022/72 wordt als volgt gerectificeerd: 1) Overweging 217 wordt vervangen door: “De subsidiepercentages die voor alle subsidies in het onderzoektijdvak voor de in de steekproef opgenomen producenten-exporteurs zijn vastgesteld, bedragen: Subsidies Naam van de onderneming Subsidiepercentage FTT-groep: — FiberHome Telecommunication Technologies Co., Ltd — Nanjing Wasin Fujikura Optical Communication Ltd — Hubei Fiberhome Boxin Electronic Co., Ltd 1,88  % ZTT-groep: — Jiangsu Zhongtian Technology Co., Ltd — Zhongtian Power Optical Cable Co., Ltd 0,33  %” 2) Overweging 339 wordt vervangen door: “De subsidiebedragen die waren vastgesteld in verband met de preferentiële financiering via leningen tijdens het onderzoektijdvak voor de in de steekproef opgenomen groepen ondernemingen, bedroegen: Preferentiële financiering: leningen Naam van de onderneming Subsidiepercentage FTT-groep: — FiberHome Telecommunication Technologies Co., Ltd — Nanjing Wasin Fujikura Optical Communication Ltd — Hubei Fiberhome Boxin Electronic Co., Ltd 1,39  % ZTT-groep: — Jiangsu Zhongtian Technology Co., Ltd — Zhongtian Power Optical Cable Co., Ltd 0,38  %” 3) In artikel 2 wordt punt 1) vervangen door: “1)   Artikel 1, lid 2, wordt vervangen door: “1)“2.   De definitieve antidumpingrechten die van toepassing zijn op de nettoprijs, franco grens Unie, vóór inklaring, van de in lid 1 omschreven en door onderstaande ondernemingen vervaardigde producten, zijn als volgt: Onderneming Definitief antidumpingrecht Aanvullende Taric-code FTT-groep: — FiberHome Telecommunication Technologies Co., Ltd — Nanjing Wasin Fujikura Optical Communication Ltd — Hubei Fiberhome Boxin Electronic Co., Ltd 33,7  % C696 ZTT-groep: — Jiangsu Zhongtian Technology Co., Ltd — Zhongtian Power Optical Cable Co., Ltd 14,6  % C697 Andere ondernemingen die in zowel het antisubsidie- als het antidumpingonderzoek medewerking hebben verleend, vermeld in bijlage I 23,4  % Andere ondernemingen die in het antidumpingonderzoek, maar niet in het antisubsidieonderzoek medewerking hebben verleend, vermeld in bijlage II 20,9  % Alle andere ondernemingen 33,7  % C999”” Artikel 2 Deze verordening treedt in werking met terugwerkende kracht vanaf 20 januari 2022. Gedaan te Brussel, 23 maart 2022. Voor de Commissie De voorzitter Ursula VON DER LEYEN ( 1 ) PB L 176 van 30.6.2016, blz. 55 . ( 2 ) Uitvoeringsverordening (EU) 2022/72 van de Commissie van 18 januari 2022 tot instelling van definitieve compenserende rechten op optischevezelkabels van oorsprong uit de Volksrepubliek China en tot wijziging van Uitvoeringsverordening (EU) 2021/2011 tot instelling van een definitief antidumpingrecht op optischevezelkabels van oorsprong uit de Volksrepubliek China ( PB L 12 van 19.1.2022, blz. 34 ). ( 3 ) Uitvoeringsverordening (EU) 2021/2011 van de Commissie van 17 november 2021 tot instelling van een definitief antidumpingrecht op optischevezelkabels van oorsprong uit de Volksrepubliek China ( PB L 410 van 18.11.2021, blz. 51 ). ( 4 ) Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( PB L 176 van 30.6.2016, blz. 21 ).",
  "source": "EUR LEX"
}