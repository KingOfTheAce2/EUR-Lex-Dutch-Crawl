{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983R2053:NL:HTML\">",
  "content": "EUR-Lex - 31983R2053 - NL Avis juridique important | 31983R2053 Verordening (EEG) nr. 2053/83 van de Commissie van 20 juli 1983 betreffende de indeling van goederen onder post 32.04 A IV van het gemeenschappelijk douanetarief Publicatieblad Nr. L 202 van 26/07/1983 blz. 0005 - 0006 Bijzondere uitgave in het Fins: Hoofdstuk 2 Deel 3 blz. 0197 Bijzondere uitgave in het Spaans: Hoofdstuk 02 Deel 10 blz. 0038 Bijzondere uitgave in het Zweeds: Hoofdstuk 2 Deel 3 blz. 0197 Bijzondere uitgave in het Portugees: Hoofdstuk 02 Deel 10 blz. 0038 ***** VERORDENING  (EEG) Nr. 2053/83 VAN DE COMMISSIE van 20 juli 1983 betreffende de indeling van goederen onder post 32.04 A IV van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de Nomenclatuur van het gemeenschappelijk douanetarief (1), laatstelijk gewijzigd bij de Akte van Toetreding van Griekenland, inzonderheid op artikel 3, Overwegende dat, ten einde de uniforme toepassing van de Nomenclatuur van het gemeenschappelijk douanetarief te waarborgen, bepalingen dienen te worden vastgesteld met betrekking tot de indeling van paprika-extract met de volgende kenmerken: - voorkomen: zeer stroperige donkerrode vloeistof, met een groot kleurend vermogen; - reuk en smaak: aromatisch, zeer goed te vergelijken met paprika, niet scherp; - as: 0,49 gewichtspercent; - etherische oliën: 0,15 ml/100 g; - capsaïcine: niet aantoonbaar; - glucose: 0,01 gewichtspercent; - saccharose: niet aantoonbaar; - triglyceriden: aantoonbaar; - capsantine: ongeveer 2,2 g/kg (ongeveer 60 000 eenheden kleur »EOA\" = »Essential Oil Association\"); Overwegende dat in het gemeenschappelijk douanetarief, dat als bijlage is gevoegd bij Verordening (EEG) nr. 950/68 van de Raad (2), laatstelijk gewijzigd bij Verordening (EEG) nr. 604/83 (3), post 32.04 onder meer betrekking heeft op kleurstoffen van plantaardige oorsprong (extracten van verfhout of van verfplanten daaronder begrepen doch met uitzondering van indigo); Overwegende dat het onderhavige produkt een plantenextract is; dat het de wezenlijke kenmerken bezit van plantaardige kleurstoffen van post 32.04; dat binnen deze post onderverdeling A IV van toepassing is; Overwegende dat de in deze verordening vervatte maatregelen in overeenstemming zijn met het advies van het Comité Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Het paprika-extract, met de volgende kenmerken: - voorkomen: zeer stroperige donkerrode vloeistof, met een groot kleurend vermogen; - reuk en smaak: aromatisch, zeer goed te vergelijken met paprika, niet scherp; - as: 0,49 gewichtspercent; - etherische oliën: 0,15 ml/100 g; - capsaïcine: niet aantoonbaar; - glucose: 0,01 gewichtspercent; - saccharose: niet aantoonbaar; - triglyceriden: aantoonbaar; - capsantine: ongeveer 2,2 g/kg (ongeveer 60 000 eenheden kleur »EOA\" = »Essential Oil Association\"); dient te worden ingedeeld onder post: 32.04 Kleurstoffen van plantaardige oorsprong (extracten van verfhout of van verfplanten daaronder begrepen, doch met uitzondering van indigo) en kleurstoffen van dierlijke oorsprong: A. Kleurstoffen van plantaardige oorsprong: IV. andere. Artikel 2 Deze verordening treedt in werking op de éénentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 20 juli 1983. Voor de Commissie Karl-Heinz NARJES Lid van de Commissie (1) PB nr. L 14 van 21. 1. 1969, blz. 1. (2) PB nr. L 172 van 22. 7. 1968, blz. 1. (3) PB nr. L 72 van 18. 3. 1983, blz. 3.",
  "source": "EUR LEX"
}