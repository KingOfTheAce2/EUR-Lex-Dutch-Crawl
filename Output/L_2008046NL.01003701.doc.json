{
  "url": "http://www.w3.org/1999/xhtml\">",
  "content": "L_2008046NL.01003701.xml 21.2.2008 NL Publicatieblad van de Europese Unie L 46/37 BESLUIT VAN DE RAAD van 28 januari 2008 betreffende de sluiting van het Protocol tot wijziging van de Overeenkomst inzake zeevervoer tussen de Europese Gemeenschap en haar lidstaten, enerzijds, en de Volksrepubliek China, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2008/144/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name op artikel 80, lid 2, juncto artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) De Overeenkomst inzake zeevervoer tussen de Europese Gemeenschap en haar lidstaten, enerzijds, en de Volksrepubliek China, anderzijds (hierna „de overeenkomst” te noemen), is op 6 december 2002 in Brussel ondertekend. (2) Op 5 september 2005 is te Peking een protocol tot wijziging van de overeenkomst ondertekend, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. (3) Overeenkomstig artikel 6, lid 2, van de Toetredingsakte van 2005 treden Bulgarije en Roemenië door middel van een protocol tussen de Raad en de Volksrepubliek China tot de overeenkomst toe. (4) De nodige grondwettelijke en institutionele procedures zijn voltooid en het protocol moet derhalve worden goedgekeurd, BESLUIT: Enig artikel 1.   Het Protocol tot wijziging van de Overeenkomst inzake zeevervoer tussen de Europese Gemeenschap en haar lidstaten, enerzijds, en de Volksrepubliek China, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie wordt namens de Gemeenschap goedgekeurd. De tekst van het protocol ( 2 ) is aan dit besluit gehecht. 2.   De voorzitter van de Raad verricht namens de Europese Gemeenschap en haar lidstaten de in artikel 3 van het protocol bedoelde kennisgeving. Gedaan te Brussel, 28 januari 2008. Voor de Raad De voorzitter D. RUPEL ( 1 ) Advies uitgebracht op 5 juli 2005 ( PB C 157 E van 6 juli 2006, blz. 53 ). ( 2 ) Zie bladzijde 38 van dit Publicatieblad.",
  "source": "EUR LEX"
}