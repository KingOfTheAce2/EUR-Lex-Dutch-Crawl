{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0872:NL:HTML\">",
  "content": "EUR-Lex - 32001D0872 - NL Avis juridique important | 32001D0872 2001/872/EG: Beschikking van de Commissie van 7 december 2001 houdende goedkeuring van de door het Verenigd Koninkrĳk en door Ierland ingediende tĳdschema's voor het verwĳderen van alle vis op bedrĳven die met infectieuze zalmanemie (ISA) zĳn besmet, en tot intrekking van Beschikking 2001/494/EG (Voor de EER relevante tekst) (kennisgeving geschied onder nummer C(2001) 3938) Publicatieblad Nr. L 325 van 08/12/2001 blz. 0033 - 0033 Beschikking van de Commissie van 7 december 2001 houdende goedkeuring van de door het Verenigd Koninkrijk en door Ierland ingediende tijdschema's voor het verwijderen van alle vis op bedrijven die met infectieuze zalmanemie (ISA) zijn besmet, en tot intrekking van Beschikking 2001/494/EG (kennisgeving geschied onder nummer C(2001) 3938) (Slechts de tekst in de Engelse taal is authentiek) (Voor de EER relevante tekst) (2001/872/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 93/53/EEG van de Raad van 24 juni 1993 tot vaststelling van minimale communautaire maatregelen voor de bestrijding van bepaalde visziekten(1), laatstelijk gewijzigd bij Richtlijn 2001/288/EG(2), en met name op artikel 6, Overwegende hetgeen volgt: (1) In artikel 6, onder a), eerste streepje, van Richtlijn 93/53/EEG van de Raad is bepaald dat, om een uitbraak van infectieuze zalmanemie (ISA) te bestrijden, alle vis op een besmet bedrijf volgens een door de officiële dienst opgesteld en door de Commissie goedgekeurd tijdschema moet worden verwijderd. (2) Gebleken is dat onder bepaalde voorwaarden de verwijdering over een bepaalde periode kan worden gespreid zonder dat de uitroeiing van de ziekte daardoor in het gedrang wordt gebracht. (3) Bij Beschikking 2001/494/EG(3) van de Commissie is een tijdschema goedgekeurd voor het verwijderen van alle vis op bedrijven in Engeland, Schotland en Wales die met ISA zijn besmet. (4) Het Verenigd Koninkrijk heeft een tijdschema voor het verwijderen van de vis ingediend, dat moet worden toegepast wanneer in Noord-Ierland ISA wordt geconstateerd. (5) Ierland heeft een tijdschema voor het verwijderen van de vis ingediend, dat moet worden toegepast wanneer in Ierland ISA wordt geconstateerd. (6) De Commissie en de lidstaten hebben de door het Verenigd Koninkrijk en door Ierland ingediende tijdschema's onderzocht in het licht van de huidige stand van de wetenschappelijke en technische kennis. (7) De ziektebestrijdingsmaatregelen die zijn vermeld in de voor Noord-Ierland en voor Ierland ingediende tijdschema's voor het verwijderen van de vis, zijn volledig in overeenstemming met de reeds goedgekeurde schema's voor Engeland, Schotland en Wales. (8) Bij de verwijdering van vis moet er steeds naar worden gestreefd de ziekte op het besmette bedrijf uit te roeien en verdere verspreiding naar andere bedrijven en naar de in het wild levende populatie die voor deze besmetting gevoelig is, te voorkomen. (9) Het verwijderen van de vis moet gebaseerd zijn op een individuele analyse van de risico's van verdere verspreiding van de ziekte, met name de ernst van de uitbraak en andere factoren die van invloed zijn op de risico's, en daarbij moet rekening worden gehouden met de beschikbare praktische ervaring en wetenschappelijke bewijzen. (10) Uit het uitgevoerde onderzoek is gebleken dat de ingediende tijdschema's aan de voor een dergelijk schema vastgestelde eisen voldoen en dat zij derhalve moeten worden goedgekeurd. (11) Voor de duidelijkheid moeten de door het Verenigd Koninkrijk en door Ierland ingediende tijdschema's worden goedgekeurd bij dezelfde beschikking. Beschikking 2001/494/EG moet bijgevolg worden ingetrokken. (12) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De door het Verenigd Koninkrijk en door Ierland ingediende tijdschema's voor het verwijderen van alle vis op bedrijven op hun grondgebied die met infectieuze zalmanemie (ISA) zijn besmet, worden goedgekeurd. Artikel 2 Beschikking 2001/494/EG wordt ingetrokken. Artikel 3 Deze beschikking is gericht tot de lidstaten. Gedaan te Brussel, 7 december 2001. Voor de Commissie David Byrne Lid van de Commissie (1) PB L 175 van 19.7.1993, blz. 23. (2) PB L 99 van 10.4.2001, blz. 11. (3) PB L 180 van 3.7.2001, blz. 34.",
  "source": "EUR LEX"
}