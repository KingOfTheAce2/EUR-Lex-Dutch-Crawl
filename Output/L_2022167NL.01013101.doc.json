{
  "url": "http://www.w3.org/1999/xhtml\"><!--",
  "content": "L_2022167NL.01013101.xml 24.6.2022 NL Publicatieblad van de Europese Unie L 167/131 RICHTSNOER (EU) 2022/988 VAN DE EUROPESE CENTRALE BANK van 2 mei 2022 tot wijziging van Richtsnoer (EU) 2016/65 betreffende binnen het kader van de tenuitvoerlegging van het monetairbeleidskader van het Eurosysteem toegepaste surpluspercentages (ECB/2015/35) (ECB/2022/18) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, eerste streepje, Gezien de statuten van het Europees Stelsel van centrale banken en van de Europese Centrale Bank, en met name artikel 3.1, eerste streepje, de artikelen 9.2, 12.1, 14.3 en 18.2, en artikel 20, eerste alinea, Overwegende hetgeen volgt: (1) Overeenkomstig artikel 18.1 van de statuten van het Europees Stelsel van centrale banken en van de Europese Centrale Bank mogen de Europese Centrale Bank (ECB) en de nationale centrale banken van de lidstaten die de euro als munt hebben (hierna de “NCB’s” genoemd), krediettransacties verrichten met kredietinstellingen en andere marktpartijen, waarbij de verleende kredieten worden gedekt door toereikend onderpand. In Richtsnoer (EU) 2015/510 van de Europese Centrale Bank (ECB/2014/60) ( 1 ) zijn de algemene voorwaarden vastgelegd waaronder de ECB en de NCB’s bereid zijn krediettransacties aan te gaan, met inbegrip van de beleenbaarheidscriteria voor onderpand voor krediettransacties van het Eurosysteem. (2) Op alle voor krediettransacties van het Eurosysteem beleenbare activa zijn specifieke risicobeheersingsmaatregelen van toepassing om het Eurosysteem te beschermen tegen financiële verliezen voor de gevallen waarin het onderpand te gelde moet worden gemaakt vanwege een geval van wanbetaling van een wederpartij. Het risicobeheersingskader van het Eurosysteem wordt regelmatig herzien om toereikende bescherming te waarborgen. (3) De Raad van bestuur heeft uitgebreid evaluatie uitgevoerd van de sinds 2020 aangenomen tijdelijke maatregelen ter versoepeling van de onderpandvereisten als reactie op de met de aan de verspreiding van de coronavirusziekte (COVID-19) gerelateerde uitzonderlijke economische en financiële omstandigheden, waaronder de tijdelijke vermindering van surpluspercentages. Deze evaluatie nam in aanmerking a) dat deelnemende wederpartijen van het Eurosysteem aan uit hoofde van Besluit (EU) 2019/1311 van de Europese Centrale Bank (ECB/2019/21) ( 2 ) uitgevoerde doelgerichte langerlopende herfinancieringstransacties verder voldoende onderpand voor deze transacties moeten kunnen verstrekken; b) de effecten op het onderpand van de wederpartijen van het Eurosysteem in verband met elk van die maatregelen; c) de risico-overwegingen in verband met elk van die maatregelen, en d) overige markt- en beleidsoverwegingen. In die context heeft de Raad van bestuur op 23 maart 2022 besloten om onder andere de voornoemde vermindering van surpluspercentages in twee fasen geleidelijk af te bouwen, de eerste fase beginnende op 8 juli 2022, teneinde de risicobescherming en de risicodoelmatigheid van het Eurosysteem te vergroten. Dit besluit dient in de relevante bepalingen tot uiting te komen. (4) Derhalve moet Richtsnoer (EU) 2016/65 van de Europese Centrale Bank (ECB/2015/35) ( 3 ) dienovereenkomstig worden gewijzigd, HEEFT HET VOLGENDE RICHTSNOER VASTGESTELD: Artikel 1 Wijzigingen Richtsnoer (EU) 2016/65 (ECB/2015/35) wordt als volgt gewijzigd: 1) In artikel 4 worden de punten a) en b) vervangen door: “a) op effecten op onderpand van activa, gedekte obligaties en ongedekte schuldbewijzen, die een kredietinstelling heeft uitgegeven en waarvan de waarde theoretisch is bepaald overeenkomstig de regels in artikel 134 van Richtsnoer (EU) 2015/510 (ECB/2014/60) wordt aanvullend surpluspercentage toegepast in de vorm van een waarderingsverlaging van 4,5 %; b) op gedekte obligaties voor eigen gebruik wordt een aanvullend surpluspercentage toegepast i) van 7,2 % op de waarde van de schuldbewijzen in de kredietkwaliteitscategorieën 1 en 2, en ii) 10,8 % op de waarde van de schuldbewijzen in de kredietkwaliteitscategorie 3;”. 2) In artikel 5 wordt lid 5 vervangen door: “5.   Op niet-verhandelbare retailschuldbewijzen met hypothecair onderpand wordt surpluspercentage toegepast van 28,4 %.”. 3) De bijlage wordt overeenkomstig de bijlage bij dit richtsnoer gewijzigd. Artikel 2 Vankrachtwording en tenuitvoerlegging 1.   Dit richtsnoer wordt van kracht op de dag van kennisgeving ervan aan de NCB’s. 2.   De NCB’s nemen de nodige maatregelen om te voldoen aan dit richtsnoer en passen dit richtsnoer met ingang van 8 juli 2022 toe. Zij stellen de Europese Centrale Bank uiterlijk op 20 mei 2022 in kennis van de met die maatregelen verband houdende teksten en middelen. Artikel 3 Geadresseerden Dit richtsnoer is gericht tot de NCB’s. Gedaan te Frankfurt am Main, 2 mei 2022. Voor de Raad van bestuur van de ECB De president van de ECB Christine LAGARDE ( 1 ) Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (richtsnoer algemene documentatie) (ECB/2014/60) ( PB L 91 van 2.4.2015, blz. 3 ). ( 2 ) Besluit (EU) 2019/1311 van de Europese Centrale Bank van 22 juli 2019 betreffende een derde reeks gerichte langerlopende herfinancieringstransacties (ECB/2019/21) ( PB L 204 van 2.8.2019, blz. 100 ). ( 3 ) Richtsnoer (EU) 2016/65 van de Europese Centrale Bank van 18 november 2015 betreffende binnen het kader van de tenuitvoerlegging van het monetairbeleidskader van het Eurosysteem toegepaste surpluspercentages (ECB/2015/35) ( PB L 14 van 21.1.2016, blz. 30 ). BIJLAGE In de bijlage worden de tabellen 2, 2 bis en 3 worden vervangen door: “Tabel 2 Surpluspercentages (in %) toegepast op verhandelbare activa in surpluspercentagecategorieën I tot en met IV Surpluspercentagecategorieën Kredietkwaliteit Restlooptijd (jaren) ( *1 ) Categorie I Categorie II Categorie III Categorie IV vastrentende coupon nulcoupon variabele coupon vastrentende coupon nulcoupon variabele coupon vastrentende coupon nulcoupon variabele coupon vastrentende coupon nulcoupon variabele coupon Categorieën 1 en 2 [0,1 ) 0,5 0,5 0,5 0,9 0,9 0,9 0,9 0,9 0,9 6,8 6,8 6,8 [1,3 ) 0,9 1,8 0,5 1,4 2,3 0,9 1,8 2,7 0,9 9,0 9,5 6,8 [3,5 ) 1,4 2,3 0,5 2,3 3,2 0,9 2,7 4,1 0,9 11,7 12,2 6,8 [5,7 ) 1,8 2,7 0,9 3,2 4,1 1,4 4,1 5,4 1,8 13,1 14,0 9,0 [7,10 ) 2,7 3,6 1,4 4,1 5,9 2,3 5,4 7,2 2,7 14,9 16,2 11,7 [10 , ∞) 4,5 6,3 1,8 7,2 9,5 3,2 8,1 11,7 4,1 18,0 23,0 13,1 Categorie 3 [0,1 ) 5,4 5,4 5,4 6,3 6,3 6,3 7,2 7,2 7,2 11,7 11,7 11,7 [1,3 ) 6,3 7,2 5,4 8,6 12,2 6,3 10,8 13,5 7,2 20,3 22,5 11,7 [3,5 ) 8,1 9,0 5,4 12,2 16,7 6,3 14,9 19,8 7,2 25,2 29,3 11,7 [5,7 ) 9,0 10,4 6,3 12,6 18,0 8,6 16,7 23,4 10,8 27,5 31,5 20,3 [7,10 ) 10,4 11,7 8,1 14,4 22,1 12,2 17,1 25,2 14,9 27,9 33,3 25,2 [10 , ∞) 11,7 14,4 9,0 17,1 26,6 12,6 17,6 27,0 16,7 28,4 34,2 27,5 Tabel 2 bis Op beleenbare verhandelbare activa in surpluspercentagecategorie V toegepaste surpluspercentageniveaus (in %) Categorie V Kredietkwaliteit Gewogen gemiddelde restlooptijd ( *2 ) Surpluspercentage Categorieën 1 en 2 [0,1 ) 3,6 [1,3 ) 4,1 [3,5 ) 4,5 [5,7 ) 8,1 [7,10 ) 11,7 [10 , ∞) 18 Tabel 3 Op beleenbare kredietvorderingen toegepaste surpluspercentageniveaus (in %) Kredietkwaliteit Restlooptijd (jaren) ( *3 ) Vaste rente betaling Variabele rente betaling Categorieën 1 en 2 [0,1 ) 7,2 7,2 [1,3 ) 10,8 7,2 [3,5 ) 14,4 7,2 [5,7 ) 16,7 10,8 [7,10 ) 21,6 14,4 [10 , ∞) 31,5 16,7 Categorie 3 [0,1 ) 13,5 13,5 [1,3 ) 25,2 13,5 [3,5 ) 32,9 13,5 [5,7 ) 38,7 25,2 [7,10 ) 40,5 32,9 [10 , ∞) 43,2 38,7 ( *1 ) D.w.z. [0,1) restlooptijd korter dan één jaar, [1,3) restlooptijd gelijk aan of langer dan één jaar en korter dan drie jaar enz. ( *2 ) D.w.z. [0,1) gewogen gemiddelde restlooptijd korter dan één jaar, [1,3) gewogen gemiddelde restlooptijd gelijk aan of langer dan één jaar en korter dan drie jaar enz. ( *3 ) D.w.z. [0,1) restlooptijd korter dan één jaar, [1,3) restlooptijd gelijk aan of langer dan één jaar en korter dan drie jaar enz.”",
  "source": "EUR LEX"
}