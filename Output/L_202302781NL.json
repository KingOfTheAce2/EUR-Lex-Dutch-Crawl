{
  "url": "http://www.w3.org/1999/xhtml\"><!--",
  "content": "L_202302781NL.000101.fmx.xml Publicatieblad van de Europese Unie NL Serie L 2023/2781 12.12.2023 BESLUIT (Euratom) 2023/2781 VAN DE RAAD van 8 december 2023 houdende goedkeuring van de sluiting door de Europese Commissie van de Overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, tweede alinea, Gezien de aanbeveling van de Europese Commissie, Overwegende hetgeen volgt: (1) De Overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) (de “overeenkomst”) moet worden gesloten. (2) De overeenkomst moet met terugwerkende kracht worden toegepast vanaf 31 mei 2021 en moet van kracht blijven tot en met 31 mei 2024, HEEFT HET VOLGENDE BESLUIT VASTGESTELD: Enig artikel De sluiting door de Europese Commissie van de Overeenkomst tussen de Europese Gemeenschap voor Atoomenergie (Euratom) en de Organisatie voor energieontwikkeling op het Koreaanse schiereiland (KEDO) wordt goedgekeurd. De tekst van de overeenkomst is aan dit besluit gehecht. Gedaan te Brussel, 8 december 2023. Voor de Raad De voorzitter N. CALVIÑO SANTAMARÍA BIJLAGE OVEREENKOMST TUSSEN DE EUROPESE GEMEENSCHAP VOOR ATOOMENERGIE EN DE ORGANISATIE VOOR ENERGIEONTWIKKELING OP HET KOREAANSE SCHIEREILAND DE EUROPESE GEMEENSCHAP VOOR ATOOMENERGIE, hierna “de Gemeenschap” genoemd, en DE ORGANISATIE VOOR ENERGIEONTWIKKELING OP HET KOREAANSE SCHIEREILAND, hierna “KEDO” genoemd, Overwegende hetgeen volgt: 1. KEDO is opgericht krachtens de overeenkomst van 9 maart 1995 tot oprichting van de Organisatie voor energieontwikkeling op het Koreaanse schiereiland, als gewijzigd op 19 september 1997, tussen de regeringen van de Republiek Korea, Japan en de Verenigde Staten van Amerika, 2. De achtste overeenkomst tussen de Gemeenschap en KEDO is op 31 mei 2021 verstreken, 3. Na het besluit om het nucleair lichtwaterreactorproject van KEDO te beëindigen en het besluit van 2007 om de verantwoordelijkheden van het secretariaat met een sterk verminderd personeelsbestand en minimale kantoorfaciliteiten te vervullen, heeft het dagelijks bestuur van KEDO in 2021 besloten om KEDO na 31 mei 2021 voort te zetten, 4. Zowel de Gemeenschap als KEDO heeft de wens geuit hun samenwerking voort te zetten met als doel de beëindiging van het lichtwaterreactorproject uit te voeren en KEDO op een ordelijke wijze te ontbinden. 5. Na 31 mei 2021 werd de overeenkomst jaarlijks automatisch verlengd. Daarom moet worden voorzien in een retroactieve toepassing van de overeenkomst. De overeenkomst moet van kracht blijven tot en met 31 mei 2024. ZIJN ALS VOLGT OVEREENGEKOMEN: Artikel 1 Toepassing van de bepalingen van de vorige overeenkomst Tenzij anderszins bepaald in een van de hierna volgende artikelen, blijven de bepalingen van de vorige overeenkomst tussen de Gemeenschap en KEDO, die op 31 mei 2021 is verstreken, onder deze overeenkomst van toepassing. Artikel 2 Bijdrage van de Gemeenschap De Gemeenschap levert geen financiële bijdrage aan de KEDO-begroting krachtens deze overeenkomst. Artikel 3 Duur Deze overeenkomst is van kracht tot en met 31 mei 2024. Artikel 4 Inwerkingtreding Deze overeenkomst treedt in werking zodra zij door de Gemeenschap en KEDO is ondertekend en wordt met terugwerkende kracht van kracht met ingang van 1 juni 2021. Gedaan te Brussel op … deze dag van … 2023, in twee exemplaren Voor de Europese Gemeenschap voor Atoomenergie Gedaan te New York op … deze dag van … 2023, in twee exemplaren Voor de Organisatie voor energieontwikkeling op het Koreaanse schiereiland ELI: http://data.europa.eu/eli/dec/2023/2781/oj ISSN 1977-0758 (electronic edition)",
  "source": "EUR LEX"
}