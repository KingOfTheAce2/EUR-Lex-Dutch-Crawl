{
  "url": "http://www.w3.org/1999/xhtml\">",
  "content": "L_2008022NL.01002001.xml 25.1.2008 NL Publicatieblad van de Europese Unie L 22/20 BESLUIT VAN DE RAAD van 21 januari 2008 betreffende het standpunt van de Gemeenschap in de Internationale Koffieraad met betrekking tot de aanwijzing van de depositaris van de Internationale Koffieovereenkomst van 2007 (2008/75/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, leden 1 tot en met 4, in samenhang met artikel 300, lid 2, tweede alinea, Gezien het voorstel van de Commissie, Overwegende hetgeen volgt: (1) De Internationale Koffieraad heeft op zijn 98e zitting bij Resolutie 431 van 28 september 2007 de tekst van de nieuwe Internationale Koffieovereenkomst van 2007 goedgekeurd; (2) De Internationale Koffieovereenkomst van 2001 is bij Resolutie 432 van 28 september 2007 van 1 oktober 2007 tot en met 30 september 2008 met een jaar verlengd; (3) Krachtens artikel 2, lid 10, van de Internationale Koffieovereenkomst van 2007 wordt de toekomstige depositaris van de overeenkomst in het kader van de huidige Internationale Koffieovereenkomst van 2001 aangewezen bij besluit van de Koffieraad. Dit besluit moet uiterlijk op 31 januari 2008 bij consensus worden goedgekeurd; (4) De aanwijzing van de depositaris is in het belang van de Europese Gemeenschap; (5) Het standpunt dat de Europese Gemeenschap inzake deze kwestie in de Internationale Koffieraad inneemt, moet worden vastgesteld, BESLUIT: Enig artikel De Europese Gemeenschap zal in de Internationale Koffieraad stemmen voor de aanwijzing van de Internationale Koffieorganisatie als depositaris van de Internationale Koffieovereenkomst van 2007. Gedaan te Brussel, 21 januari 2008. Voor de Raad De voorzitter I. JARC",
  "source": "EUR LEX"
}