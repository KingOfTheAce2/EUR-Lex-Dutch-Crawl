{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0689:NL:HTML\">",
  "content": "EUR-Lex - 31997D0689 - NL Avis juridique important | 31997D0689 97/689/GBVB: Besluit van de Raad van 20 oktober 1997 tot aanvulling van Gemeenschappelijk Optreden 96/406/GBVB met betrekking tot het optreden van de Unie ter ondersteuning van het verkiezingsproces in Bosnië- Herzegovina Publicatieblad Nr. L 293 van 27/10/1997 blz. 0002 - 0002 BESLUIT VAN DE RAAD van 20 oktober 1997 tot aanvulling van Gemeenschappelijk Optreden 96/406/GBVB met betrekking tot het optreden van de Unie ter ondersteuning van het verkiezingsproces in Bosnië-Herzegovina (97/689/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel J.3, Gezien de conclusies van de Europese Raad van Dublin van 13 en 14 december 1996, Gezien Gemeenschappelijk Optreden 96/406/GBVB van 10 juni 1996 met betrekking tot het optreden van de Unie ter ondersteuning van het verkiezingsproces in Bosnië-Herzegovina (1), Overwegende dat de Permanente Raad van de Organisatie voor Veiligheid en Samenwerking in Europa (OVSE) op 26 september 1997 heeft besloten dat de Organisatie toezicht zou uitoefenen op de parlementsverkiezingen in de Republika Srpska; Overwegende dat de OVSE de Europese Unie heeft verzocht steun te verlenen bij de financiering van het toezicht op deze verkiezingen; Overwegende dat Gemeenschappelijk Optreden 96/406/GBVB verder moet worden aangevuld, BESLUIT: Artikel 1 Dit besluit beoogt de voortzetting van het verlenen van steun door de Europese Unie aan de activiteiten van de OVSE uit hoofde van het algemeen kaderakkoord voor de vrede. Artikel 2 1. Wat de parlementsverkiezingen in de Republika Srpska betreft, bestaat de in artikel 1 bedoelde steun in het ter beschikking stellen van een contingent supervisors van de Europese Unie die onder auspiciën van de OVSE supervisie uitoefenen op het verkiezingsproces, met inbegrip van de stemverrichtingen zelf en het tellen van de stemmen. 2. De supervisors van de Europese Unie voor de lange termijn blijven ten hoogste 74 dagen in de regio. De supervisors van de Europese Unie voor de korte termijn blijven ten hoogste 17 dagen in de regio. 3. De supervisie activiteiten worden gefinancierd uit het bedrag dat is vastgesteld in artikel 3, lid 1, van Besluit 97/224/GBVB. Het bepaalde in artikel 3, leden 2 en 3, van dat besluit is van toepassing. Artikel 3 De Raad zal de tenuitvoerlegging van dit besluit evalueren. Artikel 4 Dit besluit treedt in werking op de dag waarop het wordt aangenomen. Het wordt op 26 september 1997 van kracht. Artikel 5 Dit besluit wordt bekendgemaakt in het Publicatieblad. Gedaan te Luxemburg, 20 oktober 1997. Voor de Raad De Voorzitter F. BODEN (1) PB L 168 van 6. 7. 1996, blz. 1. Gemeenschappelijk optreden gewijzigd bij Besluit 97/153/GBVB (PB L 63 van 4. 3. 1997, blz. 1) en aangevuld bij Besluit 97/224/GBVB (PB L 90 van 4. 4. 1997, blz. 1).",
  "source": "EUR LEX"
}