{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0546:NL:HTML\">",
  "content": "EUR-Lex - 32003D0546 - NL Avis juridique important | 32003D0546 2003/546/EG: Beschikking van de Commissie van 22 juli 2003 tot intrekking van Beschikking 2001/705/EG betreffende beschermende maatregelen ten aanzien van bepaalde voor menselĳke consumptie bestemde visserĳ- en aquacultuurproducten van oorsprong uit Indonesië (Voor de EER relevante tekst) (kennisgeving geschied onder nummer C(2003) 2437) Publicatieblad Nr. L 186 van 25/07/2003 blz. 0039 - 0039 Beschikking van de Commissie van 22 juli 2003 tot intrekking van Beschikking 2001/705/EG betreffende beschermende maatregelen ten aanzien van bepaalde voor menselijke consumptie bestemde visserij- en aquacultuurproducten van oorsprong uit Indonesië (kennisgeving geschied onder nummer C(2003) 2437) (Voor de EER relevante tekst) (2003/546/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 97/78/EG van de Raad van 18 december 1997 tot vaststelling van de beginselen voor de organisatie van de veterinaire controles voor producten die uit derde landen in de Gemeenschap worden binnengebracht(1), en met name op artikel 22, lid 1, Overwegende hetgeen volgt: (1) Beschikking 2001/705/EG van de Commissie van 27 september 2001 betreffende beschermende maatregelen ten aanzien van bepaalde voor menselijke consumptie bestemde visserij- en aquacultuurproducten van oorsprong uit Indonesië(2) is vastgesteld omdat in uit Indonesië ingevoerde garnalen de aanwezigheid van chlooramfenicol was geconstateerd. (2) In Beschikking 2001/705/EG is bepaald dat zij opnieuw zal worden bezien in het licht van de door de bevoegde autoriteiten van Indonesië verstrekte garanties en op basis van de resultaten van de door lidstaten uitgevoerde onderzoeken. (3) De Indonesische autoriteiten hebben de nodige garanties geboden en de door lidstaten verrichte onderzoeken bij uit Indonesië ingevoerde garnalen hebben gunstige resultaten opgeleverd. (4) De systematische controle van uit Indonesië ingevoerde garnalen is derhalve niet langer vereist en Beschikking 2001/705/EG moet worden ingetrokken. (5) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2001/705/EG wordt ingetrokken. Artikel 2 Deze beschikking is van toepassing met ingang van 28 juli 2003. Artikel 3 Deze beschikking is gericht tot de lidstaten. Gedaan te Brussel, 22 juli 2003. Voor de Commissie David Byrne Lid van de Commissie (1) PB L 24 van 30.1.1998, blz. 9. (2) PB L 260 van 28.9.2001, blz. 35.",
  "source": "EUR LEX"
}