{
  "url": "http://www.w3.org/1999/xhtml\"><!--",
  "content": "L_2014015NL.01001801.xml 20.1.2014 NL Publicatieblad van de Europese Unie L 15/18 VERORDENING VAN DE RAAD van 20 januari 2014 tot wijziging van Verordening (EU) Nr. 267/2012 betreffende beperkende maatregelen ten aanzien van Iran (2014/42/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( 1 ) , Gezien het gezamenlijk voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Verordening (EU) nr. 267/2012 van de Raad ( 2 ) geeft uitvoering aan Besluit 2010/413/GBVB. (2) Op 24 november 2013 hebben China, Frankrijk, Duitsland, de Russische Federatie, het Verenigd Koninkrijk en de Verenigde Staten, gesteund door de hoge vertegenwoordiger van de Unie voor buitenlandse zaken en veiligheidsbeleid, met Iran overeenstemming bereikt over een gezamenlijk actieplan waarin wordt geschetst hoe een alomvattende langetermijnoplossing voor de Iraanse nucleaire kwestie zou moeten worden bereikt. Overeengekomen is dat het proces dat tot deze alomvattende oplossing moet leiden, als een eerste stap, initiële, wederzijds overeengekomen maatregelen dient te omvatten die door beide partijen voor een duur van zes maanden worden genomen en met wederzijdse instemming kunnen worden verlengd. (3) In het kader van deze eerste stap zou Iran een aantal vrijwillige maatregelen treffen die gespecificeerd zijn in het gezamenlijk actieplan. In ruil zouden een aantal vrijwillige maatregelen getroffen worden, die, wat de Unie betreft, de schorsing zouden inhouden van de onderstaande beperkende maatregelen voor een duur van zes maanden, waarin de desbetreffende overeenkomsten zouden moeten worden uitgevoerd: — het verbod op het aanbieden van verzekeringen en herverzekeringen en het vervoeren van Iraanse ruwe olie; — het verbod op het invoeren, aanschaffen of vervoeren van Iraanse petrochemische producten en op de verstrekking van daarmee verband houdende diensten; — het verbod op de handel in goud en edele metalen met de regering van Iran, haar overheidsinstanties en de centrale bank van Iran, of met namens hen optredende personen en entiteiten. (4) Bovendien voorziet het gezamenlijk actieplan in een vertienvoudiging van de maxima voor overdrachten van middelen naar en uit Iran waarvoor toestemming moet worden verleend. (5) Op 20 januari 2014 heeft de Raad Besluit 2014/21/GBVB ( 3 ) houdende wijziging van Besluit 2010/413/GBVB vastgesteld. (6) De bovenvermelde maatregelen vallen onder het toepassingsgebied van het Verdrag en derhalve is regelgeving op het niveau van de Unie noodzakelijk voor de tenuitvoerlegging ervan, met name ook om de uniforme toepassing ervan door marktdeelnemers in alle lidstaten te verzekeren. (7) Verordening (EU) Nr. 267/2012 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) Nr. 267/2012 wordt als volgt gewijzigd: 1) Aan artikel 11 worden de volgende leden 3 en 4 toegevoegd: \"3.   Het verbod in lid 1, onder c), wordt geschorst wat de in bijlage XI vermelde producten betreft. 4.   Het verbod in lid 1, onder d), wordt geschorst voor zover het betrekking heeft op het aanbieden van verzekeringen of herverzekeringen in verband met het invoeren, aanschaffen of vervoeren van de in bijlage XI vermelde producten.\". 2) Aan artikel 13 wordt het volgende lid 3 toegevoegd: \"3.   De verboden in lid 1, onder a), b), c) en d), worden geschorst.\". 3) Aan artikel 15 wordt het volgende lid 3 toegevoegd: \"3.   De verboden in lid 1, onder a), b) en c), worden geschorst wat de in bijlage XII vermelde producten betreft.\". 4) Het volgende artikel 28 ter wordt ingevoegd: \"Artikel 28 ter 1.   In afwijking van artikel 23, leden 2 en 3, kunnen de bevoegde autoriteiten op door hen passend geachte voorwaarden de vrijgave van economische middelen of de beschikbaarstelling van tegoeden of economische middelen, direct of indirect, aan het Ministerie van Olie zoals vermeld in bijlage IX, toestaan, nadat zij hebben vastgesteld dat die tegoeden of economische middelen noodzakelijk zijn voor de uitvoering van overeenkomsten over het invoeren of aanschaffen van de in bijlage V vermelde petrochemische producten die van Iraanse oorsprong zijn of uit Iran zijn ingevoerd. 2.   De betrokken lidstaat stelt de andere lidstaten en de Commissie binnen vier weken in kennis van uit hoofde van dit artikel verleende toestemmingen.\". 5) Artikel 30 wordt als volgt gewijzigd: a) in lid 3, onder a), wordt i) de vermelding \"100 000 EUR\" vervangen door \"1 000 000 EUR\"; ii) de vermelding \"40 000 EUR\" vervangen door \"400 000 EUR\"; b) in lid 3, onder b), wordt i) de vermelding \"100 000 EUR\" vervangen door \"1 000 000 EUR\"; ii) de vermelding \"40 000 EUR\" vervangen door \"400 000 EUR\"; c) in lid 3, onder c), wordt de vermelding \"10 000 EUR\" vervangen door \"100 000 EUR\". 6) Artikel 30 bis wordt als volgt gewijzigd: a) in lid 1, onder b), wordt de vermelding \"40 000 EUR\" vervangen door \"400 000 EUR\"; b) in lid 1, onder c), wordt de vermelding \"40 000 EUR\" vervangen door \"400 000 EUR\". 7) Aan artikel 37 ter wordt het volgende lid 3 toegevoegd: \"3.   Het verbod in lid 1 wordt geschorst.\". 8) In artikel 45, onder b), worden de woorden \"wijzigt de bijlagen III, IV, IV bis, V, VI, VI bis, VI ter, VII, VII bis, VII ter en X\" vervangen door de woorden \" wijzigt de bijlagen III, IV, IV bis, V, VI, VI bis, VI ter, VII, VII bis, VII ter, X, XI en XII\". 9) Bijlage I en bijlage II bij deze verordening worden toegevoegd als respectievelijk bijlage XI en bijlage XII. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 januari 2014. Voor de Raad De voorzitter C. ASHTON ( 1 ) PB L 195 van 27.7.2010, blz. 39 . ( 2 ) Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( PB L 88 van 24.3.2012, blz. 1 ). ( 3 ) Zie bladzijde 22 van dit Publicatieblad. BIJLAGE I „BIJLAGE XI Lijst van producten bedoeld in artikel 11, lid 3 en lid 4 GS-code Omschrijving 2709 00 Ruwe aardolie en ruwe olie uit bitumineuze mineralen”. BIJLAGE II \"BIJLAGE XII LIJST VAN PRODUCTEN BEDOELD IN ARTIKEL 15, LID 3 GS-code Omschrijving 7106 Zilver (verguld zilver en geplatineerd zilver daaronder begrepen), onbewerkt, halfbewerkt of in poedervorm 7108 Goud (geplatineerd goud daaronder begrepen), onbewerkt, halfbewerkt of in poedervorm 7109 Onedele metalen en zilver, geplateerd met goud, onbewerkt of half bewerkt 7110 Platina, onbewerkt, halfbewerkt of in poedervorm 7111 Onedele metalen, zilver en goud, geplateerd met platina, onbewerkt of halfbewerkt 7112 Resten en afval, van edele metalen of van metalen geplateerd met edele metalen; andere resten en afval, bevattende edele metalen of verbindingen van edele metalen, van de soort hoofdzakelijk gebruikt voor het terugwinnen van edele metalen\".",
  "source": "EUR LEX"
}