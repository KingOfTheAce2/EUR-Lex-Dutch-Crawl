{
  "url": "http://www.w3.org/1999/xhtml\"><!--",
  "content": "L_2021443NL.01007501.xml 10.12.2021 NL Publicatieblad van de Europese Unie L 443/75 BESLUIT (GBVB) 2021/2181 VAN DE RAAD van 9 december 2021 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB ( 1 ) betreffende beperkende maatregelen tegen de Democratische Republiek Congo (DRC) vastgesteld. (2) De Raad heeft op 12 december 2016 naar aanleiding van de belemmering van het verkiezingsproces en de daaraan gerelateerde mensenrechtenschendingen in de DRC Besluit (GBVB) 2016/2231 ( 2 ) vastgesteld. Besluit (GBVB) 2016/2231 heeft Besluit 2010/788/GBVB gewijzigd en autonome beperkende maatregelen in artikel 3, lid 2, van dat besluit ingevoerd. (3) Op basis van een evaluatie van de in artikel 3, lid 2, van Besluit 2010/788/GBVB vastgelegde beperkende maatregelen en gelet op de voortdurende schendingen van de mensenrechten in de DRC, moeten die maatregelen tot en met 12 december 2022 verlengd worden en moet één persoon geschrapt worden van de lijst in bijlage II bij dat besluit. (4) De titel van Besluit 2010/788/GBVB en de redenen waarom bepaalde personen op de lijst in bijlage II bij Besluit 2010/788/GBVB geplaatst zijn, moeten gewijzigd worden. (5) Besluit 2010/788/GBVB moet daarom dienovereenkomstig gewijzigd worden, HEEFT HET VOLGENDE BESLUIT VASTGESTELD: Artikel 1 Besluit 2010/788/GBVB wordt als volgt gewijzigd: 1) De titel wordt vervangen door: “ Besluit 2010/788/GBVB van de Raad van 20 december 2010 betreffende beperkende maatregelen in het licht van de situatie in de Democratische Republiek Congo ”. 2) In artikel 9 wordt lid 2 vervangen door: “2.   De in artikel 3, lid 2, bedoelde maatregelen zijn van toepassing tot en met 12 december 2022. Zij worden zo nodig verlengd of gewijzigd indien de Raad van oordeel is dat de doelstellingen ervan niet zijn bereikt.”. 3) De lijst in bijlage II bij Besluit 2010/788/GBVB wordt vervangen door de lijst in de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 9 december 2021. Voor de Raad De voorzitter A. HOJS ( 1 ) Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo en tot intrekking van Gemeenschappelijk Standpunt 2008/369/GBVB ( PB L 336 van 21.12.2010, blz. 30 ). ( 2 ) Besluit (GBVB) 2016/2231 van de Raad van 12 december 2016 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo ( PB L 336 I van 12.12.2016, blz. 7 ). BIJLAGE “BIJLAGE II LIJST VAN IN ARTIKEL 3, LID 2, BEDOELDE PERSONEN EN ENTITEITEN A.   Personen Naam Informatie ter identificatie Redenen voor plaatsing op de lijst Datum van plaatsing op de lijst 1 Ilunga KAMPETE alias Gaston Hughes Ilunga Kampete; Hugues Raston Ilunga Kampete Geboortedatum: 24.11.1964 Geboorteplaats: Lubumbashi, DRC Nationaliteit: DRC Militair identiteitsnummer: 1-64-86-22311-29 Adres: 69, avenue Nyangwile, Kinsuka Mimosa, Kinshasa/Ngaliema, DRC Geslacht: Man Als bevelhebber van de Republikeinse Garde (GR) was Ilunga Kampete tot april 2020 verantwoordelijk voor de eenheden van de GR die ter plaatse werden ingezet en betrokken waren bij het buitensporig gebruik van geweld en de gewelddadige repressie in september 2016 in Kinshasa. Hij was ook verantwoordelijk voor de repressie en mensenrechtenschendingen door GR-agenten, zoals de gewelddadige onderdrukking van een oppositiebijeenkomst in Lubumbashi in december 2018. Sinds juli 2020 is hij nog steeds een hooggeplaatste militair, als luitenant-generaal in het Congolese leger (FARDC) en commandant van de militaire basis van Kitona in de provincie Kongo-Central. Gezien zijn functies draagt hij verantwoordelijkheid voor de recente mensenrechtenschendingen door het Congolese leger (FARDC). Ilunga Kampete is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. 12.12.2016 2 Gabriel Amisi KUMBA alias Gabriel Amisi Nkumba; “Tango Fort”; “Tango Four” Geboortedatum: 28.5.1964 Geboorteplaats: Malela, DRC Nationaliteit: DRC Militair identiteitsnummer: 1-64-87-77512-30 Adres: 22, avenue Mbenseke, Ma Campagne, Kinshasa/Ngaliema, DRC Geslacht: Man Voormalig bevelhebber van de 1e defensiezone van het Congolese leger (FARDC), waarvan de manschappen deelnamen aan het buitensporig gebruik van geweld en de gewelddadige repressie in september 2016 in Kinshasa. In zijn hoedanigheid van adjunct-chef-staf FARDC, verantwoordelijk voor operaties en inlichtingen van juli 2018 tot en met juli 2020 en gezien zijn hogere functie als inspecteur-generaal van het FARDC sinds juli 2020, draagt hij verantwoordelijkheid voor de recente mensenrechtenschendingen door het FARDC. Gabriel Amisi Kumba is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. 12.12.2016 3 Ferdinand Ilunga LUYOYO Geboortedatum: 8.3.1973 Geboorteplaats: Lubumbashi, DRC Nationaliteit: DRC DRC-paspoortnummer: OB0260335 (geldig van 15.4.2011 tot en met 14.4.2016) Adres: 2, avenue des Orangers, Kinshasa/Gombe, DRC Geslacht: Man Als bevelhebber van de oproerbestrijdingseenheid Légion nationale d'intervention van de Congolese nationale politie (PNC) tot 2017, en als commandant van de PNC-eenheid verantwoordelijk voor de bescherming van instellingen en hoge ambtenaren tot december 2019, was Ferdinand Ilunga Luyoyo verantwoordelijk voor het buitensporig gebruik van geweld en de gewelddadige repressie in september 2016 in Kinshasa, en draagt hij verantwoordelijkheid voor de daaropvolgende mensenrechtenschendingen door de PNC. Ferdinand Ilunga Luyoyo is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. Ferdinand Ilunga Luyoyo heeft zijn rang van generaal behouden en blijft actief op het openbare toneel in de DRC. 12.12.2016 4 Célestin KANYAMA alias Kanyama Tshisiku Celestin; Kanyama Celestin Cishiku Antoine; Kanyama Cishiku Bilolo Célestin; “Esprit de mort” Geboortedatum: 4.10.1960 Geboorteplaats: Kananga, DRC Nationaliteit: DRC DRC-paspoortnummer: OB0637580 (geldig van 20.5.2014 tot en met 19.5.2019) Aan hem werd Schengenvisum-nummer 011518403 verleend, afgegeven op 2.7.2016 Adres: 56, avenue Usika, Kinshasa/Gombe, DRC Geslacht: Man Als commissaris van de Congolese nationale politie (PNC) was Célestin Kanyama verantwoordelijk voor het buitensporig gebruik van geweld en de gewelddadige repressie in september 2016 in Kinshasa. In juli 2017 werd Célestin Kanyama benoemd tot directeur-generaal van de nationale politiescholen. In oktober 2018, toen hij die functie bekleedde, hebben politieagenten journalisten geïntimideerd en van hun vrijheid beroofd na de publicatie van een reeks artikelen over de verduistering van rantsoenen voor politiecadetten. Célestin Kanyama speelde een rol bij die gebeurtenissen. Gezien zijn rol als hooggeplaatste PNC-functionaris die hij tot op de dag van vandaag nog altijd is, draagt hij verantwoordelijkheid voor de recente mensenrechtenschendingen door de PNC. Célestin Kanyama is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. 12.12.2016 5 John NUMBI alias John Numbi Banza Tambo; John Numbi Banza Ntambo; Tambo Numbi Geboortedatum: 16.8.1962 Geboorteplaats: Jadotville-Likasi-Kolwezi, DRC Nationaliteit: DRC Adres: 5, avenue Oranger, Kinshasa/Gombe, DRC Geslacht: Man John Numbi was van juli 2018 tot en met juli 2020 inspecteur-generaal van het Congolese leger (FARDC). Gezien zijn rol draagt hij verantwoordelijkheid voor de mensenrechtenschendingen door het FARDC in de periode tussen juli 2018 en juli 2020, zoals het buitensporige geweld tegen illegale mijnwerkers in juni en juli 2019 door FARDC-troepen die rechtstreeks onder zijn gezag stonden. John Numbi is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. Tot begin 2021 behield John Numbi een invloedrijke positie in het FARDC, met name in Katanga, waar ernstige mensenrechtenschendingen door het FARDC zijn gemeld. John Numbi vormt nog steeds een bedreiging voor de mensenrechtensituatie in de DRC, met name in Katanga. 12.12.2016 6 Evariste BOSHAB alias Evariste Boshab Mabub Ma Bileng Geboortedatum: 12.1.1956 Geboorteplaats: Tete Kalamba, DRC Nationaliteit: DRC Nummer diplomatiek paspoort: DP0000003 (geldig van 21.12.2015 tot en met 20.12.2020) Schengenvisum verstreken op 5.1.2017 Adres: 3, avenue du Rail, Kinshasa/Gombe, DRC Geslacht: Man Als vicepremier en minister van Binnenlandse Zaken en Veiligheid van december 2014 tot december 2016 was Evariste Boshab officieel verantwoordelijk voor de politie- en veiligheidsdiensten en voor het coördineren van de werkzaamheden van de provinciegouverneurs. In die hoedanigheid was hij verantwoordelijk voor arrestaties van activisten en oppositieleden, alsmede voor het buitensporige gebruik van geweld, onder meer bij betogingen in Kinshasa tussen september 2016 en december 2016, wat resulteerde in een groot aantal doden en gewonden onder de burgerbevolking. Evariste Boshab is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. Evariste Boshab speelde ook een rol bij het uitbuiten en verergeren van de crisis in de Kasaï-regio, waar hij een invloedrijke positie behoudt, met name sinds hij in maart 2019 senator van Kasaï werd. 29.5.2017 7 Alex Kande MUPOMPA alias Alexandre Kande Mupomba; alias Kande-Mupompa Geboortedatum: 23.9.1950 Geboorteplaats: Kananga, DRC Nationaliteit: DRC en België DRC-paspoortnummer: OP0024910 (geldig van 21.3.2016 tot en met 20.3.2021) Adressen: Messidorlaan 217/25, 1180 Ukkel, België 1, avenue Bumba, Kinshasa/Ngaliema, DRC Geslacht: Man Als gouverneur van Kasaï-Central tot en met oktober 2017 was Alex Kande Mupompa verantwoordelijk voor het buitensporig gebruik van geweld, de gewelddadige onderdrukking en de buitengerechtelijke executies door veiligheidstroepen en de Congolese nationale politie (PNC) in Kasaï-Central vanaf augustus 2016, waaronder executies in Dibaya in februari 2017. Alex Kande Mupompa is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. Alex Kande Mupompa speelde ook een rol bij het uitbuiten en verergeren van de crisis in de Kasaï-regio, waarvan hij tot oktober 2019 vertegenwoordiger was en waar hij een invloedrijke positie behoudt via het Congrès des alliés pour l'action au Congo (CAAC), dat deel uitmaakt van het provinciaal bestuur van Kasaï. 29.5.2017 8 Éric RUHORIMBERE alias Eric Ruhorimbere Ruhanga; alias “Tango Two”; alias “Tango Deux” Geboortedatum: 16.7.1969 Geboorteplaats: Minembwe, DRC Nationaliteit: DRC Militair identiteitsnummer: 1-69-09-51400-64 DRC-paspoortnummer: OB0814241 Adres: Mbujimayi, Kasai Province, DRC Geslacht: Man Als plaatsvervangend bevelhebber voor de 21e militaire regio van september 2014 tot juli 2018 was Éric Ruhorimbere verantwoordelijk voor het buitensporige gebruik van geweld en buitengerechtelijke executies door het Congolese leger, met name tegen de Nsapu-militie en tegen vrouwen en kinderen. Éric Ruhorimbere is sinds juli 2018 bevelhebber van de operationele sector Nord Equateur. Gezien zijn rol draagt hij verantwoordelijkheid voor de recente mensenrechtenschendingen door de FARDC. Éric Ruhorimbere is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. 29.5.2017 9 Emmanuel Ramazani SHADARY alias Emmanuel Ramazani Shadari Mulanda; Shadary Geboortedatum: 29.11.1960 Geboorteplaats: Kasongo, DRC Nationaliteit: DRC Adres: 28, avenue Ntela, Mont Ngafula, Kinshasa, DRC Geslacht: Man Als vicepremier en minister van Binnenlandse Zaken en Veiligheid tot februari 2018 was Emmanuel Ramazani Shadary officieel verantwoordelijk voor de politie- en veiligheidsdiensten en voor het coördineren van de werkzaamheden van de provinciale gouverneurs. In die hoedanigheid was hij verantwoordelijk voor de arrestaties van activisten en oppositieleden, alsmede voor het buitensporige gebruik van geweld, zoals het gewelddadige optreden tegen leden van de beweging Bundu Dia Kongo (BDK) in Kongo-Central, de onderdrukking in Kinshasa in januari en februari 2017, en het buitensporige gebruik van geweld en de gewelddadige onderdrukking in de Kasaï-provincies. In die hoedanigheid is Emmanuel Ramazani Shadary dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. Emmanuel Ramazani Shadary is sinds februari 2018 secretaris-generaal van de Parti du peuple pour la reconstruction et le développement ( PPRD), die tot december 2020 de belangrijkste partij was van de coalitie van voormalig president Joseph Kabila. 29.5.2017 10 Kalev MUTONDO alias Kalev Katanga Mutondo; Kalev Motono; Kalev Mutundo; Kalev Mutoid; Kalev Mutombo; Kalev Mutond; Kalev Mutondo Katanga; Kalev Mutund Geboortedatum: 3.3.1957 Nationaliteit: DRC DRC-paspoortnummer: DB0004470 (geldig van 8.6.2012 tot en met 7.6.2017) Adres: 24, avenue Ma Campagne, Kinshasa, DRC Geslacht: Man Als hoofd van de nationale inlichtingendienst (ANR) tot februari 2019 was Kalev Mutondo betrokken bij en verantwoordelijk voor de willekeurige arrestatie, detentie en mishandeling van oppositieleden, activisten uit het maatschappelijk middenveld en anderen. Kalev Mutondo is dus betrokken geweest bij het beramen, aansturen of plegen van handelingen in de DRC die ernstige mensenrechtenschendingen vormen. In mei 2019 ondertekende hij een verklaring van trouw aan Joseph Kabila in het verleden en in de toekomst, en hij blijft zijn naaste medestander. Tot begin 2021 oefende Kalev Mutondo een hoge mate van politieke invloed uit in zijn rol als “politiek adviseur” van de premier van de DRC. Hij zou nog steeds invloed hebben op bepaalde delen van de veiligheidstroepen. 29.5.2017 B.   Entiteiten ”",
  "source": "EUR LEX"
}