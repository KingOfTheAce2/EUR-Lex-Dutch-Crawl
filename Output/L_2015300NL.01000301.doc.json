{
  "url": "http://www.w3.org/1999/xhtml\">",
  "content": "L_2015300NL.01000301.xml 17.11.2015 NL Publicatieblad van de Europese Unie L 300/3 UITVOERINGSVERORDENING (EU) 2015/2044 VAN DE RAAD van 16 november 2015 tot uitvoering van artikel 13 van Verordening (EU) nr. 356/2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 356/2010 van de Raad van 26 april 2010 tot vaststelling van bepaalde specifieke beperkende maatregelen tegen sommige natuurlijke personen of rechtspersonen, entiteiten of lichamen, in het licht van de situatie in Somalië ( 1 ) , en met name artikel 13, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 26 april 2010 heeft de Raad Verordening (EU) nr. 356/2010 vastgesteld. (2) Het Comité van de Veiligheidsraad van de Verenigde Naties, ingesteld krachtens de Resoluties 751 (1992) en 1907 (2009) van de VN-Veiligheidsraad, heeft op 11 maart 2014 één persoon geschrapt van de lijst van personen die onderworpen zijn aan de beperkende maatregelen opgenomen in de punten 1, 3 en 7 van Resolutie 1844 (2008) van de VN-Veiligheidsraad. (3) Bijlage I bij Verordening (EU) nr. 356/2010 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 356/2010 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 november 2015. Voor de Raad De voorzitter F. MOGHERINI ( 1 ) PB L 105 van 27.4.2010, blz. 1 . BIJLAGE De vermelding voor de hierna genoemde persoon wordt geschrapt in bijlage I bij Verordening (EU) nr. 356/2010: Jim'ale, Ali Ahmed Nur",
  "source": "EUR LEX"
}