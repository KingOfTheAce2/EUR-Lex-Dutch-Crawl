{
  "url": "http://www.w3.org/1999/xhtml\"><!--",
  "content": "L_2015302NL.01009301.xml 19.11.2015 NL Publicatieblad van de Europese Unie L 302/93 UITVOERINGSVERORDENING (EU) 2015/2085 VAN DE COMMISSIE van 18 november 2015 tot goedkeuring van de werkzame stof mandestrobine overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2, Overwegende hetgeen volgt: (1) Op 18 december 2012 heeft Oostenrijk overeenkomstig artikel 7, lid 1, van Verordening (EG) nr. 1107/2009 van Sumitomo Chemical Agro EUROPE S.A.S. een aanvraag voor goedkeuring van de werkzame stof mandestrobine ontvangen. (2) Overeenkomstig artikel 9, lid 3, van die verordening heeft Oostenrijk, als rapporterende lidstaat, de aanvrager, de andere lidstaten, de Commissie en de Europese Autoriteit voor voedselveiligheid (EFSA) op 31 januari 2013 op de hoogte gebracht van de ontvankelijkheid van de aanvraag. (3) Op 31 januari 2014 heeft de rapporterende lidstaat een ontwerpbeoordelingsverslag ingediend bij de Commissie, met kopie aan de EFSA, waarin wordt beoordeeld of de werkzame stof naar verwachting aan de goedkeuringscriteria van artikel 4 van Verordening (EG) nr. 1107/2009 zal voldoen. (4) De EFSA heeft zich aan artikel 12, lid 1, van Verordening (EG) nr. 1107/2009 gehouden. Overeenkomstig artikel 12, lid 3, van Verordening (EG) nr. 1107/2009 heeft zij de aanvrager verzocht de lidstaten, de Commissie en de EFSA aanvullende informatie te verstrekken. De beoordeling van de aanvullende informatie door de rapporterende lidstaat is in maart 2015 bij de EFSA ingediend in de vorm van een bijgewerkt ontwerpbeoordelingsverslag. (5) Op 27 april 2015 heeft de EFSA aan de aanvrager, de lidstaten en de Commissie haar conclusie meegedeeld waarin zij vermeldt of de werkzame stof mandestrobine naar verwachting aan de goedkeuringscriteria van artikel 4 van Verordening (EG) nr. 1107/2009 zal voldoen ( 2 ) . De EFSA heeft haar conclusie bekendgemaakt. (6) Op 13 juli 2015 heeft de Commissie bij het Permanent Comité voor planten, dieren, levensmiddelen en diervoeders het evaluatieverslag voor mandestrobine en een ontwerpverordening betreffende de goedkeuring ervan ingediend. (7) De aanvrager heeft de mogelijkheid gekregen om opmerkingen op het evaluatieverslag in te dienen. (8) Voor één of meer representatieve gebruiksdoeleinden van minstens één gewasbeschermingsmiddel dat de werkzame stof bevat en met name voor de gebruiksdoeleinden waarvoor zij zijn onderzocht en die zijn opgenomen in het evaluatieverslag, werd vastgesteld dat aan de goedkeuringscriteria zoals bedoeld in artikel 4 van Verordening (EG) nr. 1107/2009 is voldaan. Aan deze goedkeuringscriteria wordt dus geacht te zijn voldaan. Daarom moet mandestrobine worden goedgekeurd. (9) Overeenkomstig artikel 13, lid 2, van Verordening (EG) nr. 1107/2009, in samenhang met artikel 6 daarvan, en in het licht van de huidige wetenschappelijke en technische kennis is het echter noodzakelijk bepaalde voorwaarden en beperkingen op te nemen. Er moet met name om verdere bevestigende informatie worden verzocht. (10) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 3 ) dienovereenkomstig worden gewijzigd. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van de werkzame stof De in bijlage I gespecificeerde werkzame stof mandestrobine wordt onder de in die bijlage vastgestelde voorwaarden goedgekeurd. Artikel 2 Wijziging van Uitvoeringsverordening (EU) nr. 540/2011 De bijlage bij Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 november 2015. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) EFSA Journal 2014; 12(12):3913. Online beschikbaar op: www.efsa.europa.eu ( 3 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). BIJLAGE I Benaming, identificatienummers IUPAC-naam Zuiverheid ( 1 ) Datum van goedkeuring Geldigheidsduur Specifieke bepalingen Mandestrobine CAS-nr.: 173662-97-0 CIPAC-nr.: Niet beschikbaar ( RS )-2-methoxy- N -methyl-2-[α-(2,5-xylyloxy)- o -tolyl]aceetamide ≥ 940 g/kg (op basis van het gewicht van de droge stof) Xylenen (ortho, meta, para), ethylbenzeen max. 5 g/kg (TK) 9 december 2015 9 december 2025 Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over mandestrobine, en met name met de aanhangsels I en II daarvan. Bij deze algemene beoordeling moeten de lidstaten bijzondere aandacht besteden aan: — het risico voor in het water levende organismen; — de bescherming van het grondwater, wanneer de stof wordt gebruikt in qua bodemgesteldheid en/of klimatologische omstandigheden kwetsbare gebieden. De gebruiksvoorwaarden moeten, indien nodig, risicobeperkende maatregelen omvatten. De aanvrager moet bevestigende informatie indienen: 1. betreffende de technische specificatie van de werkzame stof zoals vervaardigd (op basis van productie op commerciële schaal), met inbegrip van de relevantie van sommige afzonderlijke onzuiverheden; 2. waarin wordt vermeld of de steekproefsets betreffende de toxiciteit aan de bevestigde technische specificatie voldoen; De aanvrager dient die informatie bij de Commissie, de lidstaten en de EFSA ten laatste op 9 juni 2016 in. ( 1 ) Het evaluatieverslag bevat nadere gegevens over de identiteit en de specificatie van de werkzame stof. BIJLAGE II In deel B van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Benaming, identificatienummers IUPAC-naam Zuiverheid ( *1 ) Datum van goedkeuring Geldigheidsduur Specifieke bepalingen „93 Mandestrobine CAS-nr.: 173662-97-0 CIPAC-nr.: Niet beschikbaar ( RS )-2-methoxy- N -methyl-2-[α-(2,5-xylyloxy)- o -tolyl]aceetamide ≥ 940 g/kg (op basis van het gewicht van de droge stof) Xylenen (ortho, meta, para), ethylbenzeen max. 5 g/kg (TK) 9 december 2015 9 december 2025 Voor de toepassing van de in artikel 29, lid 6, van Verordening (EG) nr. 1107/2009 bedoelde uniforme beginselen moet rekening worden gehouden met de conclusies van het evaluatieverslag over mandestrobine, en met name met de aanhangsels I en II daarvan. Bij deze algemene beoordeling moeten de lidstaten bijzondere aandacht besteden aan: — het risico voor in het water levende organismen; — de bescherming van het grondwater, wanneer de stof wordt gebruikt in qua bodemgesteldheid en/of klimatologische omstandigheden kwetsbare gebieden. De gebruiksvoorwaarden moeten, indien nodig, risicobeperkende maatregelen omvatten. De aanvrager moet bevestigende informatie indienen: 1. betreffende de technische specificatie van de werkzame stof zoals vervaardigd (op basis van productie op commerciële schaal), met inbegrip van de relevantie van sommige afzonderlijke onzuiverheden; 2. waarin wordt vermeld of de steekproefsets betreffende de toxiciteit aan de bevestigde technische specificatie voldoen; De aanvrager dient die informatie bij de Commissie, de lidstaten en de EFSA ten laatste op 9 juni 2016 in.” ( *1 ) Het evaluatieverslag bevat nadere gegevens over de identiteit en de specificatie van de werkzame stof.",
  "source": "EUR LEX"
}