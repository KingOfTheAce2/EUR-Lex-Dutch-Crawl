{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0486:NL:HTML\">",
  "content": "EUR-Lex - 31976D0486 - NL Avis juridique important | 31976D0486 76/486/EEG: Beschikking van de Commissie van 21 april 1976 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig Titel II van Richtlijn 75/268/EEG van 28 april 1975 (Slechts de tekst in de Engelse taal is authentiek) Publicatieblad Nr. L 138 van 26/05/1976 blz. 0023 - 0024 ++++ BESCHIKKING VAN DE COMMISSIE van 21 april 1976 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig Titel II van Richtlijn 75/268/EEG van 28 april 1975 ( Slechts de tekst in de Engelse taal is authentiek ) ( 76/486/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 1 ) , en met name op artikel 13 , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 2 ) , en met name op artikel 18 , lid 3 , Overwegende dat de Regering van het Verenigd Koninkrijk op 23 januari 1976 overeenkomstig artikel 13 van Richtlijn 75/268/EEG , juncto artikel 17 , lid 4 , van Richtlijn 72/159/EEG de bepaling van 1975 betreffende de veehouderij in bergstreken ( compenserende vergoedingen ) ( nr . 2210 ) van 18 december 1975 heeft medegedeeld ; Overwegende dat deze bepalingen voorzien in de toekenning van premies voor het houden van fokkoeien en schapen in probleemgebieden die in Richtlijn 75/276/EEG zijn vermeld ; Overwegende dat de Commissie krachtens artikel 18 , lid 3 , van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of , op grond van de verenigbaarheid van de medegedeelde wettelijke en bestuursrechtelijke bepalingen met Richtlijn 75/268/EEG en met inachtneming van de in deze richtlijn gestelde doeleinden alsmede van het noodzakelijke verband tussen de maatregelen , aan de voorwaarden voor financiële deelneming door de Gemeenschap is voldaan ; Overwegende dat Richtlijn 75/268/EEG hoofdzakelijk ten doel heeft in de door de Raad aangewezen bergstreken en probleemgebieden de landbouw in stand te houden en aldus een bevolkingsminimum te behouden of tot de landschapsverzorging bij te dragen ; Overwegende dat de Lid-Staten daarom bij Richtlijn 75/268/EEG worden gemachtigd om voor de bedoelde gebieden een steunregeling in te stellen om de landbouw te bevorderen en het inkomen van de landbouwers te verhogen ; Overwegende dat deze steunregeling de toekenning kan omvatten van een compenserende vergoeding voor de permanente natuurlijke handicaps aan bedrijfshoofden die de verbintenis aangaan om gedurende ten minste vijf jaar een landbouwactiviteit te blijven uitoefenen die beantwoordt aan de doelstellingen van genoemde richtlijn ; dat , wat de runder - , schapen - en geitenteelt betreft , deze vergoeding wordt berekend op basis van het aantal gehouden dieren en niet meer mag bedragen dan 50 rekeneenheden per G.V.E . en 50 rekeneenheden per hectare groenvoedergewassen , doch ook niet minder dan 15 rekeneenheden per G.V.E . ; dat de Lid-Staten gemachtigd zijn om voor de toekenning van de compenserende vergoeding naast de in de artikelen 6 en 7 van de richtlijn vastgestelde voorwaarden bijkomende of limitatieve voorwaarden te stellen ; Overwegende dat de voornoemde bepalingen beantwoorden aan het doel en de voorwaarden van Richtlijn 75/268/EEG ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Regering van het Verenigd Koninkrijk op 23 januari 1976 medegedeelde bepalingen van 1975 betreffende de veehouderij in bergstreken  ( compenserende vergoedingen ) ( nr . 2210 ) voldoen aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG en artikel 15 van Richtlijn 72/159/EEG genoemde actie . Artikel 2 Deze beschikking is gericht tot het Verenigd Koninkrijk . Gedaan te Brussel , 21 april 1976 . Voor de Commissie P . J . LARDINOIS Lid van de Commissie ( 1 ) PB nr . L 128 van 19 . 5 . 1975 , blz . 1 . ( 2 ) PB nr . L 96 van 23 . 4 . 1972 , blz . 1 .",
  "source": "EUR LEX"
}