{
  "url": "http://www.w3.org/1999/xhtml\">",
  "content": "L_2010243NL.01006601.xml 16.9.2010 NL Publicatieblad van de Europese Unie L 243/66 BESLUIT VAN DE RAAD van 27 juli 2009 betreffende de ondertekening, namens de Gemeenschap, van de Regeling tussen enerzijds de Europese Gemeenschap en anderzijds de Zwitserse Bondsstaat en het Vorstendom Liechtenstein inzake de wijze waarop deze staten worden betrokken bij het Europees Agentschap voor het beheer van de operationele samenwerking aan de buitengrenzen van de lidstaten van de Europese Unie (2010/491/EG) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap, en met name artikel 62, lid 2, onder a), en artikel 66, juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Volgens artikel 21, lid 3, van Verordening (EG) nr. 2007/2004 van de Raad van 26 oktober 2004 tot oprichting van een Europees Agentschap voor het beheer van de operationele samenwerking aan de buitengrenzen van de lidstaten van de Europese Unie ( 1 ) , participeren de landen die betrokken zijn bij de uitvoering, de toepassing en de ontwikkeling van het Schengenacquis, in het agentschap. Nadere regels voor hun deelname aan het agentschap dienen te worden uitgewerkt in afzonderlijke tussen de Gemeenschap en die landen te sluiten regelingen. (2) Nadat op 11 maart 2008 aan de Commissie een machtiging was verleend, is met de Zwitserse Bondsstaat en het Vorstendom Liechtenstein onderhandeld over een Regeling inzake de wijze waarop deze staten worden betrokken bij het Europees Agentschap voor het beheer van de operationele samenwerking aan de buitengrenzen van de lidstaten van de Europese Unie. (3) Onder voorbehoud van een eventuele sluiting op een later tijdstip, dient de op 19 januari 2009 geparafeerde regeling te worden ondertekend en de bijgevoegde gezamenlijke verklaringen te worden goedgekeurd. (4) Overeenkomstig de artikelen 1 en 2 van het aan het Verdrag betreffende de Europese Unie en het Verdrag tot oprichting van de Europese Gemeenschap gehechte Protocol betreffende de positie van Denemarken, neemt Denemarken niet deel aan de aanneming van dit besluit en dit is bijgevolg niet bindend voor, noch van toepassing op Denemarken. Aangezien dit besluit voortbouwt op het Schengenacquis overeenkomstig de bepalingen van titel IV van het derde deel van het Verdrag tot oprichting van de Europese Gemeenschap, beslist Denemarken overeenkomstig artikel 5 van het bovengenoemde protocol binnen een termijn van zes maanden na de aanneming van dit besluit of het dit instrument in zijn nationale wetgeving zal omzetten. (5) Dit besluit vormt een ontwikkeling van de bepalingen van het Schengenacquis waaraan het Verenigd Koninkrijk niet deelneemt, overeenkomstig Besluit 2000/365/EG van de Raad van 29 mei 2000 betreffende het verzoek van het Verenigd Koninkrijk van Groot-BrittanniÃ« en Noord-Ierland deel te mogen nemen aan enkele van de bepalingen van het Schengenacquis ( 2 ) . Het Verenigd Koninkrijk neemt derhalve niet deel aan de aanneming van dit besluit en dit is niet bindend voor, noch van toepassing op deze lidstaat. (6) Dit besluit vormt een ontwikkeling van de bepalingen van het Schengenacquis waaraan Ierland niet deelneemt, overeenkomstig Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan enkele van de bepalingen van het Schengenacquis ( 3 ) . Ierland neemt derhalve niet deel aan de aanneming van dit besluit en dit is niet bindend voor, noch van toepassing op deze lidstaat, BESLUIT: Artikel 1 De ondertekening van de Regeling tussen enerzijds de Europese Gemeenschap en anderzijds de Zwitserse Bondsstaat en het Vorstendom Liechtenstein inzake de wijze waarop deze staten worden betrokken bij het Europees Agentschap voor het beheer van de operationele samenwerking aan de buitengrenzen van de lidstaten van de Europese Unie en de bijgevoegde gezamenlijke verklaringen, worden hierbij, onder voorbehoud van sluiting van deze regeling, namens de Gemeenschap goedgekeurd. Artikel 2 De voorzitter van de Raad is gemachtigd de persoon/personen aan te wijzen die bevoegd is/zijn de regeling, onder voorbehoud van sluiting, namens de Gemeenschap te ondertekenen. Gedaan te Brussel, 27 juli 2009. Voor de Raad De voorzitter C. BILDT ( 1 ) PB L 349 van 25.11.2004, blz. 1 . ( 2 ) PB L 131 van 1.6.2000, blz. 43 . ( 3 ) PB L 64 van 7.3.2002, blz. 20 .",
  "source": "EUR LEX"
}