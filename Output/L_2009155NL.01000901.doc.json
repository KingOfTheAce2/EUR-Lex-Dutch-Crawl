{
  "url": "http://www.w3.org/1999/xhtml\">",
  "content": "L_2009155NL.01000901.xml 18.6.2009 NL Publicatieblad van de Europese Unie L 155/9 VERORDENING (EG) N r. 517/2009 VAN DE COMMISSIE van 17 juni 2009 tot wijziging van Verordening (EG) nr. 43/2009 van de Raad ten aanzien van de vangstbeperkingen voor de visserij op zandspiering in de EG-wateren van ICES-zone IIIa en de EG-wateren van de ICES-zones IIa en IV DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 43/2009 van de Raad van 16 januari 2009 tot vaststelling, voor 2009, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op artikel 5, lid 3, Overwegende hetgeen volgt: (1) Vangstbeperkingen voor zandspiering in de EG-wateren van ICES-zone IIIa en de EG-wateren van de ICES-zones IIa en IV zijn voorlopig vastgesteld in bijlage IA bij Verordening (EG) nr. 43/2009. (2) In punt 6 van bijlage IID bij Verordening (EG) nr. 43/2009 is bepaald dat de Commissie de totaal toegestane vangsten (TAC) en de quota voor 2009 voor zandspiering in het betrokken gebied moet herzien op basis van het advies van de Internationale Raad voor het Onderzoek van de Zee (ICES) en het Wetenschappelijk, Technisch en Economisch Comité voor de visserij (WTECV). (3) De TAC voor de ICES-zones IIa en IV wordt vastgesteld volgens de in punt 6, tweede alinea, van bijlage IID bij Verordening (EG) nr. 43/2009 vastgestelde formule. Toepassing van die formule leidt tot de vaststelling van de TAC op 435 000 ton. (4) Overeenkomstig punt 7 van bijlage IID bij Verordening (EG) nr. 43/2009 mag de TAC voor de ICES-zones IIa en IV niet meer dan 400 000 ton bedragen. (5) Het zandspieringbestand in de Noordzee wordt gedeeld met Noorwegen, maar wordt momenteel niet gezamenlijk beheerd. De in deze verordening vervatte maatregelen zijn in overeenstemming met de resultaten van het overleg met Noorwegen overeenkomstig het bepaalde in de goedgekeurde notulen van de conclusies van het visserijoverleg tussen de Europese Gemeenschap en Noorwegen van 10 december 2008. Het aandeel van de Gemeenschap in de TAC in de EG-wateren van de ICES-zones IIa en IV moet derhalve worden vastgesteld op 90 % van 400 000 ton. (6) Het Wetenschappelijk, Technisch en Economisch Comité voor de visserij beveelt aan de TAC te verhogen met 4,23 % in verband met de visserij in de EG-wateren van ICES-zone IIIa. (7) Bijlage IA bij Verordening (EG) nr. 43/2009 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EG) nr. 43/2009 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 juni 2009. Voor de Commissie Joe BORG Lid van de Commissie ( 1 ) PB L 22 van 26.1.2009, blz. 1 . BIJLAGE Bijlage IA bij Verordening (EG) nr. 43/2009, de tekst met betrekking tot de soort zandspiering in het gebied EG-wateren van IIIa; EG-wateren van IIa en IV wordt vervangen door: „Soort : Zandspiering Ammodytidae Gebied : EG-wateren van IIIa; EG-wateren van IIa en IV ( 1 ) SAN/2A3A4. Denemarken 327 249 ( 2 ) Analytische TAC. Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Duitsland 501 ( 3 ) Zweden 12 017 ( 4 ) Verenigd Koninkrijk 7 153 ( 5 ) EG 346 920 ( 6 ) Noorwegen 27 500 ( 7 ) Faeröer 2 500 TAC 376 920 ( 1 ) Exclusief wateren binnen 6 mijl van de basislijnen van het Verenigd Koninkrijk bij Shetland, Fair Isle en Foula. ( 2 ) Waarvan niet meer dan 311 289 ton mag worden gevangen in de EG-wateren van de ICES-zones IIa en IV. De resterende hoeveelheid mag enkel worden gevangen in de EG-wateren van ICES-zone IIIa (SAN/*03A.). ( 3 ) Waarvan niet meer dan 476 ton mag worden gevangen in de EG-wateren van de ICES-zones IIa en IV. De resterende hoeveelheid mag enkel worden gevangen in de EG-wateren van ICES-zone IIIa (SAN/*03A.). ( 4 ) Waarvan niet meer dan 11 431 ton mag worden gevangen in de EG-wateren van de ICES-zones IIa en IV. De resterende hoeveelheid mag enkel worden gevangen in de EG-wateren van ICES-zone IIIa (SAN/*03A.). ( 5 ) Waarvan niet meer dan 6 804 ton mag worden gevangen in de EG-wateren van de ICES-zones IIa en IV. De resterende hoeveelheid mag enkel worden gevangen in de EG-wateren van ICES-zone IIIa (SAN/*03A.). ( 6 ) Waarvan niet meer dan 330 000 ton mag worden gevangen in de EG-wateren van de ICES-zones IIa en IV. De resterende hoeveelheid mag enkel worden gevangen in de EG-wateren van ICES-zone IIIa (SAN/*03A.). ( 7 ) Te vangen in ICES-zone IV.”",
  "source": "EUR LEX"
}