{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0009:NL:HTML\">",
  "content": "EUR-Lex - 32002D0009 - NL Avis juridique important | 32002D0009 2002/9/EG: Besluit van de Raad van 10 december 2001 betreffende de sluiting van een aanvullend protocol tot vaststelling van de voorschriften voor de handel in bepaalde soorten vis en visserĳproducten bĳ de overeenkomst waarbĳ een associatie tot stand wordt gebracht tussen de Europese Economische Gemeenschap en Malta Publicatieblad Nr. L 005 van 09/01/2002 blz. 0010 - 0010 Besluit van de Raad van 10 december 2001 betreffende de sluiting van een aanvullend protocol tot vaststelling van de voorschriften voor de handel in bepaalde soorten vis en visserijproducten bij de overeenkomst waarbij een associatie tot stand wordt gebracht tussen de Europese Economische Gemeenschap en Malta (2002/9/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is wenselijk de overeenkomst waarbij een associatie tot stand wordt gebracht tussen de Europese Economische Gemeenschap en Malta(1) aan te vullen met een aanvullend protocol, teneinde te voorzien in preferentiële voorwaarden voor de invoer in de Gemeenschap van bepaalde soorten vis en visserijproducten van oorsprong uit Malta, en voor de invoer in Malta van bepaalde soorten vis en visserijproducten van oorsprong uit de Gemeenschap. (2) Daartoe dient een aanvullend protocol betreffende de handel in bepaalde soorten vis en visserijproducten aan de associatieovereenkomst te worden toegevoegd. (3) Het protocol dient te worden goedgekeurd, BESLUIT: Artikel 1 Het aanvullend protocol tot vaststelling van de voorschriften voor de handel in bepaalde soorten vis en visserijproducten bij de overeenkomst waarbij een associatie tot stand wordt gebracht tussen de Europese Economische Gemeenschap en Malta, wordt namens de Gemeenschap goedgekeurd. Het protocol is aan dit besluit gehecht. Artikel 2 Er wordt een tariefcontingent met volgnummer 09.1461 en van toepassing gedurende de eerste twaalf maanden na de inwerkingtreding van het protocol, geopend voor 1500 ton voor de onder de onderverdelingen 0302 69 94, 0302 69 61 en 0302 69 95 vallende zeebaars (Dicentrarchus labrax), zeebrasem (Dentex dentex en Pagellus spp.) en goudbrasem (Sparus aurata) van oorsprong uit Malta; het recht voor dit tariefcontingent bedraagt 7,5 %. Het tariefcontingent wordt een jaar later vastgesteld op 1750 ton tegen 0 %. Dit tariefcontingent wordt beheerd door de Commissie overeenkomstig de artikelen 308 bis and 308 ter van de Verordening (EEG) nr. 2454/93(2). Artikel 3 De voorzitter van de Raad wordt gemachtigd de persoon aan te wijzen die bevoegd is het protocol te ondertekenen teneinde daardoor de Gemeenschap te binden. Gedaan te Brussel, 10 december 2001. Voor de Raad De voorzitter L. Michel (1) PB L 61 van 14.3.1971, blz. 3. (2) PB L 253 van 11.11.1993, blz. 1. Verordening laatstelijk gewijzigd bij Verordening (EG) nr. 993/2001 (PB L 141 van 28.5.2001, blz. 1).",
  "source": "EUR LEX"
}