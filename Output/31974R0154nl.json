{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974R0154:NL:HTML\">",
  "content": "EUR-Lex - 31974R0154 - NL Avis juridique important | 31974R0154 Verordening (EEG) nr. 154/74 van de Raad van 17 december 1973 betreffende de vrijwaringsmaatregelen bedoeld in de Overeenkomst tussen de Europese Economische Gemeenschap en de Libanese Republiek Publicatieblad Nr. L 018 van 22/01/1974 blz. 0101 - 0102 ++++ VERORDENING ( EEG ) Nr . 154/74 VAN DE RAAD van 17 december 1973 betreffende de vrijwaringsmaatregelen bedoeld in de Overeenkomst tussen de Europese Economische Gemeenschap en de Libanese Republiek DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 113 , Gezien het voorstel van de Commissie , Overwegende dat op 18 december 1972 een Overeenkomst tussen de Europese Economische Gemeenschap en de Libanese Republiek ( 1 ) , hierna genoemd de Overeenkomst , is ondertekend ; Overwegende dat voor de tenuitvoerlegging van de vrijwaringsclausules waarin het Verdrag tot oprichting van de Europese Economische Gemeenschap voorziet , de te volgen procedures in het Verdrag zelf zijn vastgelegd ; Overwegende dat daarentegen moet worden bepaald , op welke wijze de vrijwaringsclausule van artikel 12 van de Overeenkomst ten uitvoer zal worden gelegd , HEEFT DE VOLGENDE VERORDENING VASTGESTELD : Artikel 1 1 . Op verzoek van een Lid-Staat of op eigen initiatief kan de Commissie besluiten op produkten van oorsprong uit Libanon de vrijwaringsmaatregelen toe te passen die de Europese Economische Gemeenschap zich in artikel 12 van de Overeenkomst heeft voorbehouden met name een tijdelijke , gehele of gedeeltelijke intrekking van de door de Gemeenschap aan de Libanese Republiek verleende tariefconcessies en andere concessies . Indien een Lid-Staat een verzoek heeft gericht tot de Commissie , beslist deze hierover binnen drie werkdagen , volgende op de ontvangst van het verzoek . De vrijwaringsmaatregelen worden aan de Lid-Staten medegedeeld en zijn onmiddellijk van toepassing . 2 . Elke Lid-Staat kan de door de Commissie getroffen maatregel binnen een termijn van tien werkdagen , volgende op de dag van zijn bekendmaking , aan de Raad voorleggen . De Raad komt onverwijld bijeen . Hij kan de betrokken maatregel met gekwalificeerde meerderheid van stemmen wijzigen of vernietigen . Artikel 2 1 . Onverminderd de toepassing van artikel 1 kan de Commissie , ten einde een Lid-Staat in staat te stellen het hoofd te bieden aan de in artikel 12 van de Overeenkomst genoemde verstoringen en moeilijkheden , deze Lid-Staat machtigen tot het nemen van vrijwaringsmaatregelen . Deze maatregelen alsmede de beschikking van de Commissie worden ter kennis van alle Lid-Staten gebracht . 2 . In dringende gevallen kunnen de betrokken Lid-Staten of de betrokken Lid-Staat kwantitatieve beperkingen op de invoer instellen . Zij brengen deze maatregelen onmiddellijk ter kennis van de Commissie en van de overige Lid-Staten . De Commissie beslist via een spoedprocedure en uiterlijk binnen vijf werkdagen na de in de eerste alinea bedoelde kennisgeving , of de maatregelen dienen te worden gehandhaafd , gewijzigd dan wel ingetrokken . De beschikking van de Commissie wordt ter kennis gebracht van alle Lid-Staten . Zij is onmiddellijk uitvoerbaar . 3 . Elke Lid-Staat kan de beschikking van de Commissie uiterlijk binnen tien werkdagen na haar kennisgeving aan de Raad voorleggen . De Raad komt onverwijld bijeen . Hij kan de door de Commissie genomen beschikking met gekwalificeerde meerderheid van stemmen wijzigen of vernietigen . Indien de aangelegenheid aan de Raad wordt voorgelegd door de Lid-Staat die maatregelen heeft genomen overeenkomstig lid 2 , wordt de beschikking van de Commissie geschorst . Deze schorsing eindigt dertig dagen nadat de aangelegenheid aan de Raad is voorgelegd , indien de Raad de beschikking van de Commissie nog niet heeft gewijzigd of vernietigd . 4 . Bij de toepassing van dit artikel dienen bij voorrang die maatregelen te worden gekozen die de werking van de gemeenschappelijke markt het minst verstoren . Artikel 3 1 . De Commissie pleegt overleg alvorens te besluiten tot toepassing van vrijwaringsmaatregelen op basis van artikel 1 , lid 1 , alsmede alvorens een Lid-Staat machtiging te verlenen tot het nemen van dergelijke maatregelen of alvorens zich uit te spreken over de door de betrokken Lid-Staat of Lid-Staten genomen maatregelen ter uitvoering van artikel 2 , leden 1 en 2 . 2 . Dit overleg wordt gevoerd in een Raadgevend Comité , samengesteld uit Vertegenwoordigers van elke Lid-Staat , onder voorzitterschap van een Vertegenwoordiger van de Commissie . 3 . Het Comité komt bijeen op uitnodiging van zijn Voorzitter . Deze deelt aan alle Lid-Staten zo spoedig mogelijk alle dienstige inlichtingen mede . Artikel 4 De artikelen 1 en 2 laten onverlet de toepassing van de in het Verdrag , met name in de artikelen 108 en 109 , bedoelde vrijwaringsclausules , volgens de bij het Verdrag vastgestelde procedures . Artikel 5 Deze verordening vormt geen belemmering voor de volledige toepassing van de verordeningen inzake de gemeenschappelijke ordening der landbouwmarkten . Artikel 2 is niet van toepassing op de produkten die onder die verordeningen vallen . Artikel 6 De kennisgeving van de Gemeenschap aan het gemengd Comité , bedoeld in artikel 12 , lid 2 , van de Overeenkomst , wordt door de Commissie verricht . Artikel 7 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Zij is van toepassing vanaf de inwerkingtreding van de Overeenkomst en gedurende het tijdvak waarin de Overeenkomst van toepassing is . Artikel 2 , leden 2 en 3 , is evenwel slechts van toepassing tot en met 31 december 1974 . Voor deze datum besluit de Raad , op voorstel van de Commissie , met gekwalificeerde meerderheid , inzake de daarin aan te brengen aanpassingen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 17 december 1973 . Voor de Raad De Voorzitter I . NOERGAARD ( 1 ) Zie blz . 1 van dit Publikatieblad .",
  "source": "EUR LEX"
}