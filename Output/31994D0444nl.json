{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0444:NL:HTML\">",
  "content": "EUR-Lex - 31994D0444 - NL Avis juridique important | 31994D0444 94/444/EGKS, EG, Euratom: Besluit van de Raad van 29 juni 1994 houdende verlenging van de ambtstermijn van de Secretaris-generaal van de Raad van de Europese Unie Publicatieblad Nr. L 183 van 19/07/1994 blz. 0041 - 0041 Bijzondere uitgave in het Fins: Hoofdstuk 1 Deel 3 blz. 0156 Bijzondere uitgave in het Zweeds: Hoofdstuk 1 Deel 3 blz. 0156 BESLUIT VAN DE RAAD van 29 juni 1994 houdende verlenging van de ambtstermijn van de Secretaris-generaal van de Raad van de Europese Unie (94/444/EGKS, EG, Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 151, lid 2, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 30, lid 2, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 121, lid 2, Gelet op het besluit van de Raad van 26 september 1980 houdende benoeming van de Secretaris-generaal van de Raad van de Europese Gemeenschappen, Gelet op de besluiten van de Raad van 10 juni 1985 en 12 maart 1990 houdende verlenging van de ambtstermijn van de Secretaris-generaal van de Raad van de Europese Gemeenschappen, Overwegende dat de ambtstermijn van de Secretaris-generaal van de Raad van de Europese Unie op 30 juni 1994 verstrijkt; dat deze ambtstermijn dient te worden verlengd, BESLUIT: Artikel 1 De ambtstermijn van de heer Niels Ersboell in zijn hoedanigheid van Secretaris-generaal van de Raad van de Europese Unie wordt met ingang van 1 juli 1994 verlengd tot en met de laatste dag van de maand volgende op die waarin de Raad zijn  opvolger heeft benoemd. Artikel 2 Bovengenoemd besluit van 26 september 1980 wordt gewijzigd voor zover het in strijd is met het onderhavige besluit. Artikel 3 Dit besluit wordt door de Voorzitter van de Raad ter kennis gebracht van de heer Ersboell. Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 29 juni 1994. Voor de Raad De Voorzitter Y. PAPANTONIOU",
  "source": "EUR LEX"
}