{
  "url": "http://www.w3.org/1999/xhtml\">",
  "content": "L_2021334NL.01000901.xml 22.9.2021 NL Publicatieblad van de Europese Unie L 334/9 UITVOERINGSVERORDENING (EU) 2021/1692 VAN DE COMMISSIE van 21 september 2021 tot wijziging van de bijlagen V, XIV en XV bij Uitvoeringsverordening (EU) 2021/404 wat betreft de gegevens voor Botswana in de lijsten van derde landen waaruit de binnenkomst in de Unie van zendingen pluimvee, levende producten van pluimvee en vers vlees en vleesproducten van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, Overwegende hetgeen volgt: (1) Verordening (EU) 2016/429 bevat onder andere de diergezondheidsvoorschriften voor de binnenkomst in de Unie van zendingen van dieren, levende producten en producten van dierlijke oorsprong, en is sinds 21 april 2021 van toepassing. Eén van die diergezondheidsvoorschriften houdt in dat die zendingen afkomstig moeten zijn uit een overeenkomstig artikel 230, lid, 1, van die verordening in de lijst opgenomen derde land of gebied of een zone of compartiment daarvan. (2) Gedelegeerde Verordening (EU) 2020/692 van de Commissie ( 2 ) vormt een aanvulling op Verordening (EU) 2016/429 wat betreft de diergezondheidsvoorschriften voor de binnenkomst in de Unie van zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden of zones daarvan of, in het geval van aquacultuurdieren, compartimenten daarvan. In Gedelegeerde Verordening (EU) 2020/692 is bepaald dat de binnenkomst in de Unie van zendingen van dieren, levende producten en producten van dierlijke oorsprong die binnen het toepassingsgebied van de verordening vallen, alleen wordt toegestaan als zij afkomstig zijn uit een derde land of gebied, of een zone of compartiment daarvan, dat/die voor de specifieke soorten en categorieën dieren, levende producten en producten van dierlijke oorsprong in de lijst is opgenomen overeenkomstig de in die gedelegeerde verordening vastgestelde diergezondheidsvoorschriften. (3) Bij Uitvoeringsverordening (EU) 2021/404 van de Commissie ( 3 ) zijn de lijsten van derde landen of gebieden, of zones of compartimenten daarvan vastgesteld waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. (4) Meer in het bijzonder bevatten de bijlagen V, XIV en XV bij Uitvoeringsverordening (EU) 2021/404 de lijsten van derde landen, gebieden, of zones daarvan waaruit de binnenkomst in de Unie van respectievelijk zendingen pluimvee, levende producten van pluimvee en vers vlees en vleesproducten van pluimvee en vederwild is toegestaan. (5) Op 6 september 2021 heeft Botswana de Wereldorganisatie voor diergezondheid (OIE) in kennis gesteld van een uitbraak van hoogpathogene aviaire influenza (HPAI). Die uitbraak heeft zich voorgedaan in het district Kgatleng van dat derde land en is op 27 augustus 2021 bevestigd door laboratoriumanalyses (RT-PCR). (6) In de lijsten van derde landen, gebieden of zones daarvan in bijlage V, deel 1, bijlage XIV, deel 1, en bijlage XV, deel 1, afdeling A, bij Uitvoeringsverordening (EU) 2021/404 is bepaald dat de binnenkomst in de Unie uit Botswana van zendingen pluimvee, levende producten van pluimvee en vers vlees en vleesproducten van pluimvee en vederwild is toegestaan. Bovendien zijn krachtens bijlage XV, deel 1, afdeling A, bij Uitvoeringsverordening (EU) 2021/404 momenteel geen risicobeperkende behandelingen voor de binnenkomst in de Unie van zendingen vleesproducten van loopvogels uit dat derde land vereist. (7) Gezien het risico op het binnenbrengen van HPAI in de Unie door de binnenkomst van zendingen pluimvee, levende producten van pluimvee en vers vlees en vleesproducten van pluimvee en vederwild uit Botswana, en bij gebrek aan garanties die regionalisatie van dat derde land mogelijk maken, mag de binnenkomst in de Unie van dergelijke zendingen niet langer worden toegestaan. Bovendien moet de risicobeperkende behandeling D overeenkomstig bijlage XXVI bij Gedelegeerde Verordening (EU) 2020/692 verplicht zijn voor de binnenkomst in de Unie van zendingen vleesproducten van loopvogels uit dat derde land. (8) De gegevens voor Botswana in de lijsten van derde landen, gebieden of zones daarvan in de tabellen in bijlage V, deel 1, bijlage XIV, deel 1, en bijlage XV, deel 1, afdeling A, bij Uitvoeringsverordening (EU) 2021/404 moeten daarom worden gewijzigd om rekening te houden met de huidige epidemiologische situatie in dat derde land. (9) De bijlagen V, XIV en XV bij Uitvoeringsverordening (EU) 2021/404 moeten daarom dienovereenkomstig worden gewijzigd. (10) Rekening houdend met de huidige epidemiologische situatie in Botswana ten aanzien van HPAI moeten de wijzigingen die bij deze verordening in Uitvoeringsverordening (EU) 2021/404 worden aangebracht, met spoed in werking treden. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen V, XIV en XV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 september 2021. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). BIJLAGE De bijlagen V, XIV en XV bij Uitvoeringsverordening (EU) 2021/404 worden als volgt gewijzigd: 1) In bijlage V, deel 1, wordt de vermelding voor Botswana vervangen door: “ BW Botswana BW-0 Fokloopvogels en gebruiksloopvogels BPR P1 C 27.8.2021 Eendagskuikens van loopvogels DOR P1 C 27.8.2021 Eieren die vrij zijn van specifieke pathogenen SPF Broedeieren van loopvogels HER P1 C 27.8.2021” 2) In bijlage XIV, deel 1, wordt de vermelding voor Botswana vervangen door: “ BW Botswana BW-0 Vers vlees van loopvogels RAT P1 C 27.8.2021” 3) In bijlage XV, deel 1, afdeling A, wordt de vermelding voor Botswana vervangen door: “ BW Botswana BW-0 B B B B B B B Niet toegestaan D Niet toegestaan MPST”",
  "source": "EUR LEX"
}