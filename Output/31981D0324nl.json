{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0324:NL:HTML\">",
  "content": "EUR-Lex - 31981D0324 - NL Avis juridique important | 31981D0324 81/324/EEG: Beschikking van de Commissie van 24 april 1981 houdende goedkeuring van een programma ter bevordering van behandeling, opslag en afzet van kwaliteitsgraan in de deelstaat Schleswig-Holstein overeenkomstig Verordening (EEG) nr. 355/77 van de Raad (Slechts de tekst in de Duitse taal is authentiek) Publicatieblad Nr. L 129 van 15/05/1981 blz. 0066 - 0066 BESCHIKKING VAN DE COMMISSIE van 24 april 1981 houdende goedkeuring van een programma ter bevordering van behandeling, opslag en afzet van kwaliteitsgraan in de deelstaat Schleswig-Holstein overeenkomstig Verordening (EEG) nr. 355/77 van de Raad (Slechts de tekst in de Duitse taal is authentiek) (81/324/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 355/77 van de Raad van 15 februari 1977 inzake een gemeenschappelijke actie ter verbetering van de voorwaarden inzake verwerking en afzet van landbouwprodukten (1), inzonderheid op artikel 5, Overwegende dat de Regering van de Bondsrepubliek Duitsland op 20 december 1979 het programma ter bevordering van behandeling, opslag en afzet van kwaliteitsgraan in de deelstaat Schleswig-Holstein heeft medegedeeld en op 1 augustus 1980 aanvullende gegevens heeft verstrekt; Overwegende dat genoemd programma betrekking heeft op het creëren en moderniseren van installaties voor bewerking en opslag van kwaliteitsgranen met als doel de afzet aan te passen aan de eisen van de markt voor wat betreft kwantiteit, kwaliteit en vorm van het aanbod ; dat het derhalve een programma in de zin van artikel 2 van Verordening (EEG) nr. 355/77 is; Overwegende dat het programma de nodige gegevens als bedoeld in artikel 3 van Verordening (EEG) nr. 355/77 bevat, waaruit blijkt dat de doelstellingen van artikel 1 van genoemde verordening in de graansector in Schleswig-Holstein bereikt kunnen worden ; dat de voorgenomen duur van het programma de in artikel 3, lid 1, sub g), van die verordening genoemde termijn niet overschrijdt; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het programma ter bevordering van behandeling, opslag en afzet van kwaliteitsgraan in de deelstaat Schleswig-Holstein dat overeenkomstig Verordening (EEG) nr. 355/77 door de Regering van de Bondsrepubliek Duitsland op 20 december 1979 werd voorgelegd en op 1 augustus 1980 werd aangevuld, wordt goedgekeurd. Artikel 2 Deze beschikking is gericht tot de Bondsrepubliek Duitsland. Gedaan te Brussel, 24 april 1981. Voor de Commissie Poul DALSAGER Lid van de Commissie  (1) PB nr. L 51 van 23.2.1977, blz. 1.",
  "source": "EUR LEX"
}