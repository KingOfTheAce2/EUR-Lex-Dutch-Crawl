{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0147:NL:HTML\">",
  "content": "EUR-Lex - 31999D0147 - NL Avis juridique important | 31999D0147 1999/147/EGKS, Euratom: Besluit van de Commissie van 21 december 1998 betreffende de sluiting namens de Europese Gemeenschap voor Kolen en Staal en de Europese Gemeenschap voor Atoomenergie van een wijzigingsprotocol bij de Europa-Overeenkomst tussen de Europese Gemeenschappen en hun lidstaten, optredend in het kader van de Europese Unie, enerzijds, en de Republiek Slovenië, anderzijds (Kennisgeving geschied onder nummer C(1998) 4333) (Voor de EER-relevante tekst) Publicatieblad Nr. L 051 van 26/02/1999 blz. 0214 - 0214 BESLUIT VAN DE COMMISSIE van 21 december 1998 betreffende de sluiting namens de Europese Gemeenschap voor Kolen en Staal en de Europese Gemeenschap voor Atoomenergie van een wijzigingsprotocol bij de Europa-Overeenkomst tussen de Europese Gemeenschappen en hun lidstaten, optredend in het kader van de Europese Unie, enerzijds, en de Republiek Slovenië, anderzijds (Kennisgeving geschied onder nummer C(1998) 4333) (Voor de EER-relevante tekst) (1999/147/EGKS, Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Overwegende dat de Europa-Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, optredend in het kader van de Europese Unie, enerzijds, en de Republiek Slovenië, anderzijds, hierna \"Europa-Overeenkomst\" te noemen, op 10 juni 1996 te Luxemburg werd ondertekend; Overwegende dat de bekrachtigingsprocedures van de lidstaten, de Commissie en de Republiek Slovenië zijn afgewikkeld; Overwegende dat het, naar aanleiding van de vertraging voor het ondertekenen van de Europa-Overeenkomst en de daaruit voortvloeiende vertraging voor het in werking treden van de Interim-overeenkomst op 1 januari 1997, nodig is het in artikel 132 van de Europa-Overeenkomst opgenomen tijdsbestek te wijzigen in die zin dat in artikel 132 van de Europa-Overeenkomst het jaartal \"1996\" overal dient te worden vervangen door \"1997\", het jaar waarin de Interim-overeenkomst in werking is getreden; Overwegende dat het oorspronkelijke op de oorsprongsregels betrekking hebbende Protocol nr. 4 bij de Europa-Overeenkomst dient te worden vervangen door het nieuwe, aan de Interim-overeenkomst gehechte Protocol nr. 4; Erkennende dat in het kader van de overgang naar een markteconomie de handel van cruciaal belang is; Gelet op de bereidheid van de Gemeenschap om het nemen van maatregelen gericht op het openstellen van haar markten voor producten van Sloveense oorsprong te bespoedigen; Gelet op de doelstellingen van de Europa-Overeenkomst, inzonderheid op die vermeld in artikel 1; Na overleg met het Raadgevend Comité EGKS en behoudens goedkeuring door de Raad (1), BESLUIT: Enig artikel Een wijzigingsprotocol bij de de Europa-Overeenkomst tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Slovenië, anderzijds, wordt hierbij namens de Europese Gemeenschap voor Kolen en Staal en de Europese Gemeenschap voor Atoomenergie goedgekeurd. De tekst van het wijzigingsprotocol is aan dit besluit gehecht (2). Gedaan te Brussel, 21 december 1998. Voor de Commissie Hans VAN DEN BROEK Lid van de Commissie (1) Het Raadgevend Comité EGKS werd op 14 oktober 1996 geraadpleegt. (2) Zie bladzijde 208 van dit Publicatieblad.",
  "source": "EUR LEX"
}