{
  "url": "http://www.w3.org/1999/xhtml\">",
  "content": "LI2022025NL.01000701.xml 4.2.2022 NL Publicatieblad van de Europese Unie LI 25/7 BESLUIT (GBVB) 2022/157 VAN DE RAAD van 4 februari 2022 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 28 september 2017 heeft de Raad Besluit (GBVB) 2017/1775 ( 1 ) betreffende beperkende maatregelen in het licht van de situatie in Mali vastgesteld. (2) Op 13 december 2021 heeft de Raad Besluit (GBVB) 2021/2208 ( 2 ) vastgesteld, met daarin een nieuw kader om beperkende maatregelen te kunnen nemen tegen personen en entiteiten die verantwoordelijk zijn voor het bedreigen van de vrede, de veiligheid of de stabiliteit van Mali, of voor het belemmeren of ondermijnen van de succesvolle voltooiing van de politieke transitie in Mali. (3) Zoals besloten tijdens de bijeenkomst van de Economische Gemeenschap van West-Afrikaanse Staten (Ecowas) van 15 september 2020 en zoals voorzien in het overgangshandvest, hadden de overgangsautoriteiten van Mali 18 maanden de tijd om de politieke transitie te voltooien en de macht over te dragen aan gekozen civiele autoriteiten. Binnen dat tijdsbestek moesten ze de voor 27 februari 2022 gepland staande vrije en eerlijke presidents- en parlementsverkiezingen organiseren, evenals regionale en lokale verkiezingen en, in voorkomend geval, een grondwettelijk referendum. (4) Op 8 januari 2022 hebben de Malinese overgangsautoriteiten aan de Ecowas-autoriteit een nieuw tijdschema voorgelegd volgens welk de presidentsverkiezingen eind december 2025 worden gehouden, waardoor de duur van de overgangsperiode wordt verlengd tot in totaal vijf en een half jaar, hetgeen indruist tegen het akkoord dat op 15 september 2020 met Ecowas is bereikt en de verbintenis in het overgangshandvest. De Ecowas-autoriteit heeft helaas moeten vaststellen dat de overgangsautoriteiten in Mali niet de nodige stappen hebben gezet om vóór 27 februari 2022 presidentsverkiezingen te organiseren, hetgeen indruist tegen het akkoord dat op 15 september 2020 met de Ecowas-autoriteit is bereikt en de verbintenis in het overgangshandvest. De Ecowas-autoriteit betreurt ten zeerste het onmiskenbare en flagrante gebrek aan politieke wil van de overgangsautoriteiten waardoor er geen tastbare vooruitgang is geboekt bij de voorbereidingen voor de verkiezingen, ondanks de bereidheid van Ecowas en alle regionale en internationale partners om Mali hierbij te ondersteunen. Wat betreft de conclusies van de “ Assises Nationales de la Refondation ” (ANR) van 13 december 2021, op basis waarvan een herzien tijdschema is vastgesteld voor de verkiezingen, merkt de Ecowas-autoriteit op dat bepaalde belangrijke belanghebbenden niet hebben deelgenomen aan die ANR, hetgeen erop wijst dat er onder nationale belanghebbenden geen consensus was over het voorgestelde tijdschema. Derhalve besloot de Ecowas-autoriteit op 9 januari 2022 om de sancties die reeds op 7 november 2021 tegen Mali en de overgangsautoriteiten waren ingesteld te handhaven en aanvullende economische en financiële sancties op te leggen. (5) Aangezien de situatie in Mali onverminderd ernstig blijft, moeten vijf personen worden opgenomen in de lijsten van natuurlijke en rechtspersonen, entiteiten en lichamen die onderworpen zijn aan de beperkende maatregelen in bijlage II bij Besluit (GBVB) 2017/1775. (6) Bijlage II bij Besluit (GBVB) 2017/1775 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage II bij Besluit (GBVB) 2017/1775 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 4 februari 2022. Voor de Raad De voorzitter J.-Y. LE DRIAN ( 1 ) Besluit (GBVB) 2017/1775 van de Raad van 28 september 2017 betreffende beperkende maatregelen in het licht van de situatie in Mali ( PB L 251 van 29.9.2017, blz. 23 ). ( 2 ) Besluit (GBVB) 2021/2208 van de Raad van 13 december 2021 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali ( PB L 446 van 14.12.2021, blz. 44 ). BIJLAGE Bijlage II bij Besluit (GBVB) 2017/1775 wordt als volgt gewijzigd: 1) De volgende vermeldingen worden toegevoegd aan de lijst met natuurlijke personen onder “A. Lijst van personen als bedoeld in artikel 1 bis, lid 1”: Naam Identificatiegegevens Motivering Datum van plaatsing op de lijst “1. DIAW, Malick Geboorteplaats: Ségou Geboortedatum: 2.12.1979 Nationaliteit: Malinees Paspoortnummer: B0722922, geldig tot en met 13.8.2018 Geslacht: man Functie: voorzitter van de nationale overgangsraad (wetgevend orgaan van de overgangsautoriteiten), kolonel Adres: Koulouba — Présidence de la République, 00223 BAMAKO Malick Diaw is een van de belangrijkste vertrouwelingen van kolonel Assimi Goïta. Als chef-staf van de derde militaire regio Kati was hij naast kolonel-majoor Ismaël Wagué, kolonel Assimi Goïta, kolonel Sadio Camara en kolonel Modibo Koné, een van de aanstichters en leiders van de staatsgreep van 18 augustus 2020. Malick Diaw is derhalve verantwoordelijk voor acties of beleidsmaatregelen die de vrede, veiligheid en stabiliteit van Mali bedreigen. Malick Diaw is ook een sleutelfiguur in de context van de transitie, als voorzitter van de nationale overgangsraad ( Conseil National de Transition , CNT) sinds december 2020. De CNT heeft geen noemenswaardige vooruitgang geboekt ten aanzien van de “missies” die zijn vastgelegd in het overgangshandvest van 1 oktober 2020 en die binnen 18 maanden voltooid hadden moeten worden, zoals blijkt uit het feit dat de CNT de ontwerpkieswet niet heeft gesteund. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Ecowas heeft in november 2021 individuele sancties ingesteld tegen de overgangsautoriteiten (waaronder Malick Diaw) vanwege de vertraging bij de organisatie van de verkiezingen en de voltooiing van de transitie. Malick Diaw belemmert en ondermijnt derhalve de succesvolle voltooiing van de politieke transitie van Mali. 4.2.2022 2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Adres: Koulouba — Présidence de la République, 00223 BAMAKO Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en Malick Diaw een van de belangrijkste verantwoordelijken van de staatsgreep van augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple , CNSP). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 is Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 droeg hij bij tot de belemmering van de werkzaamheden van het comité dat toezicht moest houden op het akkoord voor vrede en verzoening in Mali ( Comité de Suivi de l'Accord , CSA), en heeft hij derhalve ook de uitvoering van het akkoord, zoals bepaald in artikel 2 van het overgangshandvest, belemmerd. Ecowas heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en de voltooiing van de transitie. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en voor het belemmeren en ondermijnen van de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: Diplomatiek paspoort nr. DA0004473, afgegeven door Mali, Schengenvisum afgegeven Geslacht: man Functie: minister-president Adres: Koulouba — Présidence de la République, 00223 BAMAKO Als minister-president sinds juni 2021 leidt Choguel Maïga de overgangsregering van Mali die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, kondigde hij in juni 2021 de instelling van de “Assises nationales de la refondation” (ANR) aan, als een proces dat vooraf moet gaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga zelf aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsregering langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder minister-president Maïga) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. In zijn positie als minister-president is Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest voorziet, en belemmert en ondermijnt hij dus de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: Diplomatiek paspoort afgegeven door Mali Geslacht: man Functie: minister van Wederoprichting Adres: Koulouba — Présidence de la République, 00223 BAMAKO Ibrahim Ikassa Maïga is lid van het strategisch comité van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Als minister van Wederoprichting sinds 2021 was Ibrahim Ikassa Maïga belast met de planning van de door minister-president Choguel Maïga aangekondigde “Assises nationales de la Refondation” (ANR). In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden de ANR door de overgangsregering aangekondigd als een proces dat vooraf moet gaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 5. DIARRA, Adama Ben Ook bekend als “Ben Le Cerveau” Geboorteplaats: Kati, Mali Nationaliteit: Malinees Paspoortnummer: Diplomatiek paspoort afgegeven door Mali, Schengenvisum afgegeven Geslacht: man Functie: lid van de nationale overgangsraad (wetgevend orgaan van de overgangsautoriteiten) Adres: Koulouba — Présidence de la République, 00223 BAMAKO Adama Ben Diarra, ook bekend als Camarade Ben Le Cerveau is één van de jonge leiders van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Adama Ben Diarra is ook de leider van Yéréwolo, de belangrijkste organisatie die de overgangsautoriteiten steunt, en is lid van de nationale overgangsraad ( Conseil National de Transition , CNT) sinds 3 december 2021. De CNT heeft geen noemenswaardige vooruitgang geboekt ten aanzien van de “missies” die zijn vastgelegd in het overgangshandvest van 1 oktober 2020 en die binnen 18 maanden voltooid hadden moeten worden, zoals blijkt uit het feit dat de CNT de ontwerpkieswet niet heeft gesteund. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Adama Ben Diarra heeft actief gepleit voor en steun verleend aan de verlenging van de transitie tijdens politieke bijeenkomsten en op sociale media, waarbij hij stelde dat de verlenging met vijf jaar van de overgangsperiode waartoe de overgangsautoriteiten na de “Assises nationales de la Refondation” (ANR) hebben besloten, een oprechte wens van het Malinese volk was. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat vooraf moet gaan aan de hervormingen en als eerste vereiste voor de organisatie van de voor 27 februari 2022 geplande verkiezingen. 4.2.2022” Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsregering langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder Adama Ben Diarra) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. Adama Ben Diarra belemmert en ondermijnt derhalve de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 2) De volgende vermeldingen worden toegevoegd aan de lijst onder “B. Lijst van natuurlijke of rechtspersonen, entiteiten of lichamen, bedoeld in artikel 2 bis, lid 1”: Naam Identificatiegegevens Motivering Datum van plaatsing op de lijst “1. DIAW, Malick Geboorteplaats: Ségou Geboortedatum: 2.12.1979 Nationaliteit: Malinees Paspoortnummer: B0722922, geldig tot en met 13.8.2018 Geslacht: man Functie: voorzitter van de nationale overgangsraad (wetgevend orgaan van de overgangsautoriteiten), kolonel Adres: Koulouba — Présidence de la République, 00223 BAMAKO Malick Diaw is een van de belangrijkste vertrouwelingen van kolonel Assimi Goïta. Als chef-staf van de derde militaire regio Kati was hij naast kolonel-majoor Ismaël Wagué, kolonel Assimi Goïta, kolonel Sadio Camara en kolonel Modibo Koné, een van de aanstichters en leiders van de staatsgreep van 18 augustus 2020. Malick Diaw is derhalve verantwoordelijk voor acties of beleidsmaatregelen die de vrede, veiligheid en stabiliteit van Mali bedreigen. Malick Diaw is ook een sleutelfiguur in de context van de transitie, als voorzitter van de nationale overgangsraad ( Conseil National de Transition , CNT) sinds december 2020. De CNT heeft geen noemenswaardige vooruitgang geboekt ten aanzien van de “missies” die zijn vastgelegd in het overgangshandvest van 1 oktober 2020 en die binnen 18 maanden voltooid hadden moeten worden, zoals blijkt uit het feit dat de CNT de ontwerpkieswet niet heeft gesteund. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Ecowas heeft in november 2021 individuele sancties ingesteld tegen de overgangsautoriteiten (waaronder Malick Diaw) vanwege de vertraging bij de organisatie van de verkiezingen en de voltooiing van de transitie. Malick Diaw belemmert en ondermijnt derhalve de succesvolle voltooiing van de politieke transitie van Mali. 4.2.2022 2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Adres: Koulouba — Présidence de la République, 00223 BAMAKO Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en Malick Diaw een van de belangrijkste verantwoordelijken van de staatsgreep van augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple , CNSP). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 is Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 droeg hij bij tot de belemmering van de werkzaamheden van het comité dat toezicht moest houden op het akkoord voor vrede en verzoening in Mali ( Comité de Suivi de l'Accord , CSA), en heeft hij derhalve ook de uitvoering van het akkoord, zoals bepaald in artikel 2 van het overgangshandvest, belemmerd. Ecowas heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en de voltooiing van de transitie. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en voor het belemmeren en ondermijnen van de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: Diplomatiek paspoort nr. DA0004473, afgegeven door Mali, Schengenvisum afgegeven Geslacht: man Functie: minister-president Adres: Koulouba — Présidence de la République, 00223 BAMAKO Als minister-president sinds juni 2021 leidt Choguel Maïga de overgangsregering van Mali die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, kondigde hij in juni 2021 de instelling van de “Assises nationales de la refondation” (ANR) aan, als een proces dat vooraf moet gaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga zelf aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsregering langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder minister-president Maïga) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. In zijn positie als minister-president is Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest voorziet, en belemmert en ondermijnt hij dus de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: Diplomatiek paspoort afgegeven door Mali Geslacht: man Functie: minister van Wederoprichting Adres: Koulouba — Présidence de la République, 00223 BAMAKO Ibrahim Ikassa Maïga is lid van het strategisch comité van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Als minister van Wederoprichting sinds 2021 was Ibrahim Ikassa Maïga belast met de planning van de door minister-president Choguel Maïga aangekondigde “Assises nationales de la Refondation” (ANR). In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden de ANR door de overgangsregering aangekondigd als een proces dat vooraf moet gaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 5. DIARRA, Adama Ben Ook bekend als “Ben Le Cerveau” Geboorteplaats: Kati, Mali Nationaliteit: Malinees Paspoortnummer: Diplomatiek paspoort afgegeven door Mali, Schengenvisum afgegeven Geslacht: man Functie: lid van de nationale overgangsraad (wetgevend orgaan van de overgangsautoriteiten) Adres: Koulouba — Présidence de la République, 00223 BAMAKO Adama Ben Diarra, ook bekend als Camarade Ben Le Cerveau is één van de jonge leiders van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Adama Ben Diarra is ook de leider van Yéréwolo, de belangrijkste organisatie die de overgangsautoriteiten steunt, en is lid van de nationale overgangsraad ( Conseil National de Transition , CNT) sinds 3 december 2021. De CNT heeft geen noemenswaardige vooruitgang geboekt ten aanzien van de “missies” die zijn vastgelegd in het overgangshandvest van 1 oktober 2020 en die binnen 18 maanden voltooid hadden moeten worden, zoals blijkt uit het feit dat de CNT de ontwerpkieswet niet heeft gesteund. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Adama Ben Diarra heeft actief gepleit voor en steun verleend aan de verlenging van de transitie tijdens politieke bijeenkomsten en op sociale media, waarbij hij stelde dat de verlenging met vijf jaar van de overgangsperiode waartoe de overgangsautoriteiten na de “Assises nationales de la Refondation” (ANR) hebben besloten, een oprechte wens van het Malinese volk was. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat vooraf moet gaan aan de hervormingen en als eerste vereiste voor de organisatie van de voor 27 februari 2022 geplande verkiezingen. 4.2.2022” Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsregering langer dan vijf jaar aan de macht kon blijven. Ecowas heeft in november 2021 individuele sancties ingesteld tegen de overgangsautoriteiten (waaronder Adama Ben Diarra) vanwege de vertraging bij de organisatie van de verkiezingen en de voltooiing van de transitie. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de transitie te rechtvaardigen en zonder democratische verkiezingen zelf aan de macht te blijven. Adama Ben Diarra belemmert en ondermijnt derhalve de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen.",
  "source": "EUR LEX"
}