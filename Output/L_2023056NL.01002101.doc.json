{
  "url": "http://www.w3.org/1999/xhtml\"><!--",
  "content": "L_2023056NL.01002101.xml 23.2.2023 NL Publicatieblad van de Europese Unie L 56/21 BESLUIT (EU) 2023/404 VAN DE RAAD van 20 februari 2023 betreffende het namens de Europese Unie in te nemen standpunt in de Associatieraad die is opgericht krachtens de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, wat betreft de wijziging van bijlage XLIV bij die overeenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 83, lid 2, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) (“de overeenkomst”) is op 1 september 2017 in werking getreden. (2) In de preambule van de overeenkomst erkennen de partijen hun wens te streven naar vorderingen in de hervormingen en het toenaderingsproces van Oekraïne om zo bij te dragen tot geleidelijke economische integratie en verdieping van de politieke associatie, alsook tot de verwezenlijking van economische integratie door een uitgebreide aanpassing van de regelgeving. (3) In artikel 1, lid 2, punt d), van de overeenkomst wordt verwezen naar de doelstelling om de inspanningen van Oekraïne te ondersteunen om de overgang naar een goed functionerende markteconomie te voltooien, onder meer door de wetgeving geleidelijk af te stemmen op de Uniewetgeving. (4) Op grond van artikel 459, lid 1, van de overeenkomst voeren de partijen de steun uit volgens de beginselen van goed financieel beheer en werken zij samen om de financiële belangen van de Europese Unie en van Oekraïne te beschermen, zoals beschreven in bijlage XLIII bij de overeenkomst. De partijen nemen doeltreffende maatregelen om fraude, corruptie en andere illegale activiteiten te voorkomen en te bestrijden, onder andere door middel van wederzijdse administratieve en juridische bijstand op de terreinen waarop de overeenkomst van toepassing is. (5) Op grond van artikel 459, lid 2, stemt Oekraïne zijn wetgeving ook geleidelijk af op de bepalingen van bijlage XLIV bij de overeenkomst. (6) Artikel 474 van de overeenkomst bevat een algemene verbintenis van Oekraïne om zijn wetgeving geleidelijk af te stemmen op de EU-wetgeving, op basis van de verbintenissen die onder meer in titel VI van de overeenkomst worden genoemd. De in titel VI van de overeenkomst genoemde verbintenissen betreffende het geleidelijk afstemmen van de Oekraïense wetgeving op de EU-wetgeving omvatten de bescherming van de financiële belangen van de EU en van Oekraïne in de context van financiële bijstand die wordt verleend via de desbetreffende financieringsmechanismen en -instrumenten van de EU om de doelstellingen van de overeenkomst te verwezenlijken, rekening houdend met de behoeften van Oekraïne, de capaciteit per sector en de vooruitgang bij de hervormingen. (7) Op grond van artikel 463, leden 1 en 3, van de overeenkomst heeft de Associatieraad de bevoegdheid besluiten te nemen met het oog op de verwezenlijking van de doelstellingen van de overeenkomst. Met name kan de Associatieraad de bijlagen bij de overeenkomst actualiseren of wijzigen, rekening houdend met de ontwikkeling van de EU-wetgeving en toepasselijke normen die worden vastgesteld in internationale instrumenten die de partijen relevant achten. (8) Sinds de afronding van de onderhandelingen over de overeenkomst werd de EU-wetgeving betreffende de bescherming van de financiële belangen van de Europese Unie, waarvan bepalingen in bijlage XLIV bij de overeenkomst zijn opgenomen, vervangen door Richtlijn (EU) 2017/1371 van het Europees Parlement en de Raad ( 2 ) en bijgevolg zijn ook de verplichtingen van Oekraïne in het kader van de uitvoering van de overeenkomst gewijzigd. Die wijzigingen van de EU-wetgeving moeten tot uiting komen in bijlage XLIV bij de overeenkomst, die bijgevolg dient te worden gewijzigd. (9) De Associatieraad moet derhalve bijlage XLIV bij de overeenkomst wijzigen en de uitvoeringstermijn van de in die bijlage genoemde bepalingen aanpassen om rekening te houden met de nieuwe wijzigingen in de EU-wetgeving. (10) Het is passend het standpunt te bepalen dat namens de Unie moet worden ingenomen in de Associatieraad, wat betreft de wijziging van bijlage XLIV bij de overeenkomst, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie moet worden ingenomen in de Associatieraad die is opgericht bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, wat betreft de wijziging van bijlage XLIV bij die overeenkomst, is gebaseerd op het aan dit besluit gehechte ontwerp-besluit van de Associatieraad. Artikel 2 Dit besluit treedt in werking op de datum van de vaststelling ervan. Gedaan te Brussel, 20 februari 2023. Voor de Raad De voorzitter J. BORRELL FONTELLES ( 1 ) PB L 161 van 29.5.2014, blz. 3 . ( 2 ) Richtlijn (EU) 2017/1371 van het Europees Parlement en de Raad van 5 juli 2017 betreffende de strafrechtelijke bestrijding van fraude die de financiële belangen van de Unie schaadt ( PB L 198 van 28.7.2017, blz. 29 ). ONTWERP BESLUIT Nr. …/2023 VAN DE ASSOCIATIERAAD EU-OEKRAÏNE van … wat betreft de wijziging van bijlage XLIV bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds DE ASSOCIATIERAAD EU-OEKRAÏNE, Gezien de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, en met name artikel 463, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) (“de overeenkomst”) op 1 september 2017 in werking getreden. (2) In de preambule van de overeenkomst erkennen de partijen hun wens te streven naar vorderingen in de hervormingen en het toenaderingsproces van Oekraïne om zo bij te dragen tot geleidelijke economische integratie en verdieping van de politieke associatie, alsook tot de verwezenlijking van economische integratie door een uitgebreide aanpassing van de regelgeving. (3) In artikel 1, lid 2, punt d), van de overeenkomst wordt verwezen naar de doelstelling om de inspanningen van Oekraïne te ondersteunen om de overgang naar een goed functionerende markteconomie te voltooien, onder meer door de wetgeving geleidelijk af te stemmen op de Uniewetgeving. (4) Op grond van artikel 459, lid 1, van de overeenkomst voeren de partijen de steun uit volgens de beginselen van goed financieel beheer en werken zij samen om de financiële belangen van de Europese Unie en van Oekraïne te beschermen, zoals beschreven in bijlage XLIII bij de overeenkomst. De partijen nemen doeltreffende maatregelen om fraude, corruptie en andere illegale activiteiten te voorkomen en te bestrijden, onder andere door middel van wederzijdse administratieve en juridische bijstand op de terreinen waarop de overeenkomst van toepassing is. (5) Op grond van artikel 459, lid 2, van de overeenkomst stemt Oekraïne zijn wetgeving ook geleidelijk af op de bepalingen van bijlage XLIV bij de overeenkomst. (6) Artikel 474 van de overeenkomst bevat een algemene verbintenis van Oekraïne om zijn wetgeving geleidelijk in af te stemmen op de EU-wetgeving, op basis van de verbintenissen die onder meer in titel VI van de overeenkomst worden genoemd. De in titel VI van de overeenkomst genoemde verbintenissen betreffende het geleidelijk afstemmen van de Oekraïense wetgeving op de EU-wetgeving omvatten de bescherming van de financiële belangen van de EU en van Oekraïne in de context van financiële bijstand die wordt verleend via de desbetreffende financieringsmechanismen en -instrumenten van de EU om de doelstellingen van deze overeenkomst te verwezenlijken, rekening houdend met de behoeften van Oekraïne, de capaciteit per sector en de vooruitgang bij de hervormingen. (7) Op grond van artikel 463, leden 1 en 3, van de overeenkomst heeft de Associatieraad de bevoegdheid besluiten te nemen met het oog op de verwezenlijking van de doelstellingen van de overeenkomst. Met name kan de Associatieraad de bijlagen bij de overeenkomst actualiseren of wijzigen, rekening houdend met de ontwikkeling van de EU-wetgeving en toepasselijke normen die worden vastgesteld in internationale instrumenten die de partijen relevant achten. (8) Sinds de afronding van de onderhandelingen over de overeenkomst werd het EU-acquis betreffende de bescherming van de financiële belangen van de Europese Unie, waarvan bepalingen in bijlage XLIV zijn opgenomen, vervangen door Richtlijn (EU) 2017/1371 van het Europees Parlement en de Raad ( 2 ) en bijgevolg zijn ook de verplichtingen van Oekraïne in het kader van de uitvoering van de overeenkomst gewijzigd. Die wijzigingen van de EU-wetgeving moeten tot uiting komen in bijlage XLIV bij de overeenkomst, die bijgevolg dient te worden gewijzigd. (9) De Associatieraad moet derhalve bijlage XLIV bij de overeenkomst wijzigen en de uitvoeringstermijn van de in die bijlage genoemde bepalingen aanpassen om rekening te houden met de nieuwe wijzigingen in de EU-wetgeving, HEEFT HET VOLGENDE BESLUIT VASTGESTELD: Artikel 1 Bijlage XLIV bij de overeenkomst wordt vervangen door de bijlage bij dit besluit. Artikel 2 Dit besluit treedt in werking op de datum van de vaststelling ervan. Gedaan te …, Voor de Associatieraad De voorzitter ( 1 ) PB L 161 van 29.5.2014, blz. 3 . ( 2 ) Richtlijn (EU) 2017/1371 van het Europees Parlement en de Raad van 5 juli 2017 betreffende de strafrechtelijke bestrijding van fraude die de financiële belangen van de Unie schaadt ( PB L 198 van 28.7.2017, blz. 29 ). BIJLAGE “BIJLAGE XLIV BIJ TITEL VI FINANCIËLE SAMENWERKING, MET BEPALINGEN INZAKE FRAUDEBESTRIJDING Oekraïne verbindt zich ertoe zijn wetgeving geleidelijk at te stemmen op de volgende EU-wetgeving binnen het aangegeven tijdschema: Richtlijn (EU) 2017/1371 van het Europees Parlement en de Raad van 5 juli 2017 betreffende de strafrechtelijke bestrijding van fraude die de financiële belangen van de Unie schaadt ( 1 ) : — artikel 3 — Fraude waardoor de financiële belangen van de Unie worden geschaad; — artikel 4 — Andere strafbare feiten waardoor de financiële belangen van de Unie worden geschaad; — artikel 6 — Aansprakelijkheid van rechtspersonen; — artikel 7 — Sancties met betrekking tot natuurlijke personen; — artikel 9 — Sancties met betrekking tot rechtspersonen; — artikel 12 — Verjaringstermijnen voor strafbare feiten waardoor de financiële belangen van de Unie worden geschaad. Tijdschema: de bepalingen moeten uiterlijk op 31 december 2023 zijn omgezet. ” ( 1 ) PB L 198 van 28.7.2017, blz. 29 .",
  "source": "EUR LEX"
}