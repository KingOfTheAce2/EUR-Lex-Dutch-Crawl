{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0301:NL:HTML\">",
  "content": "EUR-Lex - 31985D0301 - NL Avis juridique important | 31985D0301 85/301/EEG: Beschikking van de Commissie van 23 mei 1985 met betrekking tot de uitvoering van de hervorming van de landbouwstructuur in België overeenkomstig de Richtlijnen 72/160/EEG en 72/161/EEG van de Raad (Slechts de teksten in de Franse en de Nederlandse taal zijn authentiek) Publicatieblad Nr. L 154 van 13/06/1985 blz. 0052 - 0052 ***** BESCHIKKING  VAN DE COMMISSIE van 23 mei 1985 met betrekking tot de uitvoering van de hervorming van de landbouwstructuur in België overeenkomstig de Richtlijnen 72/160/EEG en 72/161/EEG van de Raad (Slechts de teksten in de Nederlandse en de Franse taal zijn authentiek) (85/301/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur (1), laatstelijk gewijzigd bij Verordening (EEG) nr. 797/85 (2), en met name op artikel 9, lid 3, Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn (3), laatstelijk gewijzigd bij Verordening (EEG) nr. 797/85, en met name op artikel 11, lid 3, Overwegende dat de Belgische Regering overeenkomstig artikel 8, lid 4, van Richtlijn 72/160/EEG en artikel 9, lid 4, van Richtlijn 72/161/EEG, mededeling heeft gedaan van de volgende wettelijke bestuursrechtelijke bepalingen: - Koninklijk Besluit van 19 september 1984 tot wijziging van het Koninklijk Besluit van 21 oktober 1980 houdende sommige maatregelen ter uitvoering van de Wet van 3 mei 1971 tot bevordering van de sanering van de landbouw en van de tuinbouw; - Decreet van het Ministerie van de Franse Gemeenschap van 10 juli 1984 over de scholing van personen die in de landbouw werkzaam zijn; - Besluit van de Executieve van de Franse Gemeenschap inzake de scholing van personen die in de landbouw werkzaam zijn; Overwegende dat de Commissie overeenkomstig artikel 9, lid 3, van Richtlijn 72/160/EEG en artikel 11, lid 3, van Richtlijn 72/161/EEG moet beslissen of, rekening houdend met de voornoemde wettelijke en bestuursrechtelijke bepalingen, de in België geldende bepalingen ter uitvoering van de voornoemde richtlijnen nog steeds aan de voorwaarden voor financiële deelneming door de Gemeenschap voldoen; Overwegende dat de voornoemde bepalingen aan het doel en de voorwaarden van Richtlijn 72/160/EEG en van titel II van Richtlijn 72/161/EEG beantwoorden; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in België geldende bepalingen ter uitvoering van Richtlijn 72/160/EEG en van titel II van Richtlijn 72/161/EEG voldoen, de in de considerans vermelde wettelijke en bestuursrechtelijke bepalingen mede in aanmerking genomen, nog steeds aan de voorwaarden voor financiële deelneming door de Gemeenschap in de in artikel 6 van Richtlijn 72/160/EEG en in artikel 8 van Richtlijn 72/161/EEG bedoelde gemeenschappelijke acties. Artikel 2 Deze beschikking is gericht tot het Koninkrijk België. Gedaan te Brussel, 23 mei 1985. Voor de Commissie Frans ANDRIESSEN Vice-Voorzitter (1) PB nr. L 96 van 23. 4. 1972, blz. 9. (2) PB nr. L 93 van 30. 3. 1985, blz. 1. (3) PB nr. L 96 van 23. 4. 1972, blz. 15.",
  "source": "EUR LEX"
}