{
  "url": "http://www.w3.org/1999/xhtml\">",
  "content": "L_202401776NL.000101.fmx.xml Publicatieblad van de Europese Unie NL L-serie 2024/1776 24.6.2024 UITVOERINGSVERORDENING (EU) 2024/1776 VAN DE RAAD van 24 juni 2024 tot uitvoering van Verordening (EU) 2024/1428 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2024/1428 van de Raad van 17 mei 2024 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( 1 ) , en met name artikel 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 juli 2014 heeft de Raad Verordening (EU) nr. 833/2014 ( 2 ) vastgesteld. (2) Op 17 mei 2024 heeft de Raad Verordening (EU) 2024/1428 vastgesteld, waarbij Verordening (EU) nr. 833/2014 werd gewijzigd en er verdere beperkende maatregelen werden ingevoerd om de uitzendingen van bepaalde mediakanalen, vermeld in de bijlage bij Verordening (EU) 2024/1428, in de Unie of gericht op de Unie te schorsen. Op grond van artikel 1 van die Verordening is de toepasselijkheid van die maatregelen ten aanzien van een of meer van die mediakanalen afhankelijk van de vaststelling van uitvoeringshandelingen door de Raad. (3) Na de respectieve gevallen te hebben onderzocht, is de Raad tot de conclusie gekomen dat de in artikel 2 septies van Verordening (EU) nr. 833/2014 bedoelde maatregelen met ingang van 25 juni 2024 van toepassing moeten zijn ten aanzien van alle in de bijlage bij Verordening (EU) 2024/1428 vermelde entiteiten, HEEFT DE VOLGENDE VERORDENING VASTGESTELD: Artikel 1 De beperkende maatregelen bedoeld in artikel 2 septies van Verordening (EU) nr. 833/2014 zijn met ingang van 25 juni 2024 van toepassing ten aanzien van alle in de bijlage bij Verordening (EU) 2024/1428 vermelde entiteiten. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 24 juni 2024. Voor de Raad De voorzitter J. BORRELL FONTELLES ( 1 ) PB L, 2024/1428, 17.5.2024, ELI: http://data.europa.eu/eli/reg/2024/1428/oj . ( 2 ) Verordening (EU) nr. 833/2014 van de Raad van 31 juli 2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( PB L 229 van 31.7.2014, blz. 1 ). ELI: http://data.europa.eu/eli/reg_impl/2024/1776/oj ISSN 1977-0758 (electronic edition)",
  "source": "EUR LEX"
}