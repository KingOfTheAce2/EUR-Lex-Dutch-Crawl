{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983Y0115:NL:HTML\">",
  "content": "EUR-Lex - 31983Y0115 - NL Avis juridique important | 31983Y0115 Besluit nr. 115 van 15 december 1982 betreffende de verschaffing van prothesen, hulpmiddelen van grotere omvang en andere belangrijke verstrekkingen als bedoeld in artikel 24, lid 2, van Verordening (EEG) nr. 1408/71 Publicatieblad Nr. C 193 van 20/07/1983 blz. 0007 - 0007 Bijzondere uitgave in het Spaans: Hoofdstuk 05 Deel 3 blz. 0049 Bijzondere uitgave in het Portugees: Hoofdstuk 05 Deel 3 blz. 0049 ++++ BESLUIT Nr . 115 van 15 december 1982 betreffende de verschaffing van prothesen , hulpmiddelen van grotere omvang en andere belangrijke verstrekkingen als bedoeld in artikel 24 , lid 2 , van Verordening  ( EEG ) nr . 1408/71 DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op alinea a ) van artikel 81 van Verordening  ( EEG ) nr . 1408/71 van de Raad van 14 juni 1971 betreffende de toepassing van de sociale-zekerheidsregelingen op werknemers en zelfstandigen , alsmede op hun gezinsleden , die zich binnen de Gemeenschap verplaatsen , op grond waarvan zij belast is met het behandelen van alle vraagstukken van administratieve of interpretatieve aard , voortvloeiende uit de bepalingen van Verordening ( EEG ) nr . 1408/71 en latere verordeningen , Gelet op artikel 24 , lid 2 , van Verordening ( EEG ) nr . 1408/71 , Handelend overeenkomstig artikel 80 , lid 3 , van Verordening ( EEG ) nr . 1408/71 , BESLUIT : 1 . De in artikel 24 , lid 2 , van Verordening ( EEG ) nr . 1408/71 bedoelde prothesen , hulpmiddelen van grotere omvang en andere belangrijke verstrekkingen zijn de volgende verstrekkingen , voor zover hierin voor het betrokken geval is voorzien in de door het orgaan van de woon - of verblijfplaats toegepaste wetgeving : a ) prothesen en orthopedische of steungevende apparaten met inbegrip van orthopedische korsetten van verstevigd materiaal , alsmede alle hulpstukken , onderdelen en benodigdheden ; b ) orthopedisch schoeisel en corrigerend schoeisel  ( niet orthopedisch ) ; c ) kaak - en gelaatsprothesen , pruiken ; d ) kunstogen , contactlenzen , vergrotingsbrillen en telescoopbrillen ; e ) gehoorapparaten , in het bijzonder akoestische en fonetische apparaten ; f ) tandprothesen ( vaste en losse ) en mondholteobturatieprothesen ; g ) invalidewagens ( met handbediening of motoraandrijving ) , rolstoelen en andere mechanische verplaatsingsmiddelen , geleidehonden voor blinden ; h ) vernieuwing van de in de voorgaande leden genoemde kunst - en hulpmiddelen ; i ) kuren ; j ) verzorging en medische behandeling : - in een herstellingsoord , een sanatorium , een instelling of internaat voor gehandicapten  ( blinden , doofstommen , geestelijk gehandicapten , enz . ) of een openluchtsanatorium , - in een preventorium , wanneer de duur van het verblijf naar het oordeel van de behandelende geneesheer of , indien de wetgeving van het land waarin de betrokkene zich bevindt , zulks in soortgelijke gevallen eist , naar het oordeel van de controlerende geneesheer ( raadgevend geneesheer ) van het orgaan van de woon - of verblijfplaats , meer dan 20 dagen zal bedragen , of wanneer het verblijf , in afwijking van het vooraf door bovenbedoelde arts gegeven oordeel , langer dan 20 dagen duurt ; k ) maatregelen van functionele revalidatie of herscholing ; l ) iedere bijdrage tot dekking van een gedeelte van de kosten , voortvloeiende uit de in de alinea's a ) tot en met k ) vermelde verstrekkingen . 2 . Dit besluit , dat Besluit nr . 93 van 24 januari 1974 vervangt , wordt bekend gemaakt in het Publikatieblad van de Europese Gemeenschappen . Het is van toepassing met ingang van 1 januari 1983 . De Voorzitter van de Administratieve Commissie A . TRIER",
  "source": "EUR LEX"
}