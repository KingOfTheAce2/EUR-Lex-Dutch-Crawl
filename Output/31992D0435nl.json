{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0435:NL:HTML\">",
  "content": "EUR-Lex - 31992D0435 - NL Avis juridique important | 31992D0435 92/435/EEG: Besluit van de Commissie van 29 juli 1992 betreffende de toekenning van de eerste, in Besluit 91/315/EEG van de Raad voorziene Gemeenschapsbijdrage aan de autonome gebieden de Azoren en Madeira, ter compensatie van de extra kosten verbonden aan de aardolievoorziening van deze eilandengroepen in het jaar 1991 (Slechts de tekst in de Portugese taal is authentiek) Publicatieblad Nr. L 239 van 22/08/1992 blz. 0013 - 0013 BESLUIT VAN DE COMMISSIE  van 29 juli 1992  betreffende de toekenning van de eerste, in Besluit 91/315/EEG van de Raad voorziene Gemeenschapsbijdrage aan de autonome gebieden de Azoren en Madeira, ter compensatie van de extra kosten verbonden aan  de aardolievoorziening van deze eilandengroepen in het jaar 1991  (Slechts de tekst in de Portugese taal is authentiek)  (92/435/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Besluit 91/315/EEG van de Raad van 26 juni 1991 tot instelling van een programma van speciaal op het afgelegen en insulaire karakter van Madeira en de Azoren afgestemde maatregelen (Poseima) (1), Overwegende dat punt 10.1 van de bijlage bij Besluit 91/315/EEG voorziet in de totstandbrenging van een specifieke communautaire steunmaatregel ter compensatie van de extra kosten die verbonden zijn aan de aardolievoorziening van de Azoren en van  Madeira; Overwegende dat de Portugese autoriteiten de Commissie de gegevens met betrekking tot de extra kosten van het vervoer van aardolieprodukten naar de eilandengroepen de Azoren en Madeira voor het referentiejaar 1989 hebben medegedeeld; Overwegende dat overeenkomstig artikel 2 van Besluit 91/315/EEG de bepalingen van de Gemeenschapsbegroting voor 1992 uit hoofde van de krachtens dat besluit voorziene specifieke steunmaatregel op energiegebied de toekenning toestaan aan deze gebieden  van een eerste Gemeenschapsbijdrage voor het jaar 1991; Overwegende dat het noodzakelijk is een termijn vast te stellen voor de indiening bij de Commissie door de Portugese autoriteiten van het verslag als bedoeld in punt 10.5 van de bijlage bij voornoemd besluit; BESLUIT: Artikel 1 Het bedrag van de eerste Gemeenschapsbijdrage die bij Besluit 91/315/EEG ten behoeve van de autonome gebieden de Azoren en Madeira voorzien is ter dekking van de extra kosten van het vervoer van aardolieprodukten naar deze eilandengroepen in  het jaar 1991, wordt als volgt vastgesteld: 1. voor het autonome gebied de Azoren: 3 052 273 ecu; 2. voor het autonome gebied Madeira: 1 947 727 ecu. Artikel 2 De Gemeenschapsbijdrage wordt toegekend onder de in punt 10.5 van de bijlage bij Besluit 91/315/EEG gestelde voorwaarden. De termijn voor indiening door de Portugese autoriteiten van het in punt 10.5 van voornoemde bijlage voorgeschreven verslag, wordt gesteld op één jaar te rekenen vanaf de datum van publikatie van het onderhavige besluit. Artikel 3 Het onderhavige besluit is gericht tot de Regeringen van Portugal en van de autonome gebieden de Azoren en Madeira. Gedaan te Brussel, 29 juli 1992. Voor de Commissie António CARDOSO E CUNHA Lid van de Commissie (1) PB nr. L 171 van 29. 6. 1991, blz. 10.",
  "source": "EUR LEX"
}