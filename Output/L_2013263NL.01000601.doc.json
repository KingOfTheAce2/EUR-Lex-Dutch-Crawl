{
  "url": "http://www.w3.org/1999/xhtml\">",
  "content": "L_2013263NL.01000601.xml 5.10.2013 NL Publicatieblad van de Europese Unie L 263/6 UITVOERINGSVERORDENING (EU) Nr. 954/2013 VAN DE COMMISSIE van 4 oktober 2013 tot rectificatie van de Tsjechische en de Poolse taalversie van Verordening (EG) nr. 828/2009 tot vaststelling, voor de verkoopseizoenen 2009/2010 tot en met 2014/2015, van de uitvoeringsbepalingen voor de invoer en de raffinage van suikerproducten van tariefpost 1701  in het kader van preferentiële overeenkomsten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 156 juncto artikel 4, Gezien Verordening (EG) nr. 1528/2007 van de Raad van 20 december 2007 tot toepassing van de regelingen voor goederen van oorsprong uit bepaalde staten behorende tot de groep van staten in Afrika, het Caribisch gebied en de Stille Oceaan (ACS), die zijn opgenomen in overeenkomsten tot instelling van, of leidende tot instelling van, een economische partnerschapsovereenkomst ( 2 ) , en met name artikel 9, lid 5, Gezien Verordening (EU) nr. 978/2012 van het Europees Parlement en de Raad van 25 oktober 2012 houdende toepassing van een schema van algemene tariefpreferenties en tot intrekking van Verordening (EG) nr. 732/2008 van de Raad ( 3 ) , en met name artikel 18, lid 3, Overwegende hetgeen volgt: (1) Er is een fout geslopen in de Tsjechische en de Poolse taalversie van Verordening (EG) nr. 828/2009 van de Commissie ( 4 ) , meer bepaald in artikel 11, lid 1. (2) Er is nog een fout geslopen in de Poolse taalversie van die verordening, meer bepaald in bijlage I, deel II. (3) Deze fouten moeten worden gerectificeerd met ingang van de datum van inwerkingtreding van Verordening (EG) nr. 828/2009. De verplichting die ingevolge artikel 11, lid 1, van de Tsjechische en de Poolse taalversie van die verordening geldt voor elke titularis van een invoercertificaat voor suiker moet met terugwerkende kracht worden ingetrokken, omdat de verplichting beperkt dient te blijven tot de oorspronkelijke titularis daarvan. (4) Verordening (EG) nr. 828/2009 moet derhalve dienovereenkomstig worden gerectificeerd. (5) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Betreft alleen de Tsjechische en de Poolse taalversie. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 14 september 2009. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 2013. Voor de Commissie De voorzitter José Manuel BARROSO ( 1 ) PB L 299 van 16.11.2007, blz. 1 . ( 2 ) PB L 348 van 31.12.2007, blz. 1 . ( 3 ) PB L 303 van 31.10.2012, blz. 1 . ( 4 ) Verordening (EG) nr. 828/2009 van de Commissie van 10 september 2009 tot vaststelling, voor de verkoopseizoenen 2009/2010 tot en met 2014/2015, van de uitvoeringsbepalingen voor de invoer en de raffinage van suikerproducten van tariefpost 1701  in het kader van preferentiële overeenkomsten ( PB L 240 van 11.9.2009, blz. 14 ).",
  "source": "EUR LEX"
}