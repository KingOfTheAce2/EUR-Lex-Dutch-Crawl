{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0568:NL:HTML\">",
  "content": "EUR-Lex - 31985D0568 - NL Avis juridique important | 31985D0568 85/568/EEG: Besluit van de Raad van 20 december 1985 tot wijziging van Besluit 83/516/EEG betreffende de taken van het Europees Sociaal Fonds in verband met de toetreding van Spanje en Portugal Publicatieblad Nr. L 370 van 31/12/1985 blz. 0040 - 0040 Bijzondere uitgave in het Fins: Hoofdstuk 5 Deel 4 blz. 0072 Bijzondere uitgave in het Spaans: Hoofdstuk 05 Deel 5 blz. 0024 Bijzondere uitgave in het Zweeds: Hoofdstuk 5 Deel 4 blz. 0072 Bijzondere uitgave in het Portugees: Hoofdstuk 05 Deel 5 blz. 0024 ***** BESLUIT  VAN DE RAAD van 20 december 1985 tot wijziging van Besluit 83/516/EEG betreffende de taken van het Europees Sociaal Fonds in verband met de toetreding van Spanje en Portugal (85/568/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 126, Gezien het ontwerp-besluit ingediend door de Commissie, Gezien het advies van het Europese Parlement, Gezien het advies van het Economisch en Sociaal Comité, Overwegende dat in artikel 7, lid 3, van Besluit 83/516/EEG (1) wordt bepaald dat 40 % van alle kredieten die beschikbaar zijn voor de in artikel 3, lid 1, van dat besluit bedoelde acties, bestemd zijn voor acties die zijn gericht op bevordering van de werkgelegenheid in Groenland, Griekenland, de Franse overzeese departementen, Ierland, de Mezzogiorno en Noord-Ierland; dat de vermelding van Groenland moet vervallen wegens de uittreding van Groenland uit de Gemeenschap; Overwegende dat de communautaire voorschriften dienen te worden aangepast in verband met de toetreding van Spanje en Portugal, met name overeenkomstig de verklaring van de Europese Economische Gemeenschap betreffende de bijstand voor Spanje en Portugal uit het Europees Sociaal Fonds, die is gehecht aan de Slotakte van het Toetredingsverdrag; Overwegende dat, voor wat artikel 7, lid 3, van Besluit 83/516/EEG betreft, de Spaanse en de Portugese gebieden dienen te worden aangewezen die in economisch en sociaal opzicht bijzonder achtergebleven zijn en waar de acties ten behoeve van de werkgelegenheid in aanmerking komen voor een toewijzing uit de kredieten die beschikbaar zijn voor de in artikel 3, lid 1, van dat Besluit bedoelde acties; Overwegende dat het percentage van deze toewijzing dient te worden verhoogd om een nieuw financieel evenwicht tot stand te brengen tussen de acties ten behoeve van de werkgelegenheid enerzijds in bijzonder achtergebleven gebieden en anderzijds in andere gebieden waar een hoge en langdurige werkloosheid heerst en/of een industriële en sectoriële herstrucurering plaatsvindt, BESLUIT: Artikel 1 Artikel 7, lid 3, van Besluit 83/516/EEG wordt vervangen door: »3. Van 1 januari 1986 tot en met 31 december 1988 is 44,5 % van alle kredieten die beschikbaar zijn voor de in artikel 3, lid 1, bedoelde acties, bestemd voor acties die voor bijstand in aanmerking komen, beantwoorden aan de richtsnoeren voor het beheer van het Fonds en zijn gericht op bevordering van de werkgelegenheid in Griekenland, de autonome gebieden Andalucía, Canarias, Castilla-Leon, Castilla-La Mancha, Extremadura, Galicia, Murcia, de ciudades Ceuta en Melilla, de Franse overzeese departementen, Ierland, de Mezzogiorno, Portugal en Noord-Ierland. De resterende kredieten worden geconcentreerd op acties ten behoeve van de werkgelegenheid in andere gebieden waar een hoge en langdurige werkloosheid heerst en/of een industriële en sectoriële herstructurering plaatsvindt.\". Artikel 2 Dit besluit wordt van kracht op 1 januari 1986, onder voorbehoud van de inwerkingtreding van het Verdrag betreffende de toetreding van Spanje en Portugal. Gedaan te Brussel, 20 december 1985. Voor de Raad De Voorzitter R. KRIEPS (1) PB nr. L 289 van 22. 10. 1983, blz. 38.",
  "source": "EUR LEX"
}