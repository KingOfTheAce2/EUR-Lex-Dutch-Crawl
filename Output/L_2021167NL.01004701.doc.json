{
  "url": "http://www.w3.org/1999/xhtml\">",
  "content": "L_2021167NL.01004701.xml 12.5.2021 NL Publicatieblad van de Europese Unie L 167/47 UITVOERINGSBESLUIT (EU) 2021/781 VAN DE COMMISSIE van 10 mei 2021 betreffende de publicatie van een lijst met vermelding van bepaalde CO 2 -emissiewaarden per fabrikant en van gemiddelde specifieke CO 2 -emissies van alle in de Unie geregistreerde nieuwe zware bedrijfsvoertuigen krachtens Verordening (EU) 2019/1242 van het Europees Parlement voor de rapportageperiode van het jaar 2019 (Kennisgeving geschied onder nummer C(2021) 3109) (Slechts de teksten in de Duitse, de Engelse, de Franse, de Italiaanse, de Nederlandse en de Zweedse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1242 van het Europees Parlement en de Raad van 20 juni 2019 tot vaststelling van CO 2 -emissienormen voor nieuwe zware bedrijfsvoertuigen en tot wijziging van Verordeningen (EG) nr. 595/2009 en (EU) 2018/956 van het Europees Parlement en de Raad en Richtlijn 96/53/EG van de Raad ( 1 ) , en met name artikel 11, lid 1, eerste alinea, punten a), b), d) en f), en tweede alinea. Overwegende hetgeen volgt: (1) De gemiddelde specifieke CO 2 -emissies van een fabrikant moeten worden bepaald op basis van de door de lidstaten en fabrikanten overeenkomstig Verordening (EU) 2018/956 van het Europees Parlement en de Raad ( 2 ) voor voertuigen van die fabrikant gerapporteerde gegevens. (2) De gemiddelde specifieke CO 2 -emissies van alle in de Unie geregistreerde nieuwe zware bedrijfsvoertuigen, moeten worden gebaseerd op de gegevens die zijn gerapporteerd voor voertuigen van alle fabrikanten. (3) Bij de bepaling van de factor voor emissievrije en emissiearme voertuigen voor elke fabrikant moet rekening worden gehouden met de als zodanig gerapporteerde emissievrije en emissiearme zware bedrijfsvoertuigen. (4) Het CO 2 -emissiereductietraject en de emissiekredieten per fabrikant moeten worden bepaald op basis van het aantal als zodanig gerapporteerde nieuwe zware bedrijfsvoertuigen, met uitzondering van werkvoertuigen. (5) De referentiewaarden van de CO 2 -emissies moeten worden gebaseerd op de in het kader van Verordening (EU) 2018/956 gerapporteerde gegevens per subgroep en exclusief werkvoertuigen. (6) Indien de Commissie aanvullende gegevens ontvangt die van invloed zouden zijn op de resultaten van die berekeningen, kan het zijn dat de Commissie de in dit besluit bekendgemaakte gegevens moet bijwerken, HEEFT HET VOLGENDE BESLUIT VASTGESTELD: Artikel 1 Gemiddelde specifieke CO 2 -emissies per fabrikant De gemiddelde specifieke CO 2 -emissies per fabrikant, zoals bedoeld in artikel 4 van Verordening (EU) 2019/1242, voor de rapporteringsperiode van het jaar 2019, zijn vermeld in de tweede kolom van de tabel in bijlage I bij dit besluit. Artikel 2 Factor voor emissievrije en emissiearme voertuigen per fabrikant De factor voor emissievrije en emissiearme voertuigen per fabrikant, zoals bedoeld in artikel 5, lid 1, van Verordening (EU) 2019/1242, voor de rapporteringsperiode van het jaar 2019, is vermeld in de derde kolom van de tabel van bijlage I bij dit besluit. Artikel 3 CO 2 -emissiereductietraject en emissiekredieten per fabrikant Het CO 2 -emissiereductietraject en de emissiekredieten per fabrikant, zoals bedoeld in artikel 7 van Verordening (EU) 2019/1242, voor de rapporteringsperiode van het jaar 2019, zijn vermeld in respectievelijk de vierde en de vijfde kolom de tabel van bijlage I bij dit besluit. Artikel 4 Gemiddelde specifieke CO 2 -emissies van alle nieuwe zware bedrijfsvoertuigen De gemiddelde specifieke CO 2 -emissies van alle in nieuwe zware bedrijfsvoertuigen die in de rapporteringsperiode van het jaar 2019 in de Unie zijn geregistreerd, zoals berekend met de formule van bijlage I, punt 2.7, bij Verordening (EU) 2019/1242, rekening houdend met de nieuwe zware bedrijfsvoertuigen van alle fabrikanten, bedraagt: 52,75 g/tkm. Artikel 5 Referentiewaarden van de CO 2 -emissies De in artikel 1, tweede alinea, van Verordening (EU) 2019/1242 bedoelde referentiewaarden van de CO 2 -emissies voor de periode van 1 juli 2019 tot en met 30 juni 2020 zijn vermeld in bijlage II bij dit besluit. Artikel 6 Dit besluit is gericht tot de volgende fabrikanten: 1) DAIMLER TRUCK AG Mercedesstr.120 70372 Stuttgart Duitsland 2) DAF NV PB 90065 5602 PT Eindhoven Nederland 3) Ford Otomotiv Sanayi AS Akpinar Mah. Hasan Basri Cad No 2 34885 Sancaktepe Istanbul Turkije 4) Iveco Magirus-AG Nicolaus-Otto-Straße 27 89079 Ulm Duitsland 5) IVECO SPA Via Puglia 35 10156 Torino Italië 6) MAN TRUCK AND BUS SE Dachauer Str 667 80995 Munich Duitsland 7) RENAULT TRUCK SA 99 Route de Lyon 69802 Saint Priest Frankrijk 8) SCANIA CV AB Vagnmakarvagen 1 15187 Södertälje Zweden 9) VOLVO TRUCK CORPORATION 40508 Göteborg Zweden Gedaan te Brussel, 10 mei 2021. Voor de Commissie Frans TIMMERMANS Uitvoerend vicevoorzitter ( 1 ) PB L 198 van 25.7.2019, blz. 202 . ( 2 ) Verordening (EU) 2018/956 van het Europees Parlement en de Raad van 28 juni 2018 betreffende de monitoring en de rapportering van de CO2-emissies en het brandstofverbruik van nieuwe zware bedrijfsvoertuigen ( PB L 173 van 9.7.2018, blz. 1 ). BIJLAGE I Alle vermeldingen hebben betrekking op de rapporteringsperiode van het jaar 2019 als gedefinieerd in artikel 3, lid 3, van Verordening (EU) 2019/1242. Fabrikant Gemiddelde specifieke CO 2 -emissies, zoals bedoeld in artikel 4 van Verordening (EU) 2019/1242, n g/tkm Factor voor emissievrije en emissiearme voertuigen, zoals bedoeld in artikel 5, lid 1, van Verordening (EU) 2019/1242 CO 2 -emissiereductietraject, zoals bedoeld in artikel 7 van Verordening (EU) 2019/1242, in g/tkm Emissiekredieten, zoals bedoeld in artikel 7 van Verordening (EU) 2019/1242, in g/tkm DAIMLER TRUCK AG 53,97 1,000 53,16 — DAF NV 53,38 0,999 53,64 8 154 IVECO MAGIRUS-AG 53,43 1,000 51,87 — IVECO SPA 33,91 0,998 31,16 — FORD OTOMOTIV SANAYI AS 53,06 1,000 49,40 — MAN TRUCK AND BUS SE 51,58 0,999 51,49 — RENAULT TRUCK SA 52,19 1,000 50,72 — SCANIA CV AB 51,02 1,000 53,54 77 096 VOLVO TRUCK CORPORATION 54,38 1,000 53,89 — BIJLAGE II Referentiewaarden van de CO 2 -emissies, zoals bedoeld in artikel 1, tweede alinea, van Verordening (EU) 2019/1242: Subgroep sg rCO 2sg in g/tkm 4-UD 307,23 4-RD 197,16 4-LH 105,96 5-RD 84,00 5-LH 56,60 9-RD 110,98 9-LH 65,16 10-RD 83,26 10-LH 58,26",
  "source": "EUR LEX"
}