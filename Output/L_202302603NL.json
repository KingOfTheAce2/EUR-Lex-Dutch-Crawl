{
  "url": "http://www.w3.org/1999/xhtml\"><!--",
  "content": "L_202302603NL.000101.fmx.xml Publicatieblad van de Europese Unie NL Serie L 2023/2603 23.11.2023 VERORDENING (EU) 2023/2603 VAN DE COMMISSIE van 22 november 2023 tot rectificatie van Verordening (EU) 2022/2473 van de Commissie waarbij bepaalde categorieën steun voor ondernemingen die actief zijn in de productie, de verwerking en de afzet van visserij- en aquacultuurproducten, op grond van de artikelen 107 en 108 van het Verdrag betreffende de werking van de Europese Unie met de interne markt verenigbaar worden verklaard DE EUROPESE COMMISSIE, Gezien het Verdrag betreffende de werking van de Europese Unie, en met name artikel 108, lid 4, Gezien Verordening (EU) 2015/1588 van de Raad van 13 juli 2015 betreffende de toepassing van de artikelen 107 en 108 van het Verdrag betreffende de werking van de Europese Unie op bepaalde soorten horizontale steunmaatregelen ( 1 ) , en met name artikel 1, lid 1, punt a), i), ii), vi), vii) en x), Na raadpleging van het Adviescomité inzake overheidssteun, Overwegende hetgeen volgt: (1) Verordening (EU) 2022/2473 van de Commissie ( 2 ) bevat een aantal technische fouten die van invloed zijn op de inhoud van de desbetreffende bepalingen van die verordening. Daarbij gaat het om onjuiste of ontbrekende kruisverwijzingen en om omissies. (2) De fouten hebben gevolgen voor de vrijstellingstellingsvoorwaarden voor staatssteun uit hoofde van artikel 1, lid 7, artikel 6, lid 5, artikel 11, lid 3, artikel 12, leden 1 en 7, artikel 52, lid 4, en artikel 54, lid 2, van Verordening (EU) 2022/2473 en bijlage III bij die verordening. Die bepalingen moeten derhalve worden gerectificeerd. (3) Verordening (EU) 2022/2473 moet derhalve dienovereenkomstig worden gerectificeerd, HEEFT DE VOLGENDE VERORDENING VASTGESTELD: Artikel 1 Verordening (EU) 2022/2473 wordt als volgt gerectificeerd: (1) In artikel 1 wordt lid 7 vervangen door: “7.   Deze verordening is niet van toepassing op: a) in de artikelen 20, 21, 24, 26 tot en met 30, 33, 43, 46, 48, 50 en 52 bedoelde steunregelingen die aan de voorwaarden van artikel 12 voldoen, na zes maanden na de inwerkingtreding ervan. De Commissie kan evenwel, na beoordeling van het betrokken evaluatieplan dat de lidstaten bij haar hebben aangemeld, besluiten dat deze verordening langer op een steunregeling van toepassing blijft dan zes maanden na de inwerkingtreding ervan. Bij de indiening van de evaluatieplannen verstrekken de lidstaten ook alle informatie die de Commissie nodig heeft om de evaluatieplannen te beoordelen en een besluit te nemen; b) aanpassingen van de in punt a) bedoelde regelingen, met uitzondering van wijzigingen die geen invloed kunnen hebben op de verenigbaarheid van de steunregeling in het kader van deze verordening of die de inhoud van het goedgekeurde evaluatieplan niet aanzienlijk kunnen veranderen.” . (2) In artikel 6, lid 5, worden de punten a) tot en met d) vervangen door: “a) steun ter vergoeding van de kosten van preventie, bestrijding en uitroeiing van dierziekten, indien de voorwaarden van artikel 42 zijn vervuld; b) steun voor het herstel van schade als gevolg van natuurrampen, indien de voorwaarden van artikel 49 zijn vervuld; c) steun voor het herstel van schade als gevolg van ongunstige weersomstandigheden die met een natuurramp kunnen worden gelijkgesteld, indien de voorwaarden van artikel 51 zijn vervuld; d) steun voor het herstel van door beschermde dieren aangerichte schade, indien de voorwaarden van artikel 53 zijn vervuld;”. (3) In artikel 11 wordt lid 3 vervangen door: “3.   De leden 1 en 2 van het onderhavige artikel zijn niet van toepassing op steun die voor de in artikel 55 bedoelde CLLD-projecten wordt verleend.” . (4) Artikel 12 wordt als volgt gerectificeerd: (a) lid 1 wordt vervangen door: “1.   Voor de in artikel 1, lid 7, bedoelde steunregelingen is een evaluatie achteraf vereist indien het staatssteunbudget of de geboekte uitgaven meer bedragen dan 150 miljoen EUR in een bepaald jaar of meer dan 750 miljoen EUR over de totale looptijd ervan, d.w.z. de gecombineerde looptijd van de steunregeling en alle voorgaande steunregelingen die een soortgelijk doel en geografisch gebied bestrijken en op of na 1 januari 2023 zijn ingegaan. Evaluaties achteraf zijn alleen vereist voor steunregelingen met een totale looptijd van meer dan drie jaar, vanaf 1 januari 2023.” ; (b) lid 7 wordt vervangen door: “7.   Het eindevaluatieverslag wordt uiterlijk negen maanden vóór het verstrijken van de vrijgestelde steunregeling bij de Commissie ingediend. Deze periode mag worden verkort bij steunregelingen waarvoor de evaluatieverplichting in werking treedt in de loop van de laatste twee jaren van uitvoering van de steunregeling. De precieze reikwijdte en regelingen voor elk evaluatieplan worden vermeld in het besluit van de Commissie tot goedkeuring van het evaluatieplan. Bij de aanmelding van een eventuele latere steunmaatregel met een soortgelijke doelstelling wordt beschreven hoe met de resultaten van de evaluatie rekening is gehouden.” . (5) In artikel 52 wordt lid 4 vervangen door: “4.   Het bedrag van de in het kader van dit artikel toegekende steun, uitgedrukt in brutosubsidie-equivalent, mag niet hoger zijn dan een maximale steunintensiteit van 100 % van de in aanmerking komende kosten.” . (6) In artikel 54 wordt lid 2 vervangen door: “2.   Steun voor kosten van gemeenten die deelnemen aan in artikel 31 van Verordening (EU) 2021/1060 bedoelde CLLD-projecten die in het kader van het Europees Fonds voor maritieme zaken, visserij en aquacultuur worden uitgevoerd en waarbij het gaat om projecten als bedoeld in lid 3 van dit artikel, is verenigbaar met de interne markt in de zin van artikel 107, lid 3, punt c), VWEU en is vrijgesteld van de aanmeldingsverplichting van artikel 108, lid 3, VWEU mits de voorwaarden van het onderhavige artikel en van hoofdstuk I van de onderhavige verordening zijn vervuld.” . (7) In bijlage III wordt de derde alinea vervangen door: “Over de in artikel 9, lid 1, punt c), bedoelde individuele steunverlening wordt de volgende informatie bekendgemaakt: a) referentie van het identificatienummer van de steun ( *1 ) ; b) identificator van de begunstigde ( *2 ) ; c) soort onderneming (kmo/grote onderneming) op de datum van toekenning van de steun; d) regio waar de begunstigde is gevestigd, op NUTS 2-niveau ( *3 ) en, indien van toepassing, ultraperifere gebieden of kleinere eilanden in de Egeïsche Zee; e) activiteitensector op NACE-groepsniveau ( *4 ) ; f) steuninstrument, uitgedrukt in hele bedragen, in nationale valuta ( *5 ) ; g) steuninstrument ( *6 ) (subsidie/rentesubsidie, lening/terugbetaalbaar voorschot/terugbetaalbare subsidie, garantie, belastingvoordeel of belastingvrijstelling, risicofinanciering, ander ( *7 ) ); h) datum van toekenning van de steun; i) doel van de steun ( *8 ) ; j) steunverlenende autoriteit. ( *1 ) Zoals door de Commissie meegedeeld in het kader van de in de artikel 11 van deze verordening bedoelde elektronische kennisgevingsprocedure.\" ( *2 ) Gelet op het rechtmatige belang van transparantie bij de verstrekking van informatie aan het publiek concludeert de Commissie, bij afweging van de behoefte aan transparantie tegen de rechten uit hoofde van de gegevensbeschermingsregelgeving, dat het gerechtvaardigd is de naam van de begunstigde van de steun bekend te maken wanneer de begunstigde van de steun een natuurlijke persoon is of een rechtspersoon met de namen van natuurlijke personen (zie C-92/09, Volker und Markus Schecke en Eifert, punt 53), rekening houdend met artikel 49, lid 1, punt g), van Verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG. Transparantieregels moeten zorgen voor een betere naleving van de regels, een sterkere verantwoordingsplicht, collegiale toetsing en uiteindelijk voor een doeltreffendere besteding van overheidsmiddelen. Dit doel heeft voorrang op de gegevensbeschermingsrechten van natuurlijke personen die overheidssteun ontvangen.\" ( *3 ) NUTS — Nomenclatuur van territoriale eenheden voor de statistiek. Meestal wordt de regio op NUTS 2-niveau vermeld.\" ( *4 ) Verordening (EG) nr. 1893/2006 van het Europees Parlement en de Raad van 20 december 2006 tot vaststelling van de statistische classificatie van economische activiteiten NACE Rev. 2 en tot wijziging van Verordening (EEG) nr. 3037/90 van de Raad en enkele EG-verordeningen op specifieke statistische gebieden ( PB L 393 van 30.12.2006, blz. 1 ).\" ( *5 ) Brutosubsidie-equivalent.\" ( *6 ) Als de steun via meerdere steuninstrumenten wordt verleend, moet het steunbedrag per steuninstrument worden vermeld.\" ( *7 ) Indien de steun via andere steuninstrumenten wordt verleend, moeten de steuninstrumenten worden gespecificeerd.\" ( *8 ) Als met de steun meerdere doelen worden nagestreefd, moet het steunbedrag per doelstelling worden vermeld.”.\" Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 november 2023. Voor de Commissie De voorzitter Ursula VON DER LEYEN ( 1 ) PB L 248 van 24.9.2015, blz. 1 . ( 2 ) Verordening (EU) 2022/2473 van de Commissie van 14 december 2022 waarbij bepaalde categorieën steun voor ondernemingen die actief zijn in de productie, de verwerking en de afzet van visserij- en aquacultuurproducten, op grond van de artikelen 107 en 108 van het Verdrag betreffende de werking van de Europese Unie met de interne markt verenigbaar worden verklaard ( PB L 327 van 21.12.2022, blz. 82 ). ELI: http://data.europa.eu/eli/reg/2023/2603/oj ISSN 1977-0758 (electronic edition)",
  "source": "EUR LEX"
}