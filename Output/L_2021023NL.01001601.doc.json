{
  "url": "http://www.w3.org/1999/xhtml\">",
  "content": "L_2021023NL.01001601.xml 25.1.2021 NL Publicatieblad van de Europese Unie L 23/16 UITVOERINGSVERORDENING (EU) 2021/53 VAN DE COMMISSIE van 22 januari 2021 tot wijziging van Verordening (EG) nr. 1210/2003 van de Raad betreffende bepaalde specifieke restricties op de economische en financiële betrekkingen met Irak DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 ( 1 ) , en met name artikel 11, punt b), Overwegende hetgeen volgt: (1) Bijlage IV bij Verordening (EG) nr. 1210/2003 bevat een lijst van natuurlijke personen en rechtspersonen, organen of entiteiten die banden hebben met het regime van de voormalige president Saddam Hussein, waarvan de tegoeden en economische middelen dienen te worden bevroren en waarvoor een verbod geldt om tegoeden of economische middelen beschikbaar te stellen. (2) Op 18 januari 2021 heeft het Sanctiecomité van de Veiligheidsraad van de Verenigde Naties besloten twee personen te schrappen van de lijst van personen en entiteiten waarvan de tegoeden en economische middelen dienen te worden bevroren. (3) Bijlage IV bij Verordening (EG) nr. 1210/2003 dient daarom dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IV bij Verordening (EG) nr. 1210/2003 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 januari 2021. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 169 van 8.7.2003, blz. 6 . BIJLAGE In bijlage IV bij Verordening (EG) nr. 1210/2003 worden de volgende vermeldingen geschrapt: “31 NAAM: Zuhair Talib Abd-al-Sattar Al-Naqib. GEBOORTEDATUM/GEBOORTEPLAATS: Circa 1948. NATIONALITEIT: Iraakse. GRONDSLAG UNSC-RESOLUTIE 1483: Directeur Militaire Inlichtingen.”, “33. NAAM: Amir Rashid Muhammad Al-Ubaidi. GEBOORTEDATUM/GEBOORTEPLAATS: 1939, Bagdad. NATIONALITEIT: Iraakse. GRONDSLAG UNSC-RESOLUTIE 1483: Minister van Oliezaken, 1996-2003; Hoofd Organisatie Militaire Industrialisering, begin jaren 1990.”.",
  "source": "EUR LEX"
}