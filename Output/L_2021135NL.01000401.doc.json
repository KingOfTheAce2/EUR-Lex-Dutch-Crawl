{
  "url": "http://www.w3.org/1999/xhtml\"><!--",
  "content": "L_2021135NL.01000401.xml 21.4.2021 NL Publicatieblad van de Europese Unie L 135/4 GEDELEGEERDE VERORDENING (EU) 2021/652 VAN DE COMMISSIE van 10 februari 2021 tot wijziging van Gedelegeerde Verordening (EU) 2017/891 wat betreft de activiteiten en operationele programma’s van producentenorganisaties in de sector groenten en fruit DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 37, onder a), ii) en vi), onder b), onder c), i) en ii), en onder d), artikel 173, lid 1, onder f), artikel 223, lid 2, onder a), en artikel 231, lid 1, Overwegende hetgeen volgt: (1) Titel II van Gedelegeerde Verordening (EU) 2017/891 ( 2 ) bevat regels inzake de activiteiten en operationele programma’s van producentenorganisaties in de sector groenten en fruit. (2) De lidstaten kunnen producentenorganisaties toestaan bepaalde activiteiten uit te besteden. In sommige lidstaten zijn producentenorganisaties grote ondernemingen die vaak dochterondernemingen op verschillende niveaus hebben. De uitbestedingsbepalingen moeten daarom zodanig worden geherformuleerd dat ze ook van toepassing zijn op situaties waarin de activiteiten worden uitbesteed aan entiteiten die nauw verbonden zijn met de producent. (3) De laatste jaren blijft de productie van paddenstoelen niet meer beperkt tot het geslacht Agaricus. Producentenorganisaties die gespecialiseerd zijn in de productie van paddenstoelen, produceren ook andere variëteiten gekweekte paddenstoelen zoals Pleurotus, Shiitaké en Agrocybe, om in te spelen op de marktvraag en op de verwachtingen van de consument. Daarom moeten de bepalingen inzake de berekeningsgrondslag voor de waarde van de afgezette productie van voor verwerking bestemde paddenstoelen worden verruimd tot meer variëteiten van gekweekte paddenstoelen. (4) Overeenkomstig de wetgevingsvoorstellen van de Commissie voor het toekomstig gemeenschappelijk landbouwbeleid (GLB) moet de steunregeling voor groenten en fruit geïntegreerd worden in de toekomstige strategische GLB-plannen van de lidstaten. In afwachting van de goedkeuring van die voorstellen bevat Verordening (EU) 2020/2220 van het Europees Parlement en de Raad ( 3 ) een aantal overgangsbepalingen voor de jaren 2021 en 2022. Met name om een soepele integratie van de steunregeling in het toekomstige GLB te waarborgen, mogen de huidige operationele programma’s in de sector groenten en fruit die hun maximale looptijd van vijf jaar nog niet hebben bereikt, slechts tot en met 31 december 2022 worden verlengd. Bovendien mogen nieuwe operationele programma’s in de sector groenten en fruit slechts worden goedgekeurd voor een maximale looptijd van drie jaar. Aangezien de desbetreffende operationele programma’s in overeenstemming met de nationale strategie moeten zijn, moeten de lidstaten hun nationale strategie kunnen verlengen tot en met 31 december 2025. (5) Bij de berekening van de waarde van de afgezette productie kunnen de vergoedingen van een verzekering die in bepaalde gevallen van productievermindering zijn ontvangen, worden meegeteld. Het is passend te verduidelijken wanneer die vergoedingen moeten worden meegeteld, namelijk bij de berekening van de waarde van de afgezette productie van de referentieperiode van twaalf maanden waarin deze daadwerkelijk zijn betaald. (6) Uitgaven uit hoofde van subsidiabele operationele programma’s moeten worden beperkt tot de daadwerkelijk gemaakte kosten. Voor de goedkeuring van de uitgaven voor acties en maatregelen in het kader van operationele programma’s moet de toepassing door de lidstaten van forfaitaire tarieven, schalen van eenheidskosten of vaste bedragen echter worden afgestemd op de regels voor plattelandsontwikkelingsprogramma’s. (7) Titel II, hoofdstuk III, van Gedelegeerde Verordening (EU) 2017/891 bevat regels voor crisispreventie- en crisisbeheersmaatregelen, waaronder uitdemarktnemingen. In Speciaal verslag nr. 23/2019 “Inkomensstabilisering voor landbouwers: uitgebreid instrumentarium, maar geringe benutting van instrumenten en overcompensatie moeten worden aangepakt” van 5 december 2019 ( 4 ) heeft de Europese Rekenkamer haar bezorgdheid geuit over bepaalde aspecten van de regeling voor het uit de markt nemen van groenten en fruit, en met name over verwerkte producten gemaakt van uit de markt genomen producten, omdat die tot overcompensatie zouden kunnen leiden. De Europese Rekenkamer beveelt aan om de maximale financiële bijstand van de Unie vast te stellen voor uitdemarktnemingen voor gratis verstrekking van verwerkte groenten en fruit, teneinde eventuele overcompensatie te voorkomen. Daarom moet in de steunbepalingen voor uitdemarktnemingen voor gratis verstrekking van verwerkte groenten en fruit duidelijk worden gemaakt dat betalingen aan de verwerkers uitsluitend dienen ter compensatie van de verwerkingskosten, zodat overcompensatie wordt uitgesloten. (8) De regels inzake steun voor uitdemarktnemingen die verband houden met de toepassing van de limiet van 5 % van het volume van de afgezette productie, moeten worden verduidelijkt. (9) Aangezien het van belang is de bestaande instrumenten te stroomlijnen, te vereenvoudigen en beter te coördineren en waar nodig aan te vullen met nieuwe acties, moeten de bepalingen voor de uitvoering van oogstverzekeringsacties worden afgestemd op de regels voor plattelandsontwikkelingsprogramma’s. (10) Om de begeleidingsmaatregel aantrekkelijker te maken als crisispreventie- en crisisbeheersmaatregel, moeten de subsidiabiliteitsvoorwaarden voor de ontvanger van begeleiding worden versoepeld. (11) Producentenorganisaties zijn verplicht de uitvoering van hun operationele programma’s te evalueren. Aangezien artikel 24 van Uitvoeringsverordening (EU) 2017/892 van de Commissie ( 5 ) is vervangen, moet de verwijzing naar dat artikel worden geschrapt in de regels voor het evaluatieverslag in Gedelegeerde Verordening (EU) 2017/891. (12) Sommige overgangsbepalingen zijn achterhaald en moeten daarom worden geschrapt. (13) Krachtens artikel 55 van Gedelegeerde Verordening (EU) 2017/891 moeten de lidstaten de Commissie in kennis stellen van de gewogen gemiddelde geregistreerde producentenprijzen van groenten en fruit per type en variëteit van het product, per grootteklasse en per presentatie conform bijlage VI bij de verordening. Teneinde de marktsituatie nauwkeurig weer te geven, moeten de nadere gegevens over “type/variëteit”, “presentatie/grootte” en “representatieve markten” voor tomaten en appelen, zoals vermeld in die bijlage, worden bijgewerkt. Teneinde het prijsmeldingssysteem van Gedelegeerde Verordening (EU) 2017/891 zo veel mogelijk in overeenstemming te brengen met Uitvoeringsverordening (EU) 2017/1185 ( 6 ) , moet de lijst van producten waarvoor de lidstaten de wekelijkse prijzen aan de diensten van de Commissie moeten meedelen, worden ingekort van 32 tot 16 producten. Die beperkte lijst van 16 producten is dan identiek aan de lijst van producten in bijlage IV bij Gedelegeerde Verordening (EU) 2017/891. Ten slotte moet het Verenigd Koninkrijk worden geschrapt in de lijst van “representatieve markten”. (14) Gedelegeerde Verordening (EU) 2017/891 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Wijzigingen van Gedelegeerde Verordening (EU) 2017/891 Gedelegeerde Verordening (EU) 2017/891 wordt als volgt gewijzigd: 1) Artikel 13 wordt als volgt gewijzigd: a) aan lid 1 wordt de volgende alinea toegevoegd: “Voor de toepassing van artikel 155 van Verordening (EU) nr. 1308/2013 omvat de term “dochteronderneming” elke entiteit in een keten van dochterondernemingen. De lidstaten kunnen de uitbesteding van activiteiten aan een entiteit binnen een keten van dochterondernemingen echter uitsluiten.”; b) lid 2 wordt vervangen door: “2.   Een producentenorganisatie die een activiteit uitbesteedt, treft voor de uitvoering van de betrokken activiteit een schriftelijke commerciële regeling in de vorm van een contract, akkoord of protocol met een andere entiteit, ook wanneer die entiteit uit een of meer van haar leden bestaat of een dochteronderneming of een entiteit binnen een keten van dochterondernemingen is. De producentenorganisatie blijft verantwoordelijk voor de uitvoering van de uitbestede activiteit en voor de algemene beheerscontrole en het toezicht op de voor de uitvoering van de activiteit getroffen commerciële regeling. Er wordt evenwel aangenomen dat de activiteit door de producentenorganisatie wordt verricht als die wordt uitgevoerd door een unie van producentenorganisaties of een coöperatie waarvan de leden zelf coöperaties zijn waarbij de producentenorganisatie is aangesloten, of door een dochteronderneming of een entiteit binnen een keten van dochterondernemingen, die voldoet aan het vereiste van 90 % als bedoeld in artikel 22, lid 8.”. 2) Artikel 22 wordt als volgt gewijzigd: a) lid 2, punt f), wordt vervangen door: “f) 70 % voor conserven van Agaricus bisporus-paddenstoelen en andere in pekel verduurzaamde, gekweekte paddenstoelen;”; b) lid 10 wordt vervangen door: “10.   Wanneer de productie als gevolg van een natuurramp, weersomstandigheden, dier- of plantenziekten of plagen afneemt, mogen de op grond daarvan door de verzekering uitgekeerde vergoedingen in het kader van oogstverzekeringsacties uit hoofde van hoofdstuk III, afdeling 7, of door de producentenorganisatie of de aangesloten producenten beheerde gelijkwaardige acties worden meegeteld in de waarde van de afgezette productie van de referentieperiode van twaalf maanden waarin die vergoedingen daadwerkelijk zijn betaald.”. 3) Aan artikel 27 wordt het volgende lid 6 toegevoegd: “6.   De lidstaten kunnen besluiten hun nationale strategie te verlengen tot en met 31 december 2025. De lidstaten stellen de Commissie in kennis van dat besluit tot verlenging.”. 4) Artikel 31, lid 2, wordt vervangen door: “2.   Uitgaven uit hoofde van subsidiabele operationele programma’s worden beperkt tot de daadwerkelijk gemaakte kosten. De lidstaten kunnen echter forfaitaire standaardtarieven, schalen van eenheidskosten of vaste bedragen vaststellen, behalve voor uitgaven in verband met crisispreventie- en crisisbeheersmaatregelen. Daarnaast kunnen de lidstaten besluiten om gedifferentieerde forfaitaire standaardtarieven, schalen van eenheidskosten of vaste bedragen toe te passen, teneinde rekening te houden met regionale of lokale bijzonderheden.”. 5) Artikel 45 wordt als volgt gewijzigd: a) aan lid 1 wordt de volgende alinea toegevoegd: “De som van de in de artikelen 16 en 17 van Uitvoeringsverordening (EU) 2017/892 en in de bijlagen IV en V bij die verordening bedoelde kosten voor het vervoer, het sorteren en de verpakking van uit de markt genomen producten voor gratis verstrekking van verwerkte groenten en fruit, opgeteld bij het maximumbedrag van de steun voor uitdemarktnemingen als bedoeld in dit lid en in lid 2 van het onderhavige artikel, mag niet hoger zijn dan de gemiddelde marktprijs “af producentenorganisatie” of “af verwerker” van het desbetreffende verwerkte product in de laatste drie jaar.”; b) lid 2 wordt vervangen door: “2.   Het aandeel van uitdemarktnemingen van een bepaald product van een bepaalde producentenorganisatie uitgevoerd in een bepaald jaar wordt als volgt vastgesteld: a) het mag niet meer bedragen dan 10 % van het gemiddelde volume van de afgezette productie van die producentenorganisatie gedurende de voorgaande drie jaren, en b) in totaal mag de som van de percentages van drie opeenvolgende jaren niet meer dan 15 bedragen, na optelling van het overeenkomstig punt a) berekende aandeel en het aandeel van de uitdemarktnemingen van de twee voorgaande jaren, berekend op basis van het respectieve volume van de afgezette productie van die producentenorganisatie in die twee voorgaande jaren. Als de informatie over het volume van de afgezette productie voor een of meer van de voorgaande jaren niet beschikbaar is, wordt het volume gebruikt van de afgezette productie waarvoor de producentenorganisatie is erkend. Hoeveelheden uitdemarktnemingen die worden weggewerkt op een van de in artikel 34, lid 4, van Verordening (EU) nr. 1308/2013 genoemde wijzen of op een andere door de lidstaten krachtens artikel 46, lid 2, van de onderhavige verordening goedgekeurde wijze, tellen echter niet mee in dat percentage.”. 6) Artikel 51, lid 2, wordt vervangen door: “2.   De lidstaten mogen aanvullende nationale financiering verlenen voor onder het actiefonds vallende oogstverzekeringsacties. De totale overheidssteun voor oogstverzekeringen mag echter niet meer bedragen dan 80 % van de verzekeringspremies die de producenten betalen om zich tegen verliezen te verzekeren.”. 7) Artikel 51 bis, lid 3, wordt vervangen door: “3.   De ontvanger van begeleiding is een erkende producentenorganisatie, een producentengroepering of zijn de individuele producenten, niet-leden van een producentenorganisatie of de unies daarvan.”. 8) In artikel 57, lid 3, wordt de eerste alinea vervangen door: “De evaluatie neemt de vorm aan van een verslag in het voorlaatste jaar van de uitvoering van het operationele programma.”. 9) In artikel 80 worden de leden 2 en 3 geschrapt. 10) De bijlagen II, III en VI worden gewijzigd overeenkomstig de bijlage bij deze verordening. Artikel 2 Inwerkingtreding Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 februari 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2017/891 van de Commissie van 13 maart 2017 tot aanvulling van Verordening (EU) nr. 1308/2013 van het Europees Parlement en de Raad wat betreft de sectoren groenten en fruit en verwerkte groenten en fruit en tot aanvulling van Verordening (EU) nr. 1306/2013 van het Europees Parlement en de Raad wat betreft de in deze sectoren toe te passen sancties en tot wijziging van Uitvoeringsverordening (EU) nr. 543/2011 van de Commissie ( PB L 138 van 25.5.2017, blz. 4 ). ( 3 ) Verordening (EU) 2020/2220 van het Europees Parlement en de Raad van 23 december 2020 tot vaststelling van een aantal overgangsbepalingen voor steun uit het Europees Landbouwfonds voor plattelandsontwikkeling (Elfpo) en uit het Europees Landbouwgarantiefonds (ELGF) in de jaren 2021 en 2022 en tot wijziging van de Verordeningen (EU) nr. 1305/2013, (EU) nr. 1306/2013 en (EU) nr. 1307/2013 wat betreft de middelen en toepassing in de jaren 2021 en 2022 en van Verordening (EU) nr. 1308/2013 wat betreft de middelen en verdeling van die steun voor de jaren 2021 en 2022 ( PB L 437 van 28.12.2020, blz. 1 ). ( 4 ) Speciaal verslag nr. 23/2019 van de Europese Rekenkamer over de inkomensstabilisering van landbouwers: uitgebreid instrumentarium, maar geringe benutting van instrumenten en overcompensatie moeten worden aangepakt — https://www.eca.europa.eu/en/Pages/DocItem.aspx?did=52395 ( 5 ) Uitvoeringsverordening (EU) 2017/892 van de Commissie van 13 maart 2017 tot vaststelling van voorschriften voor de toepassing van Verordening (EU) nr. 1308/2013 van het Europees Parlement en de Raad, wat betreft de sectoren groenten en fruit en verwerkte groenten en fruit ( PB L 138 van 25.5.2017, blz. 57 ). ( 6 ) Uitvoeringsverordening (EU) 2017/1185 van de Commissie van 20 april 2017 tot vaststelling van voorschriften voor de toepassing van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten en tot wijziging en intrekking van diverse verordeningen van de Commissie ( PB L 171 van 4.7.2017, blz. 113 ). BIJLAGE De bijlagen II, III en VI bij Gedelegeerde Verordening (EU) 2017/891 worden als volgt gewijzigd: 1) In bijlage II wordt punt 19 vervangen door: “19. Investeringen of soortgelijke typen acties in andere bedrijven en/of bedrijfsruimten dan die van de producentenorganisatie, de unie van producentenorganisaties of de daarbij aangesloten producenten of van een dochteronderneming of een entiteit binnen een keten van dochterondernemingen, in de situatie als bedoeld in artikel 22, lid 8.”. 2) Bijlage III wordt als volgt gewijzigd: a) punt 1, laatste alinea, wordt vervangen door: “Voor elke categorie van de in de eerste alinea bedoelde subsidiabele kosten kunnen de lidstaten, met het oog op de berekening van de aanvullende kosten in vergelĳking met de traditionele kosten, forfaitaire standaardtarieven, schalen van eenheidskosten of vaste bedragen vaststellen.”; b) punt 3 wordt vervangen door: “3. Kosten van vergaderingen en opleidingsprogramma’s die verband houden met het operationele programma, waaronder dagvergoedingen en reis- en verblijfkosten.”. 3) Bijlage VI wordt vervangen door: “BIJLAGE VI Prijsmeldingen als bedoeld in artikel 55, lid 1 Product Type/variëteit Presentatie/grootte Representatieve markten Tomaten Rond Grootte 47-102 mm, in bulk, in verpakkingen van 5 of 6 kg België Bulgarije Duitsland Griekenland Spanje Frankrijk Italië Hongarije Nederland Polen Portugal Roemenië Trostomaten Alle soorten trostomaten, maar alleen als de gemiddelde grootte van de afzonderlijke tomaten 47 mm of meer bedraagt, in verpakkingen van 5 of 6 kg Speciale/kerstomaten Losse tomaten of trostomaten, speciale tomaten, als alleen de gemiddelde grootte van de afzonderlijke tomaten minder dan 47 mm bedraagt (40 mm voor kerstomaten), in verpakkingen van ca. 250-500 g Abrikozen Alle typen en variëteiten Grootte 45-50 mm Schalen of verpakkingen van ca. 6-10 kg Bulgarije Griekenland Spanje Frankrijk Italië Hongarije Nectarines Wit vruchtvlees Grootte A/B Schalen of verpakkingen van ca. 6-10 kg Griekenland Spanje Frankrijk Italië Geel vruchtvlees Grootte A/B Schalen of verpakkingen van ca. 6-10 kg Perziken Wit vruchtvlees Grootte A/B Schalen of verpakkingen van ca. 6-10 kg Griekenland Spanje Frankrijk Italië Hongarije Portugal Geel vruchtvlees Grootte A/B Schalen of verpakkingen van ca. 6-10 kg Tafeldruiven Alle typen en variëteiten met pitten Schalen of verpakkingen van 1 kg Schalen of verpakkingen van 1 kg Griekenland Spanje Frankrijk Italië Hongarije Portugal Alle typen en variëteiten zonder pitten Peren Blanquilla Grootte 55/60, verpakkingen van ca. 5-10 kg België Griekenland Spanje Frankrijk Italië Hongarije Nederland Polen Portugal Conference Grootte 60/65+, verpakkingen van ca. 5-10 kg Williams Grootte 65+/75+, verpakkingen van ca. 5-10 kg Rocha Abbé Fétel Grootte 70/75, verpakkingen van ca. 5-10 kg Kaiser Doyenné du Comice Grootte 75/90, verpakkingen van ca. 5-10 kg Appelen Braeburn Grootte 65/80, verpakkingen van ca. 5-20 kg België Tsjechië Duitsland Griekenland Spanje Frankrijk Italië Hongarije Nederland Oostenrijk Polen Portugal Roemenië Cox orange Elstar Gala Golden delicious Jonagold (of Jonagored) Idared Fuji Shampion Granny smith Red delicious en andere rode variëteiten Boskoop Satsuma’s Alle variëteiten Grootte 1-X-3, verpakkingen van ca. 10-20 kg Spanje Citroenen Alle variëteiten Grootte 3-4, verpakkingen van ca. 10-20 kg Griekenland Spanje Italië Clementines Alle variëteiten Grootte 1-X-3, verpakkingen van ca. 10-20 kg Griekenland Spanje Italië Mandarijnen Alle variëteiten Grootte 1-2, verpakkingen van ca. 10-20 kg Griekenland Spanje Italië Portugal Sinaasappelen Salustiana Navelinas Navelate Grootte 3-6, verpakkingen van ca. 10-20 kg Griekenland Spanje Italië Portugal Lanelate Valencia late Tarocco Navel Bloemkolen Alle typen en variëteiten Grootte 16-20 cm Duitsland Spanje Frankrijk Italië Polen Aubergines Alle typen en variëteiten Grootte 40+/70+ Spanje Italië Roemenië Watermeloenen Alle typen en variëteiten Gebruikelijke normen op de representatieve markt Griekenland Spanje Italië Hongarije Roemenië Meloenen Alle typen en variëteiten Gebruikelijke normen op de representatieve markt Griekenland Spanje Frankrijk Italië”.",
  "source": "EUR LEX"
}