{
  "url": "http://www.w3.org/1999/xhtml\">",
  "content": "C_2013194NL.01000601.xml 5.7.2013 NL Publicatieblad van de Europese Unie C 194/6 BESLUIT VAN HET BUREAU VAN HET EUROPEES PARLEMENT van 1 juli 2013 tot wijziging van de bepalingen ter uitvoering van het Statuut van de leden van het Europees Parlement 2013/C 194/02 HET BUREAU VAN HET EUROPEES PARLEMENT, Gezien het Verdrag betreffende de werking van de Europese Unie, en met name artikel 223, lid 2, Gezien het Verdrag betreffende de toetreding van de Republiek Kroatië tot de Europese Unie, Gezien het Statuut van de leden van het Europees Parlement ( 1 ) , Gezien de artikelen 8 en 23 van het Reglement van het Europees Parlement, Overwegende hetgeen volgt: (1) Overeenkomstig het Verdrag betreffende de toetreding van de Republiek Kroatië tot de Europese Unie, wordt dit land op 1 juli 2013 een lidstaat van de Europese Unie. Vanaf die datum nemen de Kroatische leden zitting in het Europees Parlement. Bijgevolg dient van artikel 23, lid 1, onder b), van de bepalingen ter uitvoering van het Statuut van de leden van het Europees Parlement ( 2 ) („de uitvoeringsbepalingen”) betreffende de reiskosten in het land van verkiezing te worden gewijzigd, teneinde rekening te houden met de nieuwe Kroatische leden die tot het Europees Parlement toetreden. (2) Autoreizen in het land van verkiezing mogen jaarlijks een maximaal aantal kilometer bedragen waarbij deze maximale afstanden worden vastgesteld op grond van de omvang van de desbetreffende lidstaat. Overwegende dat Kroatië een oppervlakte van 56 542 km 2 heeft, moeten Kroatische leden van het Europees Parlement een individueel recht krijgen op 8 000 km per jaar. HEEFT HET VOLGENDE BESLUIT VASTGESTELD: Artikel 1 In artikel 23, lid 1, onder b), van de uitvoeringsbepalingen, wordt het derde streepje vervangen door: „— 8 000 km voor leden die zijn gekozen in België, Denemarken, Estland, Kroatië, Cyprus, Letland, Litouwen, Luxemburg, Malta, Nederland of Slovenië.” Artikel 2 1.   Dit besluit treedt in werking op de dag na die van de bekendmaking ervan in het Publicatieblad van de Europese Unie . 2.   Dit besluit is van toepassing met ingang van 1 juli 2013. ( 1 ) Besluit 2005/684/EG, Euratom van het Europees Parlement van 28 september 2005 houdende aanneming van het Statuut van de leden van het Europees Parlement ( PB L 262 van 7.10.2005, blz. 1 ). ( 2 ) Besluit van het Bureau van het Europees Parlement van 19 mei en 9 juli 2008 houdende de uitvoeringsbepalingen van het Statuut van de leden van het Europees Parlement ( PB C 159 van 13.7.2009, blz. 1 ).",
  "source": "EUR LEX"
}