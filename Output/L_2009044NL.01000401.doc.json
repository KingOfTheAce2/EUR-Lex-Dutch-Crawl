{
  "url": "http://www.w3.org/1999/xhtml\">",
  "content": "L_2009044NL.01000401.xml 14.2.2009 NL Publicatieblad van de Europese Unie L 44/4 VERORDENING (EG) N r. 130/2009 VAN DE COMMISSIE van 13 februari 2009 tot uitsluiting van de ICES-deelsectoren 27 en 28.2 van bepaalde visserijinspanningsbeperkingen en registratieverplichtingen voor 2009 krachtens Verordening (EG) nr. 1098/2007 van de Raad tot vaststelling van een meerjarenplan voor de kabeljauwbestanden in de Oostzee en de visserijtakken die deze bestanden exploiteren DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1098/2007 van de Raad van 18 september 2007 tot vaststelling van een meerjarenplan voor de kabeljauwbestanden in de Oostzee en de visserijtakken die deze bestanden exploiteren, tot wijziging van Verordening (EEG) nr. 2847/93 en tot intrekking van Verordening (EG) nr. 779/97 ( 1 ) , en met name op artikel 29, lid 2, Gezien de door Denemarken, Duitsland, Estland, Letland, Litouwen, Polen, Finland en Zweden ingediende verslagen, Gezien het advies van het Wetenschappelijk, Technisch en Economisch Comité voor de visserij (WTECV), Overwegende hetgeen volgt: (1) Verordening (EG) nr. 1098/2007 bevat bepalingen voor de vaststelling van visserijinspanningsbeperkingen voor de kabeljauwbestanden in de Oostzee en inzake de registratie van desbetreffende visserijinspanningsgegevens. (2) Op basis van Verordening (EG) nr. 1098/2007 zijn in bijlage II bij Verordening (EG) nr. 1322/2008 van de Raad ( 2 ) visserijinspanningsbeperkingen voor 2009 in de Oostzee vastgesteld. (3) Overeenkomstig artikel 29, lid 2, van Verordening (EG) nr. 1098/2007 kan de Commissie de deelsectoren 27 en 28.2 uitsluiten van bepaalde visserijinspanningsbeperkingen en registratieverplichtingen wanneer de kabeljauwvangst in de laatste aangifteperiode onder een bepaalde drempel lag. (4) Gezien de door de lidstaten ingediende verslagen en het advies van het WTECV, dienen de deelsectoren 27 en 28.2 in 2009 te worden uitgesloten van deze visserijinspanningsbeperkingen en registratieverplichtingen. (5) Aangezien ernaar gestreefd is de recentste door de lidstaten beschikbaar gestelde informatie in aanmerking te nemen en het wetenschappelijk advies te baseren op zo accuraat mogelijke gegevens, kon de in artikel 29, lid 2, van Verordening (EG) nr. 1098/2007 vastgestelde termijn voor het definitieve besluit over de uitsluiting van de respectieve deelsectoren niet in acht worden genomen. (6) Verordening (EG) nr. 1322/2008 is van toepassing met ingang van 1 januari 2009. Met het oog op de samenhang met die verordening dient de onderhavige verordening met terugwerkende kracht van toepassing te zijn met ingang van die datum. (7) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Artikel 8, lid 1, onder b), artikel 8, leden 3, 4 en 5, en artikel 13 van Verordening (EG) nr. 1098/2007 gelden niet voor de ICES-deelsectoren 27 en 28.2. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 januari 2009. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 februari 2009. Voor de Commissie Joe BORG Lid van de Commissie ( 1 ) PB L 248 van 22.9.2007, blz. 1 . ( 2 ) PB L 345 van 23.12.2008, blz. 1 .",
  "source": "EUR LEX"
}