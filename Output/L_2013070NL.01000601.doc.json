{
  "url": "http://www.w3.org/1999/xhtml\"><!--",
  "content": "L_2013070NL.01000601.xml 14.3.2013 NL Publicatieblad van de Europese Unie L 70/6 BESLUIT VAN DE RAAD van 11 maart 2013 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Central Bank of Cyprus (2013/127/EU) DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien Aanbeveling ECB/2013/3 van de Europese Centrale Bank van 4 februari 2013 aan de Raad van de Europese Unie betreffende de externe accountants van de Central Bank of Cyprus ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van de Central Bank of Cyprus verstrijkt na de audit van het boekjaar 2012. Het is derhalve noodzakelijk om met ingang van het boekjaar 2013 externe accountants te benoemen. (3) De Central Bank of Cyprus heeft KPMG Limited geselecteerd als haar externe accountants voor de boekjaren 2013 tot en met 2017. (4) De Raad van bestuur van de ECB heeft aanbevolen om KPMG Limited te benoemen tot de externe accountants van de Central Bank of Cyprus voor de boekjaren 2013 tot en met 2017. (5) Het is dienstig de aanbeveling van de Raad van bestuur van de ECB te volgen en Besluit 1999/70/EG van de Raad ( 2 ) dienovereenkomstig aan te passen, HEEFT HET VOLGENDE BESLUIT VASTGESTELD: Artikel 1 Artikel 1, lid 14, van Besluit 1999/70/EG wordt vervangen door: „14.   KPMG Limited wordt aanvaard als externe accountant van de Central Bank of Cyprus voor de boekjaren 2013 tot en met 2017.”. Artikel 2 Dit besluit wordt van kracht op de dag van kennisgeving ervan. Artikel 3 Dit besluit is gericht tot de Europese Centrale Bank. Gedaan te Brussel, 11 maart 2013. Voor de Raad De voorzitter E. GILMORE ( 1 ) PB C 37 van 9.2.2013, blz. 1 . ( 2 ) PB L 22 van 29.1.1999, blz. 69 .",
  "source": "EUR LEX"
}