{
  "url": "http://www.w3.org/1999/xhtml\">",
  "content": "L_2023224NL.01010501.xml 12.9.2023 NL Publicatieblad van de Europese Unie L 224/105 UITVOERINGSBESLUIT (EU) 2023/1760 VAN DE COMMISSIE van 11 september 2023 betreffende de erkenning van het verslag met informatie over de typische broeikasgasemissies ten gevolge van de verbouwing van canolazaad (koolzaad) in Australië overeenkomstig artikel 31, leden 3 en 4, van Richtlijn (EU) 2018/2001 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2018/2001 van het Europees Parlement en de Raad van 11 december 2018 ter bevordering van het gebruik van energie uit hernieuwbare bronnen ( 1 ) , en met name artikel 31, lid 4, Overwegende hetgeen volgt: (1) Richtlijn (EU) 2018/2001 bepaalt dat biobrandstoffen, vloeibare biomassa en biomassabrandstoffen aanzienlijke broeikasgasemissiereducties moeten opleveren in vergelijking met fossiele brandstoffen om te kunnen worden meegeteld voor het behalen van de in die richtlijn vastgestelde streefcijfers. Daartoe worden in artikel 29, lid 10, specifieke emissiereductiedrempels voor die brandstoffen vastgesteld, en wordt in artikel 31 de manier bepaald waarop wordt berekend wat het gebruik ervan aan broeikasgasemissiereducties oplevert. Bij die berekeningen kunnen de standaardwaarden van de bijlagen V en VI bij Richtlijn (EU) 2018/2001 worden gebruikt. In plaats van de standaardwaarden voor broeikasgasemissies ten gevolge van de teelt van landbouwgrondstoffen kunnen onder bepaalde omstandigheden typische waarden worden gebruikt. Die typische waarden, die de gemiddelde waarde op een specifiek gebied vertegenwoordigen, kunnen door de lidstaten of derde landen aan de Commissie worden verstrekt. De typische waarden mogen alleen worden gebruikt als de Commissie erkent dat zij accuraat zijn. (2) Op 18 mei 2023 heeft Australië de Commissie het eindverslag toegezonden met gegevens voor de meting van broeikasgasemissies ten gevolge van de verbouwing van canolazaad (koolzaad) dat typisch wordt geproduceerd in regio’s in Australië die gelijkwaardig zijn aan NUTS 2-regio’s ( 2 ) van de Unie, met het verzoek om erkenning van de juistheid van die gegevens overeenkomstig artikel 31, lid 4, van Richtlijn (EU) 2018/2001. (3) De Commissie heeft het verslag beoordeeld en geconcludeerd dat het accurate gegevens bevat voor het meten van de broeikasgasemissies ten gevolge van de verbouwing van canolazaad (koolzaad) dat typisch wordt geproduceerd in regio’s in Australië die gelijkwaardig zijn aan NUTS 2-regio’s van de Unie. (4) De in dit besluit vervatte maatregelen zijn in overeenstemming met het advies van het Comité voor de duurzaamheid van biobrandstoffen, vloeibare biomassa en biomassabrandstoffen, HEEFT HET VOLGENDE BESLUIT VASTGESTELD: Artikel 1 Het op 18 mei 2023 voor erkenning bij de Commissie door Australië ingediende verslag bevat accurate gegevens voor het meten van de broeikasgasemissies ten gevolge van de verbouwing van canolazaad (koolzaad) dat typisch wordt geproduceerd in regio’s in Australië die gelijkwaardig zijn aan NUTS 2-regio’s van de Unie, overeenkomstig artikel 31, lid 4, van Richtlijn (EU) 2018/2001. De samenvatting van de gegevens van het verslag is opgenomen in de bijlage. Artikel 2 Dit besluit is geldig voor een periode van vijf jaar na de datum van inwerkingtreding ervan. Indien de inhoud van het verslag zoals op 18 mei 2023 voor erkenning bij de Commissie ingediend, wijzigingen ondergaat die gevolgen kunnen hebben voor de grondslag van dit besluit, worden dergelijke wijzigingen onmiddellijk aan de Commissie gemeld. De Commissie beoordeelt de aangemelde wijzigingen om te bepalen of het verslag nog steeds de nauwkeurige gegevens bevat waarvoor het is erkend. Artikel 3 De Commissie kan dit besluit intrekken als duidelijk wordt aangetoond dat het verslag niet langer accurate gegevens bevat voor het meten van broeikasgasemissies ten gevolge van de teelt van canolazaad (koolzaad) dat wordt geproduceerd in Australië. Artikel 4 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 11 september 2023. Voor de Commissie De voorzitter Ursula VON DER LEYEN ( 1 ) PB L 328 van 21.12.2018, blz. 82 . ( 2 ) NUTS is een gemeenschappelĳke nomenclatuur voor territoriale eenheden voor de statistiek van de EU. BIJLAGE Broeikasgasemissies ten gevolge van de teelt van canolazaad (koolzaad) in de staten van Australië (ton CO 2 -eq/ton canolazaad, geoogst op basis van de droge stof) N2O bodem Gewasresten Ingebed Brandstofverbruik Kunstmestverzuring Zaaigoed Totaal Rechtstreekse toegang Indirecte toegang Meststof Bestrijdingsmiddel Kalk Nieuw-Zuid-Wales 0,060 0,015 0,056 0,229 0,038 0,002 0,065 0,041 0,002 0,508 Enig doel 0,057 0,011 0,066 0,248 0,047 0,002 0,075 0,044 0,002 0,554 Tweeledig doel 0,039 0,007 0,026 0,162 0,018 0,001 0,029 0,028 0,002 0,313 Bevloeid 0,261 0,136 0,066 0,327 0,007 0,003 0,096 0,058 0,001 0,954 Victoria 0,023 0,009 0,062 0,221 0,036 0,002 0,050 0,040 0,002 0,444 Enig doel 0,024 0,009 0,065 0,226 0,038 0,002 0,052 0,041 0,002 0,458 Tweeledig doel 0,017 0,006 0,030 0,161 0,017 0,001 0,024 0,029 0,002 0,288 Queensland 0,061 0,008 0,063 0,239 0,054 0,002 0,167 0,043 0,003 0,641 Zuid-Australië 0,016 0,004 0,059 0,214 0,068 0,002 0,062 0,039 0,002 0,466 Enig doel 0,012 0,002 0,061 0,216 0,071 0,002 0,064 0,039 0,002 0,469 Tweeledig doel 0,009 0,001 0,028 0,155 0,032 0,001 0,029 0,028 0,002 0,285 Bevloeid 0,232 0,125 0,061 0,288 0,007 0,003 0,096 0,052 0,001 0,865 West-Australië 0,014 0,003 0,058 0,225 0,030 0,002 0,069 0,037 0,002 0,441 Enig doel 0,014 0,003 0,059 0,225 0,031 0,002 0,069 0,037 0,002 0,441 Tweeledig doel 0,010 0,002 0,023 0,159 0,012 0,001 0,027 0,026 0,002 0,263 Tasmanië* 0,240 0,127 0,057 0,298 0,013 0,003 0,079 0,054 0,001 0,873",
  "source": "EUR LEX"
}