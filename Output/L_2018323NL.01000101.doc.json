{
  "url": "http://www.w3.org/1999/xhtml\"><!--",
  "content": "L_2018323NL.01000101.xml 19.12.2018 NL Publicatieblad van de Europese Unie L 323/1 UITVOERINGSVERORDENING (EU) 2018/2016 VAN DE COMMISSIE van 18 december 2018 tot toelating van het in de handel brengen van gepelde granen van Digitaria exilis als traditioneel levensmiddel uit een derde land krachtens Verordening (EU) 2015/2283 van het Europees Parlement en de Raad en tot wijziging van Uitvoeringsverordening (EU) 2017/2470 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 15, lid 4, Overwegende hetgeen volgt: (1) Bij Verordening (EU) 2015/2283 is vastgesteld dat alleen nieuwe voedingsmiddelen die zijn toegelaten en in de Unielijst zijn opgenomen, in de Unie in de handel mogen worden gebracht. Een traditioneel levensmiddel uit een derde land is een nieuw voedingsmiddel als gedefinieerd in artikel 3 van Verordening (EU) 2015/2283. (2) Overeenkomstig artikel 8 van Verordening (EU) 2015/2283 is Uitvoeringsverordening (EU) 2017/2470 van de Commissie ( 2 ) vastgesteld met een Unielijst van toegelaten nieuwe voedingsmiddelen. (3) Krachtens artikel 15, lid 4, van Verordening (EU) 2015/2283 moet de Commissie beslissen over de toelating en het in de Unie in de handel brengen van een traditioneel levensmiddel uit een derde land. (4) Op 23 januari 2018 heeft de onderneming Obà Food Srl. („de aanvrager”) een kennisgeving bij de Commissie ingediend van het voornemen om gepelde granen van Digitaria exilis (Kippist) Stapf („Fonio”) in de Unie in de handel te brengen als een traditioneel levensmiddel uit een derde land in de zin van artikel 14 van Verordening (EU) 2015/2283. De aanvrager verzoekt om toelating van gepelde granen van Digitaria exilis (Kippist) Stapf om als zodanig of als voedselingrediënt door de algemene bevolking te worden geconsumeerd. (5) Uit de gedocumenteerde gegevens die de aanvrager heeft overgelegd, blijkt dat de gepelde granen van Digitaria exilis (Kippist) Stapf een geschiedenis van veilig gebruik als levensmiddel heeft in West-Afrikaanse landen, met name in Guinee, Nigeria en Mali. (6) Op grond van artikel 15, lid 1, van Verordening (EU) 2015/2283 heeft de Commissie de geldige kennisgeving op 28 februari 2018 doorgezonden aan de lidstaten en aan de Europese Autoriteit voor voedselveiligheid („de Autoriteit”). (7) Binnen de in artikel 15, lid 2, van Verordening (EU) 2015/2283 vastgestelde termijn van vier maanden zijn bij de Commissie geen naar behoren met redenen omklede bezwaren ingediend door lidstaten of de Autoriteit tegen het in de Unie in de handel brengen van gepelde granen van Digitaria exilis (Kippist) Stapf. (8) De Commissie moet het in de Unie in de handel brengen van gepelde granen van Digitaria exilis (Kippist) Stapf toelaten en de Unielijst van nieuwe voedingsmiddelen derhalve bijwerken. (9) Uitvoeringsverordening (EU) 2017/2470 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 1.   Gepelde granen van Digitaria exilis (Kippist) Stapf, zoals gespecificeerd in de bijlage bij deze verordening, worden opgenomen in de bij Uitvoeringsverordening (EU) 2017/2470 vastgestelde Unielijst van toegelaten nieuwe voedingsmiddelen. 2.   De in lid 1 bedoelde vermelding in de Unielijst omvat de in de bijlage bij deze verordening vastgestelde gebruiksvoorwaarden en etiketteringsvoorschriften. Artikel 2 De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2018. Voor de Commissie De voorzitter Jean-Claude JUNCKER ( 1 ) PB L 327 van 11.12.2015, blz. 1 . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 ). BIJLAGE De bijlage bij Uitvoeringsverordening (EU) 2017/2470 wordt als volgt gewijzigd: 1) De volgende vermelding wordt in alfabetische volgorde in tabel 1 (Toegelaten nieuwe voedingsmiddelen) ingevoegd: Toegelaten nieuw voedingsmiddel Voorwaarden waaronder het nieuwe voedingsmiddel mag worden gebruikt Aanvullende specifieke etiketteringsvoorschriften Andere voorschriften „Gepelde granen van Digitaria exilis (Kippist) Stapf (traditioneel levensmiddel uit een derde land) Niet gespecificeerd Het nieuwe voedingsmiddel wordt op de etikettering van het voedingsmiddel dat het bevat, aangeduid met „gepelde granen van Digitaria exilis ”” 2) De volgende vermelding wordt in alfabetische volgorde in tabel 2 (Specificaties) ingevoegd: Toegelaten nieuw voedingsmiddel Specificaties „Gepelde granen van Digitaria exilis (Kippist) Stapf (fonio) (traditioneel levensmiddel uit een derde land) Omschrijving/definitie Het traditionele levensmiddel is het gepelde graan (zemelen verwijderd) van Digitaria exilis (Kippist) Stapf. Digitaria exilis (Kippist) Stapf is een eenjarige kruidachtige plant van de lipbloemenfamilie ( Poaceae ). Typische voedingsbestanddelen van gepelde granen van fonio Koolhydraten: 76,1 g/100 g fonio Water: 12,4 g/100 g fonio Eiwitten: 6,9 g/100 g fonio Vetten: 1,2 g/100 g fonio Vezels: 2,2 g/100 g fonio As: 1,2 g/100 g fonio Fytaatgehalte: ≤ 2,1 mg/g”",
  "source": "EUR LEX"
}