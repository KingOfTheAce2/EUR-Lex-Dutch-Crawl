{
  "url": "http://www.w3.org/1999/xhtml\">",
  "content": "L_2021092NL.01000101.xml 17.3.2021 NL Publicatieblad van de Europese Unie L 92/1 UITVOERINGSBESLUIT (EU) 2021/462 VAN DE COMMISSIE van 15 maart 2021 tot vaststelling van de definitieve toewijzing aan de lidstaten van de Uniesteun voor schoolgroenten en -fruit en voor schoolmelk voor de periode van 1 augustus 2021 tot en met 31 juli 2022 en tot wijziging van Uitvoeringsbesluit (EU) 2020/467 (Kennisgeving geschied onder nummer C(2021) 1571) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1370/2013 van de Raad van 16 december 2013 houdende maatregelen tot vaststelling van steun en restituties in het kader van de gemeenschappelijke ordening van de markten voor landbouwproducten ( 1 ) , en met name artikel 5, lid 6, Overwegende hetgeen volgt: (1) Op grond van artikel 3 van Uitvoeringsverordening (EU) 2017/39 van de Commissie ( 2 ) moeten lidstaten die wensen deel te nemen aan de steunregeling van de Unie voor de verstrekking van groenten en fruit, bananen en melk in onderwijsinstellingen (de schoolregeling), uiterlijk op 31 januari van elk jaar bij de Commissie hun verzoek om Uniesteun voor het volgende schooljaar indienen en, indien nodig, hun verzoek om Uniesteun voor het lopende schooljaar actualiseren. (2) Met het oog op de doeltreffende uitvoering van de schoolregeling moet de toewijzing van de Uniesteun voor schoolgroenten en -fruit en voor schoolmelk aan de deelnemende lidstaten worden vastgesteld op basis van de bedragen die die lidstaten in hun verzoek om Uniesteun hebben vermeld, en rekening houdend met de overdrachten tussen de indicatieve toewijzingen van die lidstaten, als bedoeld in artikel 23 bis, lid 4, onder a), van Verordening (EU) nr. 1308/2013 van het Europees Parlement en de Raad ( 3 ) . (3) Alle lidstaten hebben de Commissie in kennis gesteld van hun verzoek om Uniesteun voor de periode van 1 augustus 2021 tot en met 31 juli 2022, onder vermelding van het gevraagde steunbedrag voor schoolgroenten en -fruit of voor schoolmelk, of voor beide onderdelen van de regeling. Voor België, Frankrijk, Cyprus en Zweden is bij de gevraagde bedragen rekening gehouden met de overdrachten tussen de indicatieve toewijzingen. (4) Met het oog op een optimale benutting van de beschikbare middelen moet Uniesteun waarom niet is verzocht, worden herverdeeld over de lidstaten die aan de schoolregeling deelnemen en in hun verzoek om Uniesteun hebben aangegeven dat zij, als er aanvullende middelen beschikbaar zijn, meer dan hun indicatieve toewijzing willen gebruiken. (5) In zijn verzoek om Uniesteun voor de periode van 1 augustus 2021 tot en met 31 juli 2022 heeft Zweden minder dan de indicatieve toewijzing voor schoolgroenten en -fruit gevraagd. Bulgarije, Tsjechië, Denemarken, Duitsland, Estland, Ierland, Spanje, Kroatië, Italië, Letland, Litouwen, Luxemburg, Hongarije, Malta, Nederland, Oostenrijk, Polen, Slovenië en Slowakije hebben te kennen gegeven meer dan de indicatieve toewijzing voor schoolgroenten en -fruit te willen gebruiken. Geen enkele lidstaat heeft minder dan de indicatieve toewijzing voor schoolmelk gevraagd. (6) Op basis van de door de lidstaten meegedeelde informatie moet de definitieve toewijzing van de Uniesteun voor schoolgroenten en -fruit en voor schoolmelk voor de periode van 1 augustus 2021 tot en met 31 juli 2022 worden vastgesteld. (7) Bij Uitvoeringsbesluit (EU) 2020/467 van de Commissie ( 4 ) is de definitieve toewijzing, voor de periode van 1 augustus 2020 tot en met 31 juli 2021, van de Uniesteun voor schoolgroenten en -fruit en voor schoolmelk aan de lidstaten die aan de schoolregeling wensen deel te nemen, vastgesteld. Bepaalde lidstaten hebben hun verzoek om Uniesteun voor dat schooljaar geactualiseerd. Denemarken, Duitsland, Luxemburg en Nederland hebben overdrachten tussen de definitieve toewijzing voor schoolgroenten en -fruit en de definitieve toewijzing voor schoolmelk meegedeeld. België, Spanje, Nederland en Portugal hebben minder dan de definitieve toewijzing voor schoolgroenten en -fruit en/of voor schoolmelk gevraagd. Tsjechië, Duitsland, Estland, Cyprus, Luxemburg, Hongarije, Malta, Oostenrijk, Slowakije en Zweden hebben te kennen gegeven meer dan de definitieve toewijzing voor schoolgroenten en -fruit en/of voor schoolmelk te willen gebruiken. Het Verenigd Koninkrijk had op 27 oktober 2020 geen uitgaven gedeclareerd overeenkomstig artikel 10, lid 1, onder b), van Uitvoeringsverordening (EU) nr. 908/2014 van de Commissie ( 5 ) , en heeft overeenkomstig artikel 137, lid 1, eerste alinea, van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie niet langer recht op zijn definitieve toewijzing van Uniesteun. Omwille van de duidelijkheid moet de definitieve toewijzing van het Verenigd Koninkrijk voor het schooljaar 2020/2021 dus worden geschrapt in bijlage I bij Uitvoeringsbesluit (EU) 2020/467. (8) Uitvoeringsbesluit (EU) 2020/467 moet daarom dienovereenkomstig worden gewijzigd. (9) De in dit besluit vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 De definitieve toewijzing, voor de periode van 1 augustus 2021 tot en met 31 juli 2022, van de Uniesteun voor schoolgroenten en -fruit en voor schoolmelk aan de lidstaten die aan de schoolregeling deelnemen, wordt vastgesteld in bijlage I. Artikel 2 Bijlage I bij Uitvoeringsbesluit (EU) 2020/467 wordt vervangen door de tekst in bijlage II bij dit besluit. Artikel 3 Dit besluit is gericht tot de lidstaten. Gedaan te Brussel, 15 maart 2021. Voor de Commissie Janusz WOJCIECHOWSKI Lid van de Commissie ( 1 ) PB L 346 van 20.12.2013, blz. 12 . ( 2 ) Uitvoeringsverordening (EU) 2017/39 van de Commissie van 3 november 2016 tot vaststelling van toepassingsbepalingen voor Verordening (EU) nr. 1308/2013 van het Europees Parlement en de Raad wat betreft Uniesteun voor de verstrekking van groenten, fruit, bananen en melk in onderwijsinstellingen ( PB L 5 van 10.1.2017, blz. 1 ). ( 3 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 ). ( 4 ) Uitvoeringsbesluit (EU) 2020/467 van de Commissie van 25 maart 2020 tot vaststelling van de definitieve toewijzing aan de lidstaten van de Uniesteun voor schoolgroenten en -fruit en voor schoolmelk voor de periode van 1 augustus 2020 tot en met 31 juli 2021 en tot wijziging van Uitvoeringsbesluit C(2019) 2249 final ( PB L 98 van 31.3.2020, blz. 34 ) ( 5 ) Uitvoeringsverordening (EU) nr. 908/2014 van de Commissie van 6 augustus 2014 houdende uitvoeringsbepalingen van Verordening (EU) nr. 1306/2013 van het Europees Parlement en de Raad, wat betreft betaalorganen en andere instanties, financieel beheer, goedkeuring van de rekeningen, voorschriften inzake controles, zekerheden en transparantie ( PB L 255 van 28.8.2014, blz. 59 ). BIJLAGE I Schooljaar 2021/2022 in EUR Lidstaat Definitieve toewijzing voor schoolgroenten en -fruit Definitieve toewijzing voor schoolmelk België 3 405 459 1 613 200 Bulgarije 2 145 718 1 020 451 Tsjechië 3 210 331 1 600 707 Denemarken 1 855 734 1 460 645 Duitsland 20 242 234 9 404 154 Estland 450 442 700 309 Ierland 1 811 039 900 398 Griekenland 3 218 885 1 550 685 Spanje 13 295 411 6 302 784 Frankrijk 17 990 469 17 123 194 Kroatië 1 390 733 800 354 Italië 17 125 311 8 003 535 Cyprus 390 044 400 177 Letland 648 450 700 309 Litouwen 922 198 1 032 456 Luxemburg 294 943 193 000 Hongarije 3 099 275 1 756 776 Malta 293 380 193 000 Nederland 5 570 212 2 401 061 Oostenrijk 2 300 537 1 100 486 Polen 11 944 322 10 204 507 Portugal 3 283 397 2 220 981 Roemenië 6 866 848 10 399 594 Slovenië 570 670 320 141 Slowakije 1 752 338 900 398 Finland 1 599 047 3 824 689 Zweden 0 8 998 717 Totaal 125 677 428 95 126 708 BIJLAGE II “BIJLAGE I Schooljaar 2020/2021 in EUR Lidstaat Definitieve toewijzing voor schoolgroenten en -fruit Definitieve toewijzing voor schoolmelk België 2 492 459 838 200 Bulgarije 2 562 226 1 145 871 Tsjechië 4 480 135 2 238 476 Denemarken 2 252 207 1 575 880 Duitsland 28 192 170 10 549 255 Estland 614 857 894 110 Ierland 2 238 463 1 029 094 Griekenland 3 218 885 1 550 685 Spanje 13 933 247 5 408 792 Frankrijk 17 990 469 17 123 194 Kroatië 1 636 896 874 426 Italië 20 493 267 9 016 105 Cyprus 390 044 400 177 Letland 769 194 736 593 Litouwen 1 089 604 1 082 982 Luxemburg 405 816 163 802 Hongarije 4 115 191 2 928 629 Malta 340 277 248 458 Nederland 7 164 078 320 849 Oostenrijk 3 191 266 1 250 119 Polen 14 394 215 10 941 915 Portugal 1 250 000 2 220 981 Roemenië 7 866 848 10 771 254 Slovenië 701 580 359 649 Slowakije 2 373 573 1 633 772 Finland 1 599 047 3 824 689 Zweden 0 10 217 369 Totaal 145 756 013 99 345 326",
  "source": "EUR LEX"
}