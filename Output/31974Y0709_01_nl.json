{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0709(01):NL:HTML\">",
  "content": "EUR-Lex - 31974Y0709(01) - NL Avis juridique important | 31974Y0709(01) Resolutie van de Raad van 27 juni 1974 tot vaststelling van het eerste communautaire actieprogramma voor de beroepsrevalidatie van gehandicapten Publicatieblad Nr. C 080 van 09/07/1974 blz. 0030 - 0032 Bijzondere uitgave in het Grieks: Hoofdstuk 05 Deel 2 blz. 0026 Bijzondere uitgave in het Spaans: Hoofdstuk 05 Deel 2 blz. 0024 Bijzondere uitgave in het Portugees: Hoofdstuk 05 Deel 2 blz. 0024 ++++ RESOLUTIE VAN DE RAAD van 27 juni 1974 tot vaststelling van het eerste communautaire actieprogramma voor de beroepsrevalidatie van gehandicapten DE RAAD VAN DE EUROPESE GEMEENSCHAPPEN , Gelet op de Verdragen tot oprichting van de Europese Gemeenschappen , Gezien het ontwerp van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comité , Overwegende dat in de resolutie van de Raad van 21 januari 1974 betreffende een sociaal actieprogramma ( 2 ) onder meer sprake is van het in uitvoering nemen van een programma dat gericht is op de sociale herintegratie van gehandicapten alsmede op hun wederopneming in het arbeidsproces ; Stelt het hieronder weergegeven eerste communautaire actieprogramma vast voor de beroepsrevalidatie van gehandicapten ; Verzoekt de Commissie hem binnen drie jaar een verslag voor te leggen over de eerste bij de uitvoering van dit programma behaalde resultaten ; Constateert dat de Commissie hem , overeenkomstig de resolutie van de Raad van 21 januari 1974 voor eind 1975 voorstellen zal voorleggen met betrekking tot de uitvoering van andere acties ten behoeve van gehandicapten . I . DOELSTELLINGEN EN BEGRIPSBEPALINGEN De algemene doelstelling van de communautaire initiatieven voor gehandicapten dient hierin te bestaan ; hen te helpen een normaal , onafhankelijk en volledig in de maatschappij geïntegreerd bestaan te leiden . Deze algemene doelstelling geldt voor alle leeftijdsgroepen , alle soorten handicaps en alle revalidatiemaatregelen . Op grond van de praktische behoeften van een gemeenschappelijke actie worden de voornoemde begrippen als volgt omschreven : Handicap : beperking van de aangeboren of verworven lichamelijke of geestelijke vermogens , die een weerslag heeft op de dagelijkse bezigheden en op het werk van een persoon omdat daardoor zijn mogelijkheden tot deelneming aan het maatschappelijk leven , tot uitoefening van een beroep , tot gebruikmaking van de openbare diensten worden verminderd . Gehandicapte : persoon wiens handicap ( of dreigende handicap ) door de daartoe aangewezen autoriteit met het oog op revalidatie wordt erkend . Revalidatie : het geheel van maatregelen die gericht zijn op het scheppen en handhaven van zo bevredigend mogelijke betrekkingen tussen een persoon en zijn omgeving na het optreden van een handicap of een letsel of een aandoening welke een handicap kunnen veroorzaken . Met dit doel voor ogen handelt de gehandicapte ( ten einde zijn motorische vermogens en zijn arbeidsgeschiktheid te behouden en te ontwikkelen ) , alsmede het opvangmilieu ( ten einde de integratie en de tewerkstelling der gehandicapten te vergemakkelijken ) , met dien verstande dat de medische revalidatie , de beroepsrevalidatie en de sociale revalidatie zijn te beschouwen als bijzondere aspecten van een algemeen en ononderbroken proces . In dit kader is het huidige programma gericht tot alle gehandicapten , voor zover zij potentieel in staat zijn zonder speciale beschermende voorwaarden in loondienst of als zelfstandige te werken , te weten : - degenen die zich in hun werk of bij verandering van werk bewust worden van hun handicap , - degenen die naar aanleiding van een letsel of ziekte een medische revalidatie hebben ondergaan , - degenen wier handicap te wijten is aan een reeds lang bestaande of aangeboren aandoening . Ten behoeve van deze gehandicapten omvat het programma het scheppen en in stand houden van arbeidsverhoudingen of van een zelfstandige beroepsactiviteit onder voorwaarden en met een bezoldiging welke gelijk zijn aan die van de andere werknemers dan wel deze zoveel mogelijk benaderen . De specifieke doelstelling van het programma is de verbetering van de mogelijkheden welke in de Gemeenschap bestaan ten behoeve van de hierboven bedoelde personen voor hun beroepsrevalidatie . Hierbij worden alle facetten van de beroepsrevalidatie in aanmerking genomen : beroepsvoorlichting , opleiding , plaatsing en begeleiding gedurende de periode van aanpassing aan het werk . Deze beroepsrevalidatie steunt op een juiste beoordeling van de individuele behoeften en mogelijkheden der gehandicapten en van de sociaal-economische vooruitzichten . II . OPZET VAN HET PROGRAMMA In zijn geheel vormt het programma een soepel werkkader van een zodanige opzet dat elk element van de samenleving zich bewust gaat worden van zijn maatschappelijke verantwoordelijkheid . Voor de overheid , peinstellingen en diensten voor revalidatie , de sociale partners , het bedrijfsleven , de plaatselijke bevolking en vooral voor de gehandicapten zelf is hierbij een taak weggelegd . De Gemeenschap zal de haar ter beschikking staande financiële instrumenten niet in de eerste plaats aanwenden om bij te springen daar waar de financiële middelen ontoereikend zijn , maar vooral om betere mogelijkheden voor de beroepsrevalidatie te scheppen . Het programma kan worden onderverdeeld in drie hoofdgroepen van acties : 1 . Samenwerking tussen de instellingen voor revalidatie en opleiding die gekozen zijn om de ontwikkeling van nieuwe methoden en middelen voor de beroepsrevalidatie te bevorderen , uitwisseling van informatie op dit gebied alsmede opleiding van personen welke in staat zijn deze methoden en middelen toe te passen . Verschillende van de beste instellingen voor revalidatie en opleiding in de Lid-Staten zullen worden uitgenodigd een Europees net te vormen en aldus als pijler te fungeren voor de communautaire samenwerking . In aanmerking komen opleidingsinstellingen wier methoden , programma's en niveau zijn afgestemd op gehandicapten , centra met speciale bevoegdheden inzake de beroepsopleiding van gehandicapten die niet meer permanent onder medische behandeling zijn , alsook revalidatiecentra voor nabehandeling die bijzonder gespecialiseerd zijn op het gebied van de beroepsaanpassing . Zij zullen door de Commissie worden geselecteerd aan de hand van voorstellen van de Lid-Staten waarbij de waarde van de door hen toegepaste methoden en hun functie als opvangcentrum en hun rol als baanbreker in aanmerking zullen worden genomen . De beleidsfunctionarissen van deze instellingen zullen op verzoek van de Commissie bijeenkomen om de onderwerpen en methoden vast te leggen welke een grotere verbreiding verdienen en op ruimere schaal toepassing moeten vinden , alsmede om een programma tot stand te brengen van stages op hoog niveau voor het voorlichtings - en beroepsopleidingspersoneel van de centra die streven naar kwaliteitsverbetering van hun revalidatiewerk . Deze stages zullen in aanmerking komen voor financiële steun van de Gemeenschap . Het net van instellingen zal worden aangemoedigd tot samenwerking bij de vervaardiging van leermiddelen , en tot coordinatie van hun studie - en onderzoekprogramma's . 2 . Tijdelijke acties met een demonstratief doel ter verbetering van de kwaliteit van in de praktijk reeds bestaande voorzieningen op het gebied van de beroepsrevalidatie Tijdelijke acties met een demonstratief doel die moeten leiden tot een kwalitatieve vervolkomning van de beroepsrevalidatie , zullen door de Gemeenschap worden aangemoedigd . Deze acties moeten voldoen aan de volgende criteria : a ) zij moeten zich lenen voor een evaluatie , met andere worden omvang en duur ervan dienen van meet af aan vast te staan ; b ) zij moeten de nieuwe methoden , met name die welke overeenkomstig punt 1 zijn beproefd en verbreid , in toepassing brengen ; c ) zij worden ondernomen ingevolge initiatieven die waarborgen dat alle instanties die bij deze fase van de revalidatie zijn betrokken , gecoordineerd hun medewerking verlenen ; d ) de beroepsrevalidatie moet beschouwd worden als het eindpunt van een algemeen en doorlopend proces , dat een goede coordinatie van de werkzaamheden van alle bevoegde organen verlangt ; e ) de gekozen opleidingsmethoden moeten de gehandicapten voorbereiden op normale beroepen . 3 . Acties op langere termijn die in het verlengde liggen van de in de punten 1 en 2 bedoelde acties Om het hoogste rendement te halen uit het programma is het nodig een zo wijd mogelijke bekendheid te geven aan de lering die getrokken is uit de in punt 2 bedoelde tijdelijke acties met een demonstratief doel , opdat er acties op langere termijn kunnen worden ontwikkeld met het doel permanente nieuwe voorzieningen te scheppen of de bestaande voorzieningen zowel kwantitatief als kwalitatief te verbeteren . Bij deze projecten dient men ervoor zorg te dragen dat de gehandicapten geleidelijk en goed begeleid de ververschillende stadia - beroepsvoorlichting , opleiding , inschakeling in het arbeidsproces , aanpassing aan het nieuwe milieu - kunnen doorlopen . Het zou wellicht dienstig zijn indien deze acties door de Gemeenschap worden ondersteund en de Commissie zal voorstellen indienen inzake de vorm van een dergelijke steunverlening die zij wenselijk acht . III . ACTIES DIE GELIJKTIJDIG MET HET PROGRAMMA WORDEN UITGEVOERD Tegelijkertijd en in samenhang met andere werkzaamheden welke door de Gemeenschap ter voorbereiding van het toekomstige actieprogramma op lange termijn worden uitgevoerd , worden nog twee andere soorten van activiteit beoogd : 1 . Coordinatie van initiatieven voor studie en onderzoek op het gebied van de revalidatie Gedurende de verschillende fasen van uitvoering van het programma en meer speciaal in het kader van de uitwisseling van informatie zal het mogelijk zijn de gebieden vast te leggen waar onderzoek werkzaamheden noodzakelijk zijn . Aldus zal de Commissie ertoe kunnen bijdragen dat de onderzoekwerkzaamheden op revalidatiegebied worden gecoordineerd en zal zij op dit gebied initiatieven kunnen ontplooien , waarbij met de praktische eisen rekening wordt gehouden . Naast de bovengenoemde initiatieven , die rechtstreeks verband houden met de specifieke revalidatieproblemen , zal de Commissie trachten beginselen uit te werken voor een betere medische en sociale preventie . 2 . Voorlichtingsacties ten behoeve van het grote publiek , gericht op de sociale integratie van de gehandicapten De Commissie zal nieuwe initiatieven nemen om de algemene voorlichting over de problemen van gehandicapten in de Gemeenschap te verbeteren en om de bevolking ervan bewust te maken dat zij een collectieve verantwoording draagt bij het zoeken naar een oplossing voor deze problemen . De Commissie zal trachten bij deze acties met name de medewerking van de verenigingen van gehandicapten te verkrijgen . IV . COORDINATIE EN OVERLEG De Commissie zal zich belasten met de coordinatie en de algemene oriëntatie van het programma , daarbij zorg dragend voor overleg met de betrokken kringen ten einde bij de tenuitvoerlegging van het programma een communautaire aanpak te omschrijven . De Commissie zal zich doen bijstaan door een werkgroep die haar medewerking zal verlenen bij de tenuitvoerlegging van het programma , met name om vast te stellen welke acties moeten worden ondernomen en om de resultaten te evalueren . Deze Groep zal zijn samengesteld uit één Vertegenwoordiger per Lid-Staat , die zich zo nodig kan doen bijstaan door ten hoogste twee deskundigen . Het Raadgevend Comité voor de beroepsopleiding zal geregeld door de Commissie op de hoogte worden gehouden van de evaluatie en de uitvoering van het programma . ( 1 ) PB nr . C 23 van 8 . 3 . 1974 , blz . 17 . ( 2 ) PB nr . C 13 van 12 . 2 . 1974 , blz . 1 .",
  "source": "EUR LEX"
}