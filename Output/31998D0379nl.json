{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0379:NL:HTML\">",
  "content": "EUR-Lex - 31998D0379 - NL Avis juridique important | 31998D0379 98/379/EG: Besluit van de Raad van 11 mei 1998 betreffende de voorlopige toepassing van de Overeenkomst tussen de Europese Gemeenschap en de Russische Federatie betreffende de handel in textielproducten Publicatieblad Nr. L 169 van 15/06/1998 blz. 0001 - 0001 BESLUIT VAN DE RAAD van 11 mei 1998 betreffende de voorlopige toepassing van de Overeenkomst tussen de Europese Gemeenschap en de Russische Federatie betreffende de handel in textielproducten (98/379/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over een Overeenkomst tussen de Europese Gemeenschap en de Russische Federatie betreffende de handel in textielproducten, die op 28 maart 1998 werd geparafeerd; Overwegende dat deze Overeenkomst met ingang van 1 mei 1998 voorlopig dient te worden toegepast, in afwachting van de voltooiing van de procedures die voor de sluiting ervan vereist zijn, op voorwaarde dat zij tevens op wederkerige basis door de Russische Federatie voorlopig wordt toegepast, BESLUIT: Artikel 1 De Overeenkomst tussen de Europese Gemeenschap en de Russische Federatie betreffende de handel in textielproducten wordt met ingang van 1 mei 1998 voorlopig toegepast, in afwachting van de officiÃ«le sluiting ervan, op voorwaarde dat zij tevens op wederkerige basis door de Russische Federatie voorlopig wordt toegepast. De tekst van de Overeenkomst is aan dit besluit gehecht. Artikel 2 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 11 mei 1998. Voor de Raad De Voorzitter J. BATTLE",
  "source": "EUR LEX"
}