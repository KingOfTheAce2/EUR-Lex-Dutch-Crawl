{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31963R0018:NL:HTML\">",
  "content": "EUR-Lex - 31963R0018 - NL Avis juridique important | 31963R0018 Verordening nr. 18/63/EEG van de Raad van 26 februari 1963 tot wijziging van de artikelen 108 en 109 van het Statuut van de ambtenaren der E.E.G. en der E.G.A. Publicatieblad Nr. 035 van 06/03/1963 blz. 0529 - 0530 Bijzondere uitgave in het Deens: Serie I Hoofdstuk 1963-1964 blz. 0016 Bijzondere uitgave in het Engels: Serie I Hoofdstuk 1963-1964 blz. 0018 ++++ ( 1 ) Publikatieblad van de Europese Gemeenschappen no . 45 van 14 juni 1962 , blz . 1385/62 . ( 2 ) Publikatieblad van de Europese Gemeenschappen no . 33 van 4 maart 1963 , blz . 448/63 . VERORDENING No . 18/63/EEG VAN DE RAAD van 26 februari 1963 tot wijziging van de artikelen 108 en 109 van het Statuut van de ambtenaren der Europese Economische Gemeenschap en der Europese Gemeenschap voor Atoomenergie DE RAAD VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , inzonderheid op artikel 212 , Gelet op Verordening no . 31 ( E.E.G . ) , tot vaststelling van het statuut van de ambtenaren en de regeling welke van toepassing is op de andere personeelsleden van de Europese Economische Gemeenschap en de Europese Gemeenschap voor Atoomenergie ( 1 ) , inzonderheid op de artikelen 108 en 109 van dit statuut , Gezien de voorstellen van de Commissie van de Europese Economische Gemeenschap en van de Commissie van de Europese Gemeenschap voor Atoomenergie , Gezien het advies van het Europese Parlement ( 2 ) , Gezien het advies van het Hof van Justitie van de Europese Gemeenschappen , Overwegende dat de Raden met gekwalificeerde meerderheid van stemmen , op voorstel van de Commissies en na raadpleging van de andere betrokken instellingen , het Statuut van de ambtenaren van de Europese Economische Gemeenschap en van de Europese Gemeenschap voor Atoomenergie kunnen wijzigen ; Overwegende dat de periode van toepassing van de artikelen 108 en 109 van het Statuut van de ambtenaren dient te worden verlengd , HEEFT DE VOLGENDE VERORDENING VASTGESTELD : Enig artikel De artikelen 108 en 109 van het Statuut van de ambtenaren van de Europese Economische Gemeenschap en van de Europese Gemeenschap voor Atoomenergie worden door de volgende tekst vervangen : \" Artikel 108 Gedurende vijftien maanden na de inwerkingtreding van dit statuut kunnen opengevallen of nieuwe plaatsen worden bezet door bevordering van een ambtenaar die niet voldoet aan de voorwaarden van artikel 45 . Deze bepaling kan binnen deze periode slechts éénmaal op een ambtenaar worden toegepast . Artikel 109 Tot aan de inwerkingtreding van het personeelscomité , die uiterlijk 1 juli 1963 moet plaatsvinden , worden de bevoegdheden van dit comité uitgeoefend door het voorlopige personeelscomité , gekozen door de personeelsleden die v}}r de inwerkingtreding van dit statuut in dienst waren . De bevoegdheden van het comité voor het statuut worden tijdens dezelfde periode uitgeoefend door een voorlopig comité voor het statuut , bestaande uit een vertegenwoordiger van het voorlopig personeelscomité van elke instelling en een vertegenwoordiger van elke instelling \" . Deze verordening treedt in werking op 1 juli 1962 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 26 februari 1963 . Voor de Raad De Voorzitter Eugène SCHAUS",
  "source": "EUR LEX"
}