{
  "url": "http://www.w3.org/1999/xhtml\">",
  "content": "L_2021405NL.01000501.xml 16.11.2021 NL Publicatieblad van de Europese Unie L 405/5 BESLUIT (EU) 2021/1987 VAN DE RAAD van 9 november 2021 betreffende het namens de Europese Unie in te nemen standpunt in de Samenwerkingsraad die is ingesteld bij de Partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds, met betrekking tot de verlenging van de prioriteiten van het partnerschap EU-Azerbeidzjan DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 207 en 209, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds (“de overeenkomst”), is op 22 april 1996 ondertekend en op 1 juli 1999 in werking getreden. (2) Uit hoofde van artikel 81 van de overeenkomst kan de bij de overeenkomst ingestelde Samenwerkingsraad doelgerichte aanbevelingen doen om de doelstellingen van de overeenkomst te bereiken. (3) Tijdens de vergadering van de Samenwerkingsraad van 28 september 2018 werden de partnerschapsprioriteiten EU-Azerbeidzjan voor de periode 2018-2020 goedgekeurd. (4) De Samenwerkingsraad moet via een schriftelijke procedure zijn goedkeuring hechten aan de aanbeveling over de verlenging van de partnerschapsprioriteiten EU-Azerbeidzjan tot 2024. (5) Het is passend het standpunt te bepalen dat inzake de verlenging van de partnerschapsprioriteiten EU-Azerbeidzjan namens de Unie in de Samenwerkingsraad moet worden ingenomen, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in de Samenwerkingsraad die is ingesteld bij de Partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Azerbeidzjan, anderzijds, met betrekking tot de vaststelling van een aanbeveling over de verlenging van de partnerschapsprioriteiten EU-Azerbeidzjan tot 2024, wordt gebaseerd op de ontwerp-aanbeveling van de Samenwerkingsraad ( 1 ) . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 9 november 2021. Voor de Raad De voorzitter A. ŠIRCELJ ( 1 ) Zie document ST 11568/1/21 REV1 op http://register.consilium.europa.eu",
  "source": "EUR LEX"
}