{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0176:NL:HTML\">",
  "content": "EUR-Lex - 31998D0176 - NL Avis juridique important | 31998D0176 98/176/EG: Beschikking van de Commissie van 18 februari 1998 houdende goedkeuring van het door Spanje ingediende bewakingsplan met betrekking tot klassieke varkenspest (Slechts de tekst in de Spaanse taal is authentiek) (Voor de EER relevante tekst) Publicatieblad Nr. L 065 van 05/03/1998 blz. 0026 - 0026 BESCHIKKING VAN DE COMMISSIE van 18 februari 1998 houdende goedkeuring van het door Spanje ingediende bewakingsplan met betrekking tot klassieke varkenspest (Slechts de tekst in de Spaanse taal is authentiek) (Voor de EER relevante tekst) (98/176/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt (1), laatstelijk gewijzigd bij Richtlijn 92/118/EEG (2), en met name op artikel 10, lid 4, Overwegende dat Spanje bij Beschikking 98/93/EG van de Commissie (3) verzocht werd bij de Commissie een nationaal bewakingsprogramma op basis van serologische tests met betrekking tot klassieke varkenspest in te dienen; Overwegende dat het door Spanje ingediende programma voorziet in aanvullende maatregelen om verspreiding van klassieke varkenspest buiten de reeds besmette gebieden tegen te gaan; Overwegende dat dit programma onderzocht is en in overeenstemming is gebleken met de voorschriften van Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest (4), laatstelijk gewijzigd bij de Akte van Toetreding van Oostenrijk, Finland en Zweden; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Spanje ingediende programma voor de bewaking van klassieke varkenspest wordt goedgekeurd. Artikel 2 Spanje doet de nodige wettelijke en bestuursrechtelijke bepalingen in werking treden om het in artikel 1 genoemde programma uit te voeren. Artikel 3 Deze beschikking is gericht tot het Koninkrijk Spanje. Gedaan te Brussel, 18 februari 1998. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 29. (2) PB L 62 van 15. 3. 1993, blz. 49. (3) PB L 18 van 23. 1. 1998, blz. 35. (4) PB L 47 van 21. 2. 1980, blz. 11.",
  "source": "EUR LEX"
}