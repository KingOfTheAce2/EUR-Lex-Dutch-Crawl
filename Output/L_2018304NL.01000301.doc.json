{
  "url": "http://www.w3.org/1999/xhtml\">",
  "content": "L_2018304NL.01000301.xml 29.11.2018 NL Publicatieblad van de Europese Unie L 304/3 UITVOERINGSVERORDENING (EU) 2018/1864 VAN DE COMMISSIE van 28 november 2018 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 november 2018. Voor de Commissie De voorzitter Jean-Claude JUNCKER ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een product bestaande uit de volgende bestanddelen (in gewichtspercenten): 1517 90 99 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 1517 , 1517 90  en 1517 90 99 . Omdat het product bestaat uit een mengsel met zonnebloemolie kan het niet als olie van vis van post 1504  worden ingedeeld, aangezien de tekst van de post geen ruimte biedt voor mengsels van dierlijke en plantaardige oliën. Mengsels voor menselijke consumptie van dierlijke of plantaardige oliën moeten worden ingedeeld onder post 1517  (zie ook de GS-toelichtingen op post 1517 , eerste alinea, onder 3)). Het product moet daarom worden ingedeeld onder GN-code 1517 90 99  als mengsels, voor menselijke consumptie, van dierlijke en plantaardige oliën. — visolie; 99,7307, — tocoferolen 0,1885, — zonnebloemolie 0,0808. De visolie is een mengsel van oliën dat uit vis van de volgende families wordt gewonnen: Engraulidae , Osmeridae , Carangidae , Clupeidae , Salmonidae en Scombridae . De visolie is geen visleverolie. De tocoferolen worden bewust toegevoegd aan de visolie om oxidatie van vetten te voorkomen. De zonnebloemolie fungeert als een drager en een vulstof voor de tocoferolen voordat deze met visolie worden gemengd. De zonnebloemolie zorgt er bovendien voor dat de tocoferolen tijdens het mengen goed oplossen in de visolie. Het product wordt in bulk aangeboden voor de productie van zachte gelatinecapsules.",
  "source": "EUR LEX"
}