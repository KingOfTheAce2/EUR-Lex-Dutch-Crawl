{
  "url": "http://www.w3.org/1999/xhtml\">",
  "content": "L_2012229NL.01000101.xml 24.8.2012 NL Publicatieblad van de Europese Unie L 229/1 BESLUIT 2012/486/GBVB VAN DE RAAD van 23 juli 2012 betreffende de sluiting en ondertekening van een Overeenkomst tussen de Gezamenlijke Organisatie voor samenwerking op defensiematerieelgebied en de Europese Unie inzake de bescherming van gerubriceerde gegevens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, leden 5 en 6, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft tijdens zijn zitting van 15 juni 2009 besloten het voorzitterschap uit hoofde van het vroegere artikel 24 van het Verdrag betreffende de Europese Unie te machtigen om onderhandelingen te openen over een Overeenkomst tussen de Gezamenlijke Organisatie voor samenwerking op defensiematerieelgebied en de Europese Unie inzake de beveiliging van gegevens. (2) Ingevolge de machtiging om onderhandelingen te openen heeft het voorzitterschap onderhandeld over de Overeenkomst tussen de Gezamenlijke Organisatie voor samenwerking op defensiematerieelgebied en de Europese Unie inzake de bescherming van gerubriceerde gegevens. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Gezamenlijke Organisatie voor samenwerking op defensiematerieelgebied en de Europese Unie inzake de bescherming van gerubriceerde gegevens wordt namens de Unie goedgekeurd. De tekst van de overeenkomst is bij dit besluit gevoegd. Artikel 2 De voorzitter van de Raad wordt gemachtigd de persoon(personen) aan te wijzen die bevoegd is(zijn) de overeenkomst te ondertekenen teneinde daardoor de Unie te binden. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 23 juli 2012. Voor de Raad De voorzitter C. ASHTON",
  "source": "EUR LEX"
}