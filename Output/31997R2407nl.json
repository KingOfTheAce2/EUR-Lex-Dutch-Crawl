{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2407:NL:HTML\">",
  "content": "EUR-Lex - 31997R2407 - NL Avis juridique important | 31997R2407 Verordening (EG) nr. 2407/97 van de Commissie van 3 december 1997 betreffende aanvullende hoeveelheden textielproducten voor Vietnam Publicatieblad Nr. L 332 van 04/12/1997 blz. 0038 - 0038 VERORDENING (EG) Nr. 2407/97 VAN DE COMMISSIE van 3 december 1997 betreffende aanvullende hoeveelheden textielproducten voor Vietnam DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen (1), laatstelijk gewijzigd bij Verordening (EG) nr. 1445/97 van de Commissie (2), inzonderheid op artikel 8, Overwegende dat het Europese bedrijfsleven en bepaalde lidstaten, aangezien niet aan de vraag binnen de Gemeenschap kon worden voldaan, een verzoek hebben ingediend dat ertoe strekt voor het contingentjaar 1997 voor de categorieën 5, 21, 28, 68 en 78 aanvullende hoeveelheden ter beschikking te stellen van Vietnam; Overwegende dat de in bijlage VIII van Verordening (EEG) nr. 3030/93 genoemde flexibiliteitsbepalingen voor de betrokken categorieën volledig zijn opgebruikt; Overwegende dat zoals reeds het geval was in 1996, Vietnam bereid is passende maatregelen te nemen om bij het beheer van de uitvoer in 1998 rekening te houden met de toekenning van deze aanvullende hoeveelheden; Overwegende dat de onderhandelingen over de verlenging van de bestaande overeenkomst op korte termijn zullen plaatsvinden en naar verwachting vóór eind 1997 zullen worden afgerond; Overwegende dat de betrokken hoeveelheden, gezien de totale invoer van deze producten in de Europese Gemeenschap, niet zullen leiden tot een verstoring van de markt; Overwegende dat de Commissie op grond van artikel 8 van Verordening (EEG) nr. 3030/93 in buitengewone omstandigheden de invoer van aanvullende hoeveelheden kan toestaan; Overwegende dat de in deze verordening vervatte maatregelen in overeenstemming zijn met het advies van het Comité textielproducten, HEEFT DE VOLGENDE VERORDENING VASTGESTELD: Artikel 1 De volgende aanvullende hoeveelheden worden ter beschikking gesteld van Vietnam, zodat daarvoor in 1997 uitvoervergunningen kunnen worden afgegeven: >RUIMTE VOOR DE TABEL> Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 december 1997. Voor de Commissie Leon BRITTAN Vice-Voorzitter (1) PB L 275 van 8. 11. 1993, blz. 1. (2) PB L 198 van 25. 7. 1997, blz. 1.",
  "source": "EUR LEX"
}