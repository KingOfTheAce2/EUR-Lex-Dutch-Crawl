{
  "url": "http://www.w3.org/1999/xhtml\">",
  "content": "LI2021115NL.01000301.xml 6.4.2021 NL Publicatieblad van de Europese Unie LI 115/3 UITVOERINGSBESLUIT (GBVB) 2021/560 VAN DE RAAD van 6 april 2021 tot uitvoering van Besluit 2010/231/GBVB betreffende beperkende maatregelen tegen Somalië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2010/231/GBVB van de Raad van 26 april 2010 betreffende beperkende maatregelen tegen Somalië en tot intrekking van Gemeenschappelijk Standpunt 2009/138/GBVB ( 1 ) , en met name artikel 7, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 26 april 2010 Besluit 2010/231/GBVB vastgesteld. (2) Het comité van de Veiligheidsraad van de Verenigde Naties (VN-Veiligheidsraad), ingesteld op grond van Resolutie 751 (1992) van de VN-Veiligheidsraad, heeft op 26 februari 2021 de toevoeging van drie personen goedgekeurd aan de lijst van personen en entiteiten die aan beperkende maatregelen onderworpen zijn. (3) Bijlage I bij Besluit 2010/231/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2010/231/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 6 april 2021. Voor de Raad De voorzitter A.P. ZACARIAS ( 1 ) PB L 105 van 27.4.2010, blz. 17 . BIJLAGE De volgende personen worden toegevoegd aan de lijst in bijlage I bij Besluit 2010/231/GBVB: I. Personen “18. Abukar Ali Adan (alias: a) Abukar Ali Aden; b) Ibrahim Afghan; c) Sheikh Abukar) Hoedanigheid : Plaatsvervangend leider van Al-Shabaab Geboortedatum : a) 1972; b) 1971; c) 1973 Datum plaatsing op de VN-lijst : 26 februari 2021 Overige informatie : op de lijst geplaatst uit hoofde van paragraaf 8, punt a), van Resolutie 1844 (2008) omdat hij “handelingen verricht of steunt die de vrede, de veiligheid of de stabiliteit van Somalië bedreigen, met inbegrip van handelingen die het akkoord van Djibouti van 18 augustus 2008 of het politieke proces bedreigen, dan wel de federale overgangsinstellingen of Amisom met geweld bedreigen.” Abukar Ali Adan wordt ook in verband gebracht met aan Al Qaida gelieerde entiteiten, Al Qaida op het Arabisch schiereiland (AQAP – QDe.129) en Al Qaida in de Islamitische Maghreb (AQIM – Qde.014). 19. Maalim Ayman (alias: a) Ma’alim Ayman; b) Mo’alim Ayman; c) Nuh Ibrahim Abdi; d) Ayman Kabo; e) Abdiaziz Dubow Ali) Hoedanigheid : oprichter en leider van Jaysh Ayman, een eenheid van al-Shabaab die aanvallen en operaties in Kenia en Somalië uitvoert Geboortedatum : a) 1973; b) 1983 Geboorteplaats : Kenia Adres: a) grens Kenia/Somalië; b) Badamadow, regio Neder-Juba, Somalië Datum plaatsing op de VN-lijst : 26 februari 2021 Overige informatie: op de lijst geplaatst uit hoofde van paragraaf 8, punt a), van Resolutie 1844 (2008) omdat hij “handelingen verricht of steunt die de vrede, de veiligheid of de stabiliteit van Somalië bedreigen, met inbegrip van handelingen die het akkoord van Djibouti van 18 augustus 2008 of het politieke proces bedreigen, dan wel de federale overgangsinstellingen of Amisom met geweld bedreigen.” Maalim Ayman heeft geholpen bij de voorbereidingen voor de aanval van 5 januari 2020 op Camp Simba in Lamu County, Kenia. 20. Mahad Karate (alias: a) Mahad Mohamed Ali Karate; b) Mahad Warsame Qalley Karate; c) Abdirahim Mohamed Warsame) Geboortedatum : tussen 1957 en 1962 Geboorteplaats : Harardheere, Somalië Adres: Somalië Datum plaatsing op de VN-lijst : 26 februari 2021 Overige informatie: op de lijst geplaatst uit hoofde van paragraaf 8, punt a), van Resolutie 1844 (2008) omdat hij “handelingen verricht of steunt die de vrede, de veiligheid of de stabiliteit van Somalië bedreigen, met inbegrip van handelingen die het akkoord van Djibouti van 18 augustus 2008 of het politieke proces bedreigen, dan wel de federale overgangsinstellingen of Amisom met geweld bedreigen.” Mahad Karate speelde een belangrijke rol in Amniyat, de vleugel van al-Shabaab die verantwoordelijk was voor de recente aanval op de universiteit van Garissa in Kenia, waarbij bijna 150 doden vielen. Amniyat is de inlichtingenvleugel van al-Shabaab, die een sleutelrol speelt bij de uitvoering van zelfmoordaanslagen en moorden in Somalië, Kenia en andere landen in de regio, en verschaft logistieke middelen en ondersteuning bij de terroristische activiteiten van Al-Shabaab.”.",
  "source": "EUR LEX"
}