{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975S1272:NL:HTML\">",
  "content": "EUR-Lex - 31975S1272 - NL Avis juridique important | 31975S1272 Beschikking nr. 1272/75/EGKS van de Commissie van 16 mei 1975 inzake de verplichting voor staalbedrijven om bepaalde gegevens over hun staalproduktie te verstrekken Publicatieblad Nr. L 130 van 21/05/1975 blz. 0007 - 0009 ++++ BESCHIKKING Nr . 1272/75/EGKS VAN DE COMMISSIE van 16 mei 1975 inzake de verplichting voor staalbedrijven om bepaalde gegevens over hun staalproduktie te verstrekken DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Kolen en Staal , inzonderheid op artikel 47 , Overwegende dat de markt voor staalprodukten momenteel wordt gekenmerkt door een aanzienlijk overschot van het aanbod ten opzichte van de werkelijke vraag ; Overwegende dat het in deze omstandigheden absoluut noodzakelijk is de voorlopige raming van de Commissie te hierzien , ten einde de ondernemingen betere richtsnoeren te kunnen geven voor de aanpassing van hun produktie aan de werkelijke vraag ; dat de Commissie voor de vervulling van deze taak dient te beschikken over de geraamde of verwachte produktiecijfers ; dat de gegevens over de reeds bestaande produktie sneller aan de Commissie moeten worden verstrekt ; Overwegende dat deze inlichtingen in de huidige omstandigheden beperkt kunnen blijven tot de produktie van ruw staal ; Overwegende dat de staalbedrijven derhalve verplicht moeten worden om , zolang de toestand zulks vereist , hun geraamde of verwachte maandelijkse produktie van ruw staal op te geven ; Overwegende dat de Commissie de ontwikkeling van de produktie van de staalbedrijven snel en op de voet moet kunnen volgen ; dat er derhalve , afgezien van de reeds ingewonnen statistische gegevens , snelle inlichtingen over de maandelijkse produktie van ruw staal aan de Commissie moeten worden verstrekt ; Overwegende dat de bedrijven , die op grond van hun produktievolume vrijgesteld zijn van de betaling van de heffing , eveneens kunnen worden vrijgesteld van de uit de onderhavige beschikking voortvloeiende verplichtingen , HEEFT DE VOLGENDE BESCHIKKING GEGEVEN : Artikel 1 De ondernemingen die ruw staal produceren zijn gehouden de Commissie iedere maand hun verwachte of geraamde produktie , alsook hun reeds bestaande produktie van ruw staal op te geven onderverdeeld in : - blokken , - fabrikaten van het continugieten , - vloeibaar staal voor het gieten . Artikel 2 De aangiften met betrekking tot de geraamde of verwachte produktie moeten de Commissie uiterlijk de 25e van iedere maand bereiken , wat de produktieramingen voor de daaropvolgende maand betreft . De eerste aangifte , voor de maand juli 1975 , moet uiterlijk op 25 juni 1975 worden gedaan . Voor de aangiften dient een formulier te worden gebruikt waarvan het model in bijlage 1 van deze beschikking is aangegeven . Artikel 3 De aangiften met betrekking tot de reeds bestaande produktie moeten de Commissie uiterlijk op de 5e van iedere maand bereiken , wat de produktie van de vorige maand betreft . De eerste aangifte , over de produktie van de maand juni 1975 , dient uiterlijk op 5 juli 1975 te worden gedaan . Voor de aangiften dient een formulier te worden gebruikt waarvan het model in bijlage 2 van deze beschikking is aangegeven . Artikel 4 De ondernemingen die krachtens de Beschikkingen nrs . 2/52 van 23 december 1952 en 6/65 van 17 maart 1965 van de betaling van de heffing zijn vrijgesteld , worden eveneens vrijgesteld van de verplichtingen van artikel 1 van deze beschikking . Deze beschikking is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 16 mei 1975 . Voor de Commissie De Voorzitter François-Xavier ORTOLI BIJLAGE 1 Beschikking nr . 1272/75/EGKS SPOEDSTATISTIEK INZAKE DE RAMINGEN VAN DE PRODUKTIE VAN RUW STAAL Land : Fabriek : Maand : Onderneming : Plaats : Inschrijvingsnummer bij de Commissie : Vragenlijst voor de volgende maand , die uiterlijk op de 25e van elke maand naar behoren ingevuld moet zijn terugontvangen ( Zo nodig kunnen de gegevens worden overgemaakt per telegram , telex of telefoon ) ( a ) Omschrijving * Gewichtseenheid : metrieke ton * I . Produktie van blokken * ... * II . Produktie van installaties voor het continugieten  ( reële tonnage ) * ... * III . Produktie van vloeibaar staal voor het gieten * ... * Totaal * ... * ( a ) Deze inlichtingen moeten tegelijkertijd worden toegezonden aan : 1 . de instantie die gewoonlijk , in het betrokken land , de statistische gegevens over de produktie van ruw staal centraliseert ; 2 . het Bureau voor de Statistiek van de Europese Gemeenschappen , Europees Centrum , Luxemburg , Postbus nr . 1907 , Telex nr . Comeur Lu 3423 - Tel . : 47 941 . BIJLAGE 2 Beschikking nr . 1272/75/EGKS SPOEDSTATISTIEK INZAKE DE PRODUKTIE VAN RUW STAAL Land : Fabriek : Maand : Onderneming : Plaats : Inschrijvingsnummer bij de Commissie : Vragenlijst voor de voorgaande maand die uiterlijk op de 5e van elke maand naar behoren ingevuld moet zijn terugontvangen ( Zo nodig kunnen de gegevens worden overgemaakt per telegram , telex of telefoon ) ( a ) Omschrijving * Gewichtseenheid : metrieke ton * I . Produktie van blokken * ... * II . Produktie van installaties voor het continugieten  ( reële tonnage ) * ... * III . Produktie van vloeibaar staal voor het gieten * ... * Totaal * ... * ( a ) Deze inlichtingen moeten tegelijkertijd worden toegezonden aan : 1 . de instantie die gewoonlijk , in het betrokken land , de statistische gegevens over de produktie van ruw staal centraliseert ; 2 . het Bureau voor de Statistiek van de Europese Gemeenschappen , Europees Centrum , Luxemburg , Postbus nr . 1907 , Telex nr . Comeur Lu 3423 - Tel . : 47 941 .",
  "source": "EUR LEX"
}