{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994R1752:NL:HTML\">",
  "content": "EUR-Lex - 31994R1752 - NL Avis juridique important | 31994R1752 Verordening (EG) nr. 1752/94 van de Commissie van 18 juli 1994 tot vaststelling van de steun voor de opslag voor krenten en rozijnen en gedroogde vijgen (basisprodukten) van het verkoopseizoen 1993/1994 Publicatieblad Nr. L 183 van 19/07/1994 blz. 0001 - 0002 Bijzondere uitgave in het Fins: Hoofdstuk 3 Deel 59 blz. 0081 Bijzondere uitgave in het Zweeds: Hoofdstuk 3 Deel 59 blz. 0081 VERORDENING (EG) Nr. 1752/94 VAN DE COMMISSIE van 18 juli 1994 tot vaststelling van de steun voor de opslag voor krenten en rozijnen en gedroogde vijgen (basisprodukten) van het verkoopseizoen 1993/1994 DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 426/86 van de Raad van 24 februari 1986 houdende een gemeenschappelijke ordening der markten in de sector van op basis van groenten en fruit verwerkte produkten (1), laatstelijk gewijzigd bij Verordening (EG) nr. 549/94  (2), en met name op artikel 8, lid 8, Overwegende dat bij artikel 1, lid 1, van Verordening (EEG) nr. 627/85 van de Commissie van 12 maart 1985 tot vaststelling van de steun voor opslag en de financiële vergoeding voor krenten en rozijnen en gedroogde vijgen (basisprodukten) (3),  laatstelijk gewijzigd bij Verordening (EEG) nr. 1445/93 (4), is bepaald dat de opslagsteun wordt vastgesteld per dag en per 100 kg nettogewicht voor sultaninerozijnen van klasse 4 en vijgen van klasse C; dat bij lid 2 van hetzelfde artikel is bepaald  dat voor rozijnen en krenten twee steunbedragen worden vastgesteld, namelijk een bedrag voor de opslag tot einde februari van het jaar volgende op dat waarin de produkten zijn aangekocht, en een bedrag voor de opslag na die periode; Overwegende dat de opslagsteun wordt berekend met inachtneming van de technische opslagkosten en de financiering van de voor de produkten betaalde aankoopprijs; Overwegende dat de in deze verordening vervatte maatregelen in overeenstemming zijn met het advies van het Comité van beheer voor op basis van groenten en fruit verwerkte produkten, HEEFT DE VOLGENDE VERORDENING VASTGESTELD: Artikel 1 Voor produkten van het verkoopseizoen 1993/1994 is de in artikel 1 van Verordening (EEG) nr. 627/85 bedoelde steun voor de opslag die welke is aangegeven in de bijlage. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 18 juli 1994. Voor de Commissie René STEICHEN Lid van de Commissie (1) PB nr. L 49 van 27. 2. 1986, blz. 1. (2) PB nr. L 69 van 12. 3. 1994, blz. 5. (3) PB nr. L 72 van 13. 3. 1985, blz. 17. (4) PB nr. L 142 van 12. 6. 1993, blz. 27. BIJLAGE STEUN VOOR DE OPSLAG VOOR ROZIJNEN EN KRENTEN EN GEDROOGDE VIJGEN (BASISPRODUKTEN) VAN HET VERKOOPSEIZOEN 1993/1994   A. ROZIJNEN EN KRENTEN \"(in ecu per dag en per 100 kg nettogewicht)\"\"\" ID=\"1\">0,0212> ID=\"2\">0,0071\"> B. GEDROOGDE VIJGEN \"(in ecu per dag en per 100 kg nettogewicht)\"\"\" ID=\"1\">0,0281\">",
  "source": "EUR LEX"
}