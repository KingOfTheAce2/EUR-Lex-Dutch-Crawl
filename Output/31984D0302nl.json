{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0302:NL:HTML\">",
  "content": "EUR-Lex - 31984D0302 - NL Avis juridique important | 31984D0302 84/302/EEG: Beschikking van de Commissie van 17 mei 1984 waarbij wordt vastgesteld dat het apparaat genaamd ,,Hewlett Packard - Spectrum analyzer, model 8568 A\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 150 van 06/06/1984 blz. 0029 - 0029 ***** BESCHIKKING  VAN DE COMMISSIE van 17 mei 1984 waarbij wordt vastgesteld dat het apparaat genaamd »Hewlett Packard - Spectrum analyzer, model 8568 A\" niet met vrijstelling van de rechten van het gemeenschappelijk douanetarief mag worden ingevoerd (84/302/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 4 november 1983, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Hewlett Packard - Spectrum analyzer, model 8568 A\", besteld op 15 januari 1981 en bestemd voor het opwekken van ultrakorte laserpulsen voor de spectroscopie van vaste lichamen met het oog op de controle van de spectrale zuiverheid van met 80 MHz geproduceerde mode-gekoppelde laserpulsen, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 16 maart 1984 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een spectrumanalysator is; dat dit apparaat geen objectieve kenmerken bezit die het bijzonder geschikt maken voor het wetenschappelijk onderzoek; dat met name de grote nauwkeurigheid en de stabiliteit van de verkregen meetresultaten het dit karakter niet kunnen verlenen; dat bovendien soortgelijke apparaten hoofdzakelijk gebruikt worden bij niet-wetenschappelijke activiteiten, en met name in de ruimte-industrie, op het gebied van de telecommunicatie en de strijdkrachten; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen; dat het dus niet als een wetenschappelijk apparaat kan worden beschouwd; dat het dientengevolge niet gerechtvaardigd is het bedoelde apparaat met vrijstelling in te voeren, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Hewlett Packard - Spectrum analyzer, model 8568 A\", waarop de aanvraag van Duitsland van 4 november 1983 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 17 mei 1984. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}