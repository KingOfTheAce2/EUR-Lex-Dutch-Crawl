{
  "url": "http://www.w3.org/1999/xhtml\">",
  "content": "L_2009105NL.01000301.xml 25.4.2009 NL Publicatieblad van de Europese Unie L 105/3 VERORDENING (EG) N r. 344/2009 VAN DE COMMISSIE van 24 april 2009 tot 106e wijziging van Verordening (EG) nr. 881/2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa‘ida-netwerk en de Taliban DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa‘ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 4 februari 2009 besloten tot wijziging van de lijst van natuurlijke en rechtspersonen, groepen en entiteiten waarvan de tegoeden en economische middelen moeten worden bevroren, door aan deze lijst één natuurlijke persoon toe te voegen op grond van informatie over banden met Al Qa‘ida. De motiveringen betreffende de wijzigingen werden aan de Commissie verstrekt. (3) Het Sanctiecomité wijzigde de identificatiegegevens op 15 april 2009. (4) Bijlage I dient dienovereenkomstig te worden gewijzigd. (5) Teneinde de effectiviteit van de maatregelen waarin deze verordening voorziet, te waarborgen, dient de verordening onmiddellijk in werking te treden. (6) Aangezien de VN-lijst niet het huidige adres van de betrokken natuurlijke persoon bevat, dient in het Publicatieblad van de Europese Unie een bericht te worden gepubliceerd, zodat de betrokken persoon contact kan opnemen met de Commissie en deze vervolgens de gronden waarop onderhavige verordening stoelt, aan de betrokken natuurlijke persoon kan mededelen, dezelve in de gelegenheid kan stellen hierover opmerkingen te maken, en deze verordening in het licht van de opmerkingen en mogelijke beschikbare aanvullende informatie kan herzien, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 april 2009. Voor de Commissie Eneko LANDÁBURU Directeur-general Buitenlandse betrekkingen ( 1 ) PB L 139 van 29.5.2002, blz. 9 . BIJLAGE Bijlage I van Verordening (EG) nr. 881/2002 wordt als volgt gewijzigd: De volgende vermelding wordt toegevoegd aan de lijst „Natuurlijke personen”: „Abdul Haq (ook bekend als a) Maimaitiming Maimaiti, b) Abdul Heq, c) Abuduhake, d) Abdulheq Jundullah, e) 'Abd Al-Haq, f) Memetiming Memeti, g) Memetiming Aximu, h) Memetiming Qekeman, i) Maiumaitimin Maimaiti, j) Abdul Saimaiti, k) Muhammad Ahmed Khaliq, l) Maimaiti Iman, m) Muhelisi, n) Qerman, o) Saifuding). Geboortedatum: 10.10.1971. Geboorteplaats: district Chele, gebied Khuttan, Oejgoerse autonome regio Xinjiang, China. Nationaliteit: Chinees. Nationaal identificatienummer: 653225197110100533 (Chinese identiteitskaart). Datum van aanwijzing bedoeld in artikel 2 bis, lid 4, onder b): 15.4.2009. Overige informatie: gelokaliseerd in Pakistan sinds april 2009.”",
  "source": "EUR LEX"
}