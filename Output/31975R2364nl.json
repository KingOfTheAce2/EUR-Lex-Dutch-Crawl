{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975R2364:NL:HTML\">",
  "content": "EUR-Lex - 31975R2364 - NL Avis juridique important | 31975R2364 Verordening (EEG) nr. 2364/75 van de Commissie van 15 september 1975 betreffende de berekening van steun in de vorm van een lening tegen gereduceerde rente of van een rentesubsidie, welke niet in punten is uitgedrukt  /* GECODIFICEERDE VERSIE CF 387Y0128(01) */ Publicatieblad Nr. L 243 van 17/09/1975 blz. 0009 - 0009 Bijzondere uitgave in het Grieks: Hoofdstuk 14 Deel 1 blz. 0019 Bijzondere uitgave in het Spaans: Hoofdstuk 14 Deel 1 blz. 0006 Bijzondere uitgave in het Portugees: Hoofdstuk 14 Deel 1 blz. 0006 ++++ VERORDENING ( EEG ) Nr . 2364/75 VAN DE COMMISSIE van 15 september 1975 betreffende de berekening van steun in de vorm van een lening tegen gereduceerde rente of van een rentesubsidie , welke niet in punten is uitgedrukt DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 724/75 van de Raad van 18 maart 1975 houdende oprichting van een Europees Fonds voor Regionale Ontwikkeling ( 1 ) , en in het bijzonder artikel 4 , Overwegende dat het voor de toepassing van deze verordening noodzakelijk is dat deze steun in de vorm van een lening tegen gereduceerde rente of van een rentesubsidie , welke niet in punten is uitgedrukt , vergeleken en opgesteld kan worden ; Overwegende dat deze berekening dient te worden uitgevoerd onder verwijzing naar de op het tijdstip waarop de lening tegen gereduceerde rente of de rentesubsidie wordt toegekend van kracht zijnde rentevoet die wordt toegepast op vergelijkbare handelingen ; Overwegende voorts dat slechts enkele Lid-Staten deze vorm van steun kennen en dat het dientengevolge niet nodig is voor de overige Lid-Staten een referentierentevoet vast te stellen ; Overwegende dat de in deze verordening vervatte maatregelen in overeenstemming zijn met het advies van het Comité van het Fonds , HEEFT DE VOLGENDE VERORDENING VASTGESTELD : Artikel 1 Bij toekenning van leningen tegen gereduceerde rente , en rentesubsidies waarbij het aantal punten niet tevoren is vastgesteld , wordt de omvang van de vermindering van de rente of de subsidie berekend met behulp van een referentierentevoet . Artikel 2 De volgende referentierentevoet geldt in de hieronder vermelde Lid-Staten : België : de rentevoet van leningen met een looptijd van 10 of meer jaren verleend door de Nationale Maatschappij voor Kredieten aan de Nijverheid ; Denemarken : de rentevoet van leningen , verleend door de Europese Investeringsbank , verhoogd met 1,5 punt ; Frankrijk : de rentevoet van leningen voor uitrustingen , verleend door de \" Credit National \" ; Italië : de door de Staat voor de betaling van rentesubsidies aan de kredietinstellingen vastgestelde referentierentevoet ; Duitsland : de rentevoet van leningen met een looptijd van 10 jaar ( programma MI en MII ) , verleend door de \" Kreditanstalt fuer Wiederaufbau \" ; Verenigd Koninkrijk : de rentevoet , genoemd \" broad commercial rate \" . Artikel 3 In alle gevallen gebruikt men de referentieinterestvoet , die van kracht is op de dag van het besluit tot toekenning van een rentesubsidie of van een lening tegen gereduceerde rente . Deze referentierentevoet wordt aangegeven in de aanvraag voor bijstand uit het Fonds . Artikel 4 Deze verordening treedt in werking op de vijfde dag volgend op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 15 september 1975 . Voor de Commissie De Voorzitter François-Xavier ORTOLI ( 1 ) PB nr . L 73 van 21 . 3 . 1975 , blz . 1 .",
  "source": "EUR LEX"
}