{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0072:NL:HTML\">",
  "content": "EUR-Lex - 31982D0072 - NL Avis juridique important | 31982D0072 82/72/EEG: Besluit van de Raad van 3 december 1981 betreffende de sluiting van het Verdrag inzake het behoud van wilde dieren en planten en hun natuurlijk milieu in Europa Publicatieblad Nr. L 038 van 10/02/1982 blz. 0001 - 0002 Bijzondere uitgave in het Fins: Hoofdstuk 11 Deel 10 blz. 0087 Bijzondere uitgave in het Spaans: Hoofdstuk 15 Deel 3 blz. 0084 Bijzondere uitgave in het Zweeds: Hoofdstuk 11 Deel 10 blz. 0087 Bijzondere uitgave in het Portugees: Hoofdstuk 15 Deel 3 blz. 0084 BESLUIT VAN DE RAAD van 3 december 1981 betreffende de sluiting van het Verdrag inzake het behoud van wilde dieren en planten en hun natuurlijk milieu in Europa DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap , inzonderheid op artikel 235, Gezien het voorstel van de Commissie, Gezien het advies van het Europese Parlement (1), (1) PB nr.C 175 van 14.7 1980, blz .7 Gezien het advies van het Economisch en Sociaal Comit√© (2), (2) PB nr.C 53 van 3.3.1980, blz . 50. Overwegende dat er bij de verklaring van 22 november 1973 een actieprogramma van de Europese Gemeenschappen inzake het milieu is vastgesteld (3) , welk programma bij de resolutie van 17 mei 1977 is aangevuld (4) ; dat het in deze besluiten neergelegde milieubeleid van de Gemeenschap tot doel heeft de verbetering van de kwaliteit van het bestaan , het leefklimaat , het leefmilieu en de levensomstandigheden van de volkeren van de Gemeenschap ; dat daartoe onder meer vereist zijn een goed beheer van de hulpbronnen en het natuurlijke milieu en het voorkomen van ieder gebruik daarvan waardoor gevoelige schade wordt toegebracht aan het ecologische evenwicht ; dat er voorts , te zamen met Staten buiten de Gemeenschap , moet worden gezocht naar gemeenschappelijke oplossingen voor de milieuproblemen , met name in het kader van internationale organisaties ; (3) PB nr.C 112 van 20.12.1973, blz .1 . (4) PB nr.C 139 van 13.6.1977, blz .1 . Overwegende dat de Raad , als onderdeel van het actieprogramma van de Gemeenschap inzake het milieu , Richtlijn 79/409/EEG inzake het behoud van de vogelstand (5) heeft aangenomen welke betrekking heeft op de bescherming , het beheer en de regulering van de vogelstand en regels stelt voor de exploitatie ervan ; (5) PB nr.L 103 van 25.4.1979, blz .1 . Overwegende dat de Gemeenschap heeft deelgenomen aan de onderhandelingen in het kader van de Raad van Europa over een Verdrag inzake het behoud van wilde dieren en planten en hun natuurlijke milieu in Europa ; dat zij dit Verdrag op 19 september 1979 heeft ondertekend ; Overwegende dat de deelneming van de Gemeenschap aan de tenuitvoerlegging van dit Verdrag noodzakelijk is om een van de doelstellingen van de Gemeenschap te verwezenlijken ; dat artikel 235 de enige Verdragsbepaling is die voorziet in de daartoe vereiste bevoegdheden ; Overwegende dat de Gemeenschap aan deze tenuitvoerlegging zal deelnemen door de bevoegdheden uit te oefenen die zij ontleent aan de bestaande gemeenschappelijke voorschriften en die zij zal ontlenen aan toekomstige besluiten van de Raad , alsmede door gebruik te maken van de resultaten van communautaire acties (onderzoek - uitwisseling van gegevens) op de betrokken terreinen ; Overwegende dat het in zoverre voor de Gemeenschap noodzakelijk is dit Verdrag te sluiten ; Overwegende dat de levensomstandigheden van de wilde flora en fauna in Groenland fundamenteel afwijken van die van de wilde flora en fauna in de andere gebieden van de Gemeenschap , hetgeen wordt veroorzaakt door algemene omstandigheden , waarbij met name het klimaat , de geringe bevolkingsdichtheid , alsmede de uitzonderlijke omvang en geografische ligging van dit eiland een rol spelen ; dat de Raad Groenland om die redenen reeds heeft uitgesloten van de werkingssfeer van de richtlijn inzake het behoud van de vogelstand ; dat het derhalve dienstig is Groenland uit te sluiten van de werkingssfeer van het Verdrag, BESLUIT : Artikel 1 Het Verdrag inzake het behoud van wilde dieren en planten en hun natuurlijk milieu in Europa wordt namens de Europese Economische Gemeenschap goedgekeurd . De tekst van het Verdrag is aan dit besluit gehecht . Artikel 2 De Voorzitter van de Raad verricht de nederlegging van de akte van goedkeuring overeenkomstig artikel 19 van het Verdrag (6) voor de gebieden waar het Verdrag tot oprichting van de Europese Economische Gemeenschap van toepassing is onder de in dat Verdrag neergelegde voorwaarden , met uitzondering van Groenland . (6) De datum van inwerkingtreding van het Verdrag zal door het Secretariaat-generaal van de Raad in het Publikatieblad van de Europese Gemeenschappen worden bekendgemaakt . Gedaan te Brussel , 3 december 1981 . Voor de Raad De Voorzitter T . KING (6) De datum van inwerkingtreding van het Verdrag zal door het Secretariaat-generaal van de Raad in het Publikatieblad van de Europese Gemeenschappen worden bekendgemaakt .",
  "source": "EUR LEX"
}