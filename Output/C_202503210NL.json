{
  "url": "http://www.w3.org/1999/xhtml\"><!--",
  "content": "C_202503210NL.000101.fmx.xml Publicatieblad van de Europese Unie NL C-serie C/2025/3210 6.6.2025 BESLUIT VAN DE RAAD van 27 mei 2025 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van Lietuvos bankas (C/2025/3210) DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de Aanbeveling van de Europese Centrale Bank van 4 april 2025 aan de Raad van de Europese Unie betreffende de externe accountants van Lietuvos bankas (ECB/2025/11) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die door de Raad van bestuur van de ECB zijn aanbevolen en door de Raad van de Europese Unie zijn aanvaard. (2) Het mandaat van de externe accountants van Lietuvos bankas, UAB ROSK Consulting, is verstreken na de audit van het boekjaar 2024. Het is derhalve noodzakelijk om met ingang van het boekjaar 2025 een nieuwe externe accountant te benoemen. (3) Lietuvos bankas heeft UAB ROSK Consulting geselecteerd als haar externe accountant voor de boekjaren 2025 tot en met 2027. (4) De Raad van bestuur van de ECB heeft aanbevolen UAB ROSK Consulting te benoemen tot externe accountant van Lietuvos bankas voor de boekjaren 2025 tot en met 2027. (5) Ingevolge de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 19 vervangen door: “19.   UAB ROSK Consulting wordt aanvaard als externe accountant van Lietuvos bankas voor de boekjaren 2025 tot en met 2027.”. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de Europese Centrale Bank. Gedaan te Brussel, 27 mei 2025. Voor de Raad De voorzitter A. SZŁAPKA ( 1 ) PB C, C/2025/2306, 15.4.2025, ELI: http://data.europa.eu/eli/C/2025/2306/oj . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 , ELI: ELI: http://data.europa.eu/eli/dec/1999/70(1)/oj ). ELI: http://data.europa.eu/eli/C/2025/3210/oj ISSN 1977-0995 (electronic edition)",
  "source": "EUR LEX"
}