{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R0717:NL:HTML\">",
  "content": "EUR-Lex - 31985R0717 - NL Avis juridique important | 31985R0717 Verordening (EEG) Nr. 717/85 van de Commissie van 19 maart 1985 betreffende de indeling van goederen onder post 17.04 D I van het gemeenschappelijk douanetarief Publicatieblad Nr. L 078 van 21/03/1985 blz. 0013 - 0013 Bijzondere uitgave in het Fins: Hoofdstuk 2 Deel 4 blz. 0057 Bijzondere uitgave in het Spaans: Hoofdstuk 02 Deel 13 blz. 0101 Bijzondere uitgave in het Zweeds: Hoofdstuk 2 Deel 4 blz. 0057 Bijzondere uitgave in het Portugees: Hoofdstuk 02 Deel 13 blz. 0101 ***** VERORDENING  (EEG) Nr. 717/85 VAN DE COMMISSIE van 19 maart 1985 betreffende de indeling van goederen onder post 17.04 D I van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de nomenclatuur van het gemeenschappelijk douanetarief (1), laatstelijk gewijzigd bij Verordening (EEG) nr. 2055/84 (2), inzonderheid op artikel 3, Overwegende dat ten einde de uniforme toepassing van de nomenclatuur van het gemeenschappelijk douanetarief te waarborgen bepalingen dienen te worden vastgesteld met betrekking tot de indeling van hoest- en keelpastilles met de volgende samenstelling (in gewichtspercenten): - saccharose, glucose en caramel: 99,50; - kamfer: 0,007; - menthol: 0,207; - eucalyptus: 0,069; - tolubalsem: 0,003; - thymol: 0,069; - benzylalcohol: 0,138; Overwegende dat in het gemeenschappelijk douanetarief dat als bijlage is gevoegd bij Verordening (EEG) nr. 950/68 van de Raad (3), laatstelijk gewijzigd bij Verordening (EEG) nr. 483/85 (4), post 17.04 betrekking heeft op suikerwerk zonder cacao en post 30.03 op geneesmiddelen voor mensen en dieren; Overwegende dat het onderhavige produkt, wegens de geringe hoeveelheden daarin aanwezige aromatiserende stoffen die eveneens geneeskrachtige eigenschappen bezitten, niet beantwoordt aan het bepaalde in Aantekening 1 op Hoofdstuk 30; dat post 30.03 derhalve niet in aanmerking komt; Overwegende dat genoemd produkt de kenmerken vertoont van suikerwerk zonder cacao en derhalve onder post 17.04 dient te worden ingedeeld; dat binnen deze post onderverdeling D I van toepassing is; Overwegende dat de in deze verordening vervatte maatregelen in overeenstemming zijn met het advies van het Comit√© Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Hoest- en keelpastilles met de volgende samenstelling (in gewichtspercenten): - saccharose, glucose en caramel: 99,50; - kamfer: 0,007; - menthol: 0,207; - eucalyptus: 0,069; - tolubalsem: 0,003; - thymol: 0,069; - benzylalcohol: 0,138, dienen in het gemeenschappelijk douanetarief te worden ingedeeld onder post: 17.04 Suikerwerk zonder cacao: D. ander: I. geen of minder dan 1,5 gewichtspercent van melk afkomstige vetstoffen bevattend. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 19 maart 1985. Voor de Commissie COCKFIELD Vice-Voorzitter (1) PB nr. L 14 van 21. 1. 1969, blz. 1. (2) PB nr. L 191 van 19. 7. 1984, blz. 1. (3) PB nr. L 172 van 22. 7. 1968, blz. 1. (4) PB nr. L 59 van 27. 2. 1985, blz. 14.",
  "source": "EUR LEX"
}