{
  "url": "http://www.w3.org/1999/xhtml\">",
  "content": "L_2010125NL.01005201.xml 21.5.2010 NL Publicatieblad van de Europese Unie L 125/52 BESLUIT EUPOL AFGHANISTAN/1/2010 VAN HET POLITIEK EN VEILIGHEIDSCOMITÉ van 18 mei 2010 betreffende de benoeming van het hoofd van de missie EUPOL Afghanistan ad interim (2010/292/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 38, derde alinea, Gelet op Besluit 2010/279/GBVB van de Raad van 18 mei 2010 inzake de politiemissie van de Europese Unie in Afghanistan (EUPOL Afghanistan) ( 1 ) , en met name op artikel 10, lid 1, Overwegende hetgeen volgt: (1) Op grond van artikel 10, lid 1, van Besluit 2010/279/GBVB heeft de Raad het Politiek en Veiligheidscomité gemachtigd, overeenkomstig artikel 38 van het Verdrag, de relevante besluiten te nemen met het oog op het politieke toezicht op en de strategische aansturing van de missie EUPOL Afghanistan, waaronder de benoeming van een hoofd van de missie. (2) De hoge vertegenwoordiger van de Unie voor buitenlandse zaken en veiligheidsbeleid heeft voorgesteld het huidige plaatsvervangend hoofd van de missie, Chief Superintendent Nigel THOMAS, vanaf 31 mei 2010 tot hoofd van de missie ad interim te benoemen, totdat een nieuw hoofd van de missie is benoemd, HEEFT HET VOLGENDE BESLUIT VASTGESTELD: Artikel 1 Chief Superintendent Nigel THOMAS wordt benoemd tot hoofd van de missie van de politiemissie van de Europese Unie in Afghanistan vanaf 31 mei 2010, totdat een nieuw hoofd van de missie is benoemd. Artikel 2 Dit besluit treedt in werking op de dag waarop het wordt aangenomen. Het is van toepassing totdat een nieuw hoofd van de missie is benoemd. Gedaan te Brussel, 18 mei 2010. Voor het Politiek en Veiligheidscomité De voorzitter C. FERNÁNDEZ-ARIAS ( 1 ) PB L 123 van 19.5.2010, blz. 4 .",
  "source": "EUR LEX"
}