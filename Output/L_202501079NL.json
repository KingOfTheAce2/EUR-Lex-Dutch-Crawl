{
  "url": "http://www.w3.org/1999/xhtml\"><!--",
  "content": "L_202501079NL.000101.fmx.xml Publicatieblad van de Europese Unie NL L-serie 2025/1079 3.6.2025 UITVOERINGSRICHTLIJN (EU) 2025/1079 VAN DE COMMISSIE van 2 juni 2025 tot wijziging van de Richtlijnen 2003/90/EG en 2003/91/EG wat betreft de protocollen voor het onderzoek van bepaalde rassen van landbouw- en groentegewassen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2002/53/EG van de Raad van 13 juni 2002 betreffende de gemeenschappelijke rassenlijst van landbouwgewassen ( 1 ) , en met name artikel 7, lid 2, punten a) en b), Gezien Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 2 ) , en met name artikel 7, lid 2, punten a) en b), Overwegende hetgeen volgt: (1) De Richtlijnen 2003/90/EG ( 3 ) en 2003/91/EG van de Commissie ( 4 ) hebben tot doel ervoor te zorgen dat de rassen van landbouw- en groentegewassen die de lidstaten in hun nationale lijsten opnemen, aan de protocollen voldoen die door het Communautair Bureau voor plantenrassen (CPVO) zijn vastgesteld. Deze richtlijnen beogen met name de naleving te waarborgen van de voorschriften betreffende de kenmerken waartoe het onderzoek van bepaalde rassen landbouw- en groentegewassen zich ten minste moet uitstrekken en de minimumeisen voor dat onderzoek. Voor de gewassen die niet onder de protocollen van het CPVO vallen, moeten die richtlijnen de naleving waarborgen van de richtsnoeren van de Internationale Unie tot bescherming van kweekproducten (International Union for Protection of New Varieties of Plants — UPOV). (2) Het CPVO heeft verdere protocollen vastgesteld en bestaande protocollen geactualiseerd, met name wat betreft rode klaver, koolzaad, rapen, asperges, Spaanse peper of peper, cichorei voor de industrie, meloen, komkommer en augurk, courgette en sla. Deze actualiseringen moeten tot uiting komen in het recht van de Unie. (3) De Richtlijnen 2003/90/EG en 2003/91/EG moeten daarom dienovereenkomstig worden gewijzigd. (4) De nieuwe regels moeten gelden vanaf 1 januari 2026. Om officiële onderzoeken echter niet te verstoren voor rassen die nog niet in de gemeenschappelijke rassenlijst voor landbouwgewassen of groentegewassen zijn opgenomen, moeten officiële onderzoeken die vóór 1 januari 2026 zijn begonnen maar nog niet zijn afgerond, verder worden verricht overeenkomstig Richtlijn 2003/90/EG of Richtlijn 2003/91/EG in de versie die gold vóór de wijziging bij deze richtlijn. (5) De in deze richtlijn vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE RICHTLIJN VASTGESTELD: Artikel 1 Wijziging van Richtlijn 2003/90/EG De bijlagen I en II bij Richtlijn 2003/90/EG worden vervangen door de tekst in deel A van de bijlage bij deze richtlijn. Artikel 2 Wijziging van Richtlijn 2003/91/EG De bijlagen I en II bij Richtlijn 2003/91/EG worden vervangen door de tekst in deel B van de bijlage bij deze richtlijn. Artikel 3 Omzetting 1.   De lidstaten dienen uiterlijk op 31 december 2025 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mede. Zij passen die bepalingen toe vanaf 1 januari 2026. Wanneer de lidstaten die bepalingen aannemen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 4 Overgangsmaatregelen Voor officiële onderzoeken van rassen die zijn begonnen maar vóór 1 januari 2026 nog niet zijn afgerond, zijn de Richtlijnen 2003/90/EG en 2003/91/EG van toepassing in de versie die gold vóór de wijziging bij deze richtlijn. Artikel 5 Inwerkingtreding Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 6 Adressaten Deze richtlijn is gericht tot de lidstaten. Gedaan te Brussel, 2 juni 2025. Voor de Commissie De voorzitter Ursula VON DER LEYEN ( 1 ) PB L 193 van 20.7.2002, blz. 1 , ELI: http://data.europa.eu/eli/dir/2002/53/oj . ( 2 ) PB L 193 van 20.7.2002, blz. 33 , ELI: http://data.europa.eu/eli/dir/2002/55/oj . ( 3 ) Richtlijn 2003/90/EG van de Commissie van 6 oktober 2003 houdende bepalingen ter uitvoering van artikel 7 van Richtlijn 2002/53/EG van de Raad met betrekking tot de kenmerken waartoe het onderzoek van bepaalde rassen van landbouwgewassen zich ten minste moet uitstrekken, en de minimumeisen voor dat onderzoek ( PB L 254 van 8.10.2003, blz. 7 , ELI: http://data.europa.eu/eli/dir/2003/90/oj ). ( 4 ) Richtlijn 2003/91/EG van de Commissie van 6 oktober 2003 houdende bepalingen ter uitvoering van artikel 7 van Richtlijn 2002/55/EG van de Raad wat betreft de kenmerken waartoe het onderzoek van bepaalde rassen van groentegewassen zich ten minste moet uitstrekken, en de minimumeisen voor dat onderzoek ( PB L 254 van 8.10.2003, blz. 11 , ELI: http://data.europa.eu/eli/dir/2003/91/oj ). BIJLAGE DEEL A „BIJLAGE I Lijst van de in artikel 1, lid 2, punt a), bedoelde gewassen die moeten voldoen aan de technische protocollen van het CPVO ( *1 ) Wetenschappelijke naam Triviale naam CPVO-protocol Dactylis Sulata L. Kropaar TP 31/1 van 25.3.2021 Festuca arundinacea Schreb. Rietzwenkgras TP 39/1 van 1.10.2015 Festuca filiformis Pourr. Fijnbladig schapengras TP 67/1 van 23.6.2011 Festuca ovina L. Schapengras TP 67/1 van 23.6.2011 Festuca pratensis Huds. Beemdlangbloem TP 39/1 van 1.10.2015 Festuca rubra L. Roodzwenkgras TP 67/1 van 23.6.2011 Festuca trachyphylla (Hack.) Hack. Hardzwenkgras TP 67/1 van 23.6.2011 Lolium multiflorum Lam. Italiaans raaigras TP 4/2 van 19.3.2019 Lolium perenne L. Engels raaigras TP 4/2 van 19.3.2019 Lolium x hybridum Hausskn. Gekruist raaigras TP 4/2 van 19.3.2019 Medicago sativa L. Luzerne TP 6/1 corr. van 22.12.2021 Medicago x varia T. Martyn Bonte luzerne TP 6/1 corr. van 22.12.2021 Phleum nodosum L. Klein timotheegras TP 34/1 van 22.12.2021 Phleum pratense L. Timotheegras TP 34/1 van 22.12.2021 Pisum sativum L. (partim) Voedererwt TP 7/2 rev. 3 corr. van 6.3.2020 Poa pratensis L. Veldbeemdgras TP 33/1 van 15.3.2017 Trifolium pratense L. Rode klaver TP 5/1 rev. van 13.2.2025 Vicia faba L. Veldboon TP 8/1 van 19.3.2019 Vicia sativa L. Voederwikke TP 32/1 van 19.4.2016 Brassica napus L. var. napobrassica (L.) Rchb. Koolraap TP 89/1 van 11.3.2015 Raphanus sativus L. var. oleiformis Pers. Bladrammenas TP 178/1 van 15.3.2017 Brassica napus L. (partim) Koolzaad TP 36/4 van 31.3.2025 Brassica rapa L. var. silvestris (Lam.) Briggs Raapzaad TP/185/1 van 31.3.2025 Cannabis sativa L. Hennep TP 276/2 rev. van 30.12.2022 Glycine max (L.) Merr. Sojabonen TP 80/1 van 15.3.2017 Gossypium spp. Katoen TP 88/2 van 11.12.2020 Helianthus annuus L. Zonnebloem TP 81/1 van 31.10.2002 Linum usitatissimum L. Vlas/lijnzaad TP 57/2 van 19.3.2014 Sinapis alba L. Gele mosterd TP 179/1 van 15.3.2017 Avena nuda L. Naakte haver TP 20/3 van 6.3.2020 Avena sativa L. (met inbegrip van A. byzantina K. Koch) Haver TP 20/3 van 6.3.2020 Hordeum vulgare L. Gerst TP 19/5 van 19.3.2019 Oryza sativa L. Rijst TP 16/3 van 1.10.2015 Secale cereale L. Rogge TP 58/1 rev. corr. van 27.4.2022 Sorghum bicolor (L.) Moench subsp. bicolor Sorgho TP 122/1 van 19.3.2019 Sorghum bicolor (L.) Moench subsp. drummondii (Steud.) de Wet ex Davidse Soedangras TP 122/1 van 19.3.2019 Sorghum bicolor (L.) Moench subsp. bicolor × Sorghum bicolor (L.) Moench subsp. drummondii (Steud.) de Wet ex Davidse Hybriden die het product zijn van de kruising van Sorghum bicolor subsp. bicolor met Sorghum bicolor subsp. drummondii TP 122/1 van 19.3.2019 × Triticosecale Wittm. ex A. Camus Hybriden die het product zijn van de kruising van een soort van het geslacht Triticum met een soort van het geslacht Secale TP 121/3 corr. van 27.4.2022 Triticum aestivum L. subsp. aestivum Tarwe TP 3/5 van 19.3.2019 Triticum turgidum L. subsp. durum (Desf.) van Slageren Harde tarwe TP 120/3 van 19.3.2014 Zea mays L. (partim) Mais TP 2/3 van 11.3.2010 Solanum tuberosum L. Aardappel TP 23/4 van 28.11.2023 BIJLAGE II Lijst van de in artikel 1, lid 2, punt b), bedoelde gewassen die moeten voldoen aan de UPOV-testrichtsnoeren ( *2 ) Wetenschappelijke naam Triviale naam UPOV-richtsnoer Beta vulgaris L. Voederbiet TG/150/3 van 4.11.1994 Agrostis canina L. Kruipend struisgras/moerasstruisgras TG/30/6 van 12.10.1990 Agrostis gigantea Roth Hoog struisgras TG/30/6 van 12.10.1990 Agrostis stolonifera L. Wit struisgras TG/30/6 van 12.10.1990 Agrostis capillaris L. Gewoon struisgras TG/30/6 van 12.10.1990 Bromus catharticus Vahl Paardengras TG/180/3 van 4.4.2001 Bromus sitchensis Trin. Alaskadravik TG/180/3 van 4.4.2001 x Festulolium Asch. et Graebn. Hybriden die het product zijn van de kruising van een soort van het geslacht Festuca met een soort van het geslacht Lolium TG/243/1 van 9.4.2008 Lotus corniculatus L. Rolklaver TG/193/1 van 9.4.2008 Lupinus albus L. Witte lupine TG/66/4 van 31.3.2004 Lupinus angustifolius L. Blauwe lupine TG/66/4 van 31.3.2004 Lupinus luteus L. Gele lupine TG/66/4 van 31.3.2004 Medicago doliata Carmign. (geen triviale naam in het NL) TG/228/1 van 5.4.2006 Medicago italica (Mill.) Fiori (geen triviale naam in het NL) TG/228/1 van 5.4.2006 Medicago littoralis Rohde ex Loisel. (geen triviale naam in het NL) TG/228/1 van 5.4.2006 Medicago lupulina L. Hopperupsklaver TG/228/1 van 5.4.2006 Medicago murex Willd. (geen triviale naam in het NL) TG/228/1 van 5.4.2006 Medicago polymorpha L. Ruige rupsklaver TG/228/1 van 5.4.2006 Medicago rugosa Desr. (geen triviale naam in het NL) TG/228/1 van 5.4.2006 Medicago scutellata (L.) Mill. Slakkenklaver TG/228/1 van 5.4.2006 Medicago truncatula Gaertn. (geen triviale naam in het NL) TG/228/1 van 5.4.2006 Trifolium repens L. Witte klaver TG/38/7 van 9.4.2003 Trifolium subterraneum L. Onderaardse klaver TG/170/3 van 4.4.2001 Phacelia tanacetifolia Benth. Phacelia TG/319/1 van 5.4.2017 Arachis hypogaea L. Grondnoot/pinda TG/93/4 van 9.4.2014 Brassica juncea (L.) Czern. Sareptamosterd TG/335/1 van 17.12.2020 Brassica rapa L. var. silvestris (Lam.) Briggs Raapzaad TG/185/3 van 17.4.2002 Carthanus tinctorius L. Saffloer TG/134/4 van 24.10.2023 Papaver somniferum L. Blauwmaanzaad TG/166/4 van 9.4.2014 ” DEEL B „BIJLAGE I Lijst van de in artikel 1, lid 2, punt a), bedoelde gewassen die moeten voldoen aan de technische protocollen van het CPVO ( *3 ) Wetenschappelijke naam Triviale naam CPVO-protocol Allium cepa L. (Cepa-groep) Ui en echalion TP 46/2 van 1.4.2009 Allium cepa L. (Aggregatum-groep) Sjalot TP 46/2 van 1.4.2009 Allium fistulosum L. Stengelui TP 161/1 van 11.3.2010 Allium porrum L. Prei TP 85/2 van 1.4.2009 Allium sativum L. Knoflook TP 162/2 van 30.5.2023 Allium schoenoprasum L. Bieslook TP 198/2 van 11.3.2015 Apium graveolens L. Selderij TP 82/1 van 13.3.2008 Apium graveolens L. Knolselderij TP 74/1 van 13.3.2008 Asparagus officinalis L. Asperge TP 130/2 rev. van 3.1.2025 Beta vulgaris L. Rode biet, inclusief Cheltenham beet TP 60/1 van 1.4.2009 Beta vulgaris L. Snijbiet TP 106/2 van 14.4.2021 Brassica oleracea L. Boerenkool TP 90/1 van 16.2.2011 Brassica oleracea L. Bloemkool TP 45/2 rev. 3 van 11.4.2024 Brassica oleracea L. Broccoli TP 151/2 rev. 3 corr. van 11.4.2024 Brassica oleracea L. Spruitjes TP 54/2 rev. 2 van 11.4.2024 Brassica oleracea L. Koolrabi TP 65/2 rev. van 11.4.2024 Brassica oleracea L. Savooiekool, wittekool en rodekool TP 48/3 rev. 3 van 11.4.2024 Brassica rapa L. Chinese kool TP 105/1 van 13.3.2008 Capsicum annuum L. Paprika of Spaanse peper TP 76/3 van 31.3.2025 Cichorium endivia L. Krulandijvie en andijvie TP 118/3 van 19.3.2014 Cichorium intybus L. Cichorei voor de industrie TP 172/2 rev. van 28.1.2025 Cichorium intybus L. Bladcichorei TP 154/2 rev. van 31.3.2023 Cichorium intybus L. Witlof TP 173/2 van 21.3.2018 Citrullus lanatus (Thunb.) Matsum. et Nakai Watermeloen TP 142/2 rev. 3 van 29.2.2024 Cucumis melo L. Meloen TP 104/2 rev. 3 van 31.3.2025 Cucumis sativus L. Komkommer en augurk TP 61/2 rev. 3 van 3.1.2025 Cucurbita maxima Duchesne Pompoen TP 155/1 van 11.3.2015 Cucurbita pepo L. Courgette TP 119/1 rev. 2 van 31.3.2025 Cynara cardunculus L. Artisjok en kardoen TP 184/2 rev. van 6.3.2020 Daucus carota L. Wortel en voederwortel TP 49/3 corr. van 13.3.2008 Foeniculum vulgare Mill. Venkel TP 183/2 van 14.4.2021 Lactuca sativa L. Sla TP 13/6 rev. 5 van 3.1.2025 Solanum lycopersicum L. Tomaat TP 44/4 rev. 5 van 14.4.2021 Petroselinum crispum (Mill.) Nyman ex A. W. Hill Peterselie TP 136/1 corr. van 21.3.2007 Phaseolus coccineus L. Pronkboon TP 9/1 van 21.3.2007 Phaseolus vulgaris L. Stamboon en stokboon TP 12/4 van 27.2.2013 Pisum sativum L. (partim) Kreukzadige doperwt, rondzadige doperwt en peul TP 7/2 rev. 3 corr. van 6.3.2020 Raphanus sativus L. Radijs, rammenas TP 64/2 rev. 2 van 29.2.2024 Rheum rhabarbarum L. Rabarber TP 62/1 van 19.4.2016 Scorzonera hispanica L. Schorseneer TP 116/1 van 11.3.2015 Solanum melongena L. Aubergine TP 117/1 van 13.3.2008 Spinacia oleracea L. Spinazie TP 55/5 rev. 4 van 27.4.2022 Valerianella locusta (L.) Laterr. Veldsla TP 75/2 rev. van 29.2.2024 Vicia faba L. (partim) Tuinboon TP 206/1 van 25.3.2004 Zea mays L. (partim) Suikermais en pofmais TP 2/3 van 11.3.2010 Solanum habrochaites S. Knapp & D.M. Spooner; Solanum lycopersicum L. x Solanum habrochaites S. Knapp & D.M. Spooner; Solanum lycopersicum L. × Solanum peruvianum (L.) Mill.; Solanum pimpinellifolium L. × Solanum habrochaites S. Knapp & D.M. Spooner Tomaatwortelstokken TP 294/1 rev. 6 van 29.2.2024 Cucurbita maxima Duchesne x Cucurbita moschata Duchesne Interspecifieke hybriden van Cucurbita maxima Duchesne × Cucurbita moschata Duchesne voor gebruik als wortelstokken/onderstammen TP 311/1 van 15.3.2017 BIJLAGE II Lijst van de in artikel 1, lid 2, punt b), bedoelde gewassen die moeten voldoen aan de UPOV-testrichtsnoeren ( *4 ) Wetenschappelijke naam Triviale naam UPOV-richtsnoer Brassica rapa L. Meiraap/stoppelknol TG/37/11 van 23.9.2022 ” ( *1 ) De tekst van deze protocollen is te vinden op de website van het CPVO ( www.cpvo.europa.eu ). ( *2 ) De tekst van deze richtsnoeren is te vinden op de website van de UPOV ( www.upov.int ). ( *3 ) De tekst van deze protocollen is te vinden op de website van het CPVO ( www.cpvo.europa.eu ). ( *4 ) De tekst van deze richtsnoeren is te vinden op de website van de UPOV ( www.upov.int) . ELI: http://data.europa.eu/eli/dir_impl/2025/1079/oj ISSN 1977-0758 (electronic edition)",
  "source": "EUR LEX"
}