{
  "url": "http://www.w3.org/1999/xhtml\"><!--",
  "content": "L_2016340NL.01005901.xml 15.12.2016 NL Publicatieblad van de Europese Unie L 340/59 BESLUIT (GBVB) 2016/2255 VAN HET POLITIEK EN VEILIGHEIDSCOMITÉ van 7 december 2016 inzake de aanvaarding van bijdragen van derde staten aan de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) (EUTM RCA/2/2016) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit (GBVB) 2016/610 van de Raad van 19 april 2016 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( 1 ) , Overwegende hetgeen volgt: (1) Op grond van artikel 8, lid 2, van Besluit (GBVB) 2016/610 heeft de Raad het Politiek en Veiligheidscomité gemachtigd om de relevante besluiten te nemen inzake de aanvaarding van door derde staten voorgestelde bijdragen aan de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA). (2) Overeenkomstig de aanbeveling van de commandant van de EU-missie EUTM RCA over een voorstel van bijdrage van de Republiek Servië en het advies daarover van het Militair Comité van de Europese Unie moet die bijdrage worden aanvaard en als significant worden aangemerkt. (3) Overeenkomstig artikel 5 van Protocol nr. 22 betreffende de positie van Denemarken, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en uitvoering van besluiten en acties van de Unie die gevolgen hebben op defensiegebied. Denemarken neemt derhalve niet deel aan de vaststelling van dit besluit, dat bijgevolg niet bindend is voor, noch van toepassing is op Denemarken, HEEFT HET VOLGENDE BESLUIT VASTGESTELD: Artikel 1 Bijdragen van derde staten 1.   De bijdrage van de Republiek Servië aan EUTM RCA wordt aanvaard en als significant aangemerkt. 2.   De Republiek Servië wordt vrijgesteld van financiële bijdragen aan de begroting van EUTM RCA. Artikel 2 Inwerkingtreding Dit besluit treedt in werking op de dag waarop het wordt vastgesteld. Gedaan te Brussel, 7 december 2016. Voor het Politiek en Veiligheidscomité De voorzitter W. STEVENS ( 1 ) PB L 104 van 20.4.2016, blz. 21 .",
  "source": "EUR LEX"
}