{
  "url": "http://www.w3.org/1999/xhtml\">",
  "content": "L_2011193NL.01000101.xml 23.7.2011 NL Publicatieblad van de Europese Unie L 193/1 BESLUITNr. 448/2011/EU VAN DE RAAD van 19 juli 2011 tot wijziging van Beschikking 2004/162/EG wat betreft de producten die een vrijstelling of een vermindering van de „octroi de mer” kunnen genieten DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name artikel 349, Gezien het voorstel van de Europese Commissie, Na toezending van het ontwerp van wetgevingshandeling aan de nationale parlementen, Gezien het advies van het Europees Parlement ( 1 ) , Handelend volgens een bijzondere wetgevingsprocedure, Overwegende hetgeen volgt: (1) Krachtens Beschikking 2004/162/EG van de Raad van 10 februari 2004 betreffende de „octroi de mer”-regeling in de Franse overzeese departementen en tot verlenging van Beschikking 89/688/EG ( 2 ) mogen de Franse autoriteiten de lokaal in de Franse overzeese departementen vervaardigde producten die in de bijlage bij die beschikking zijn opgenomen, van de „octroi-de-mer”-belasting vrijstellen of deze belasting verlagen. Afhankelijk van het product en het overzeese departement mag het verschil in belastingtarief ten hoogste 10, 20 of 30 procentpunten bedragen. (2) Overeenkomstig artikel 4, tweede alinea, van Beschikking 2004/162/EG hebben de Franse autoriteiten de Commissie op 31 juli 2008 een verslag gestuurd over de toepassing van de in die beschikking bedoelde belastingregelingen. Op 22 december 2008 is een aanvulling op het verslag gestuurd en op 16 april 2010 heeft de Commissie nieuwe informatie ontvangen nadat zij daar op 15 april 2009 om had verzocht. Het verslag van de Franse autoriteiten bevat een verzoek om de lijst van producten waarvoor een andere belastingregeling kan gelden, voor Frans-Guyana aan te passen. (3) Op basis van het verslag van de Franse autoriteiten heeft de Commissie de Raad overeenkomstig artikel 4, derde alinea, van Beschikking 2004/162/EG een verslag voorgelegd, evenals een voorstel tot aanpassing van die beschikking. Deze aanpassingen hebben betrekking op de vier Franse overzeese departementen of specifiek op Frans-Guyana. (4) Op de eerste plaats zij opgemerkt dat sommige producten in de Franse overzeese departementen niet meer lokaal worden vervaardigd, terwijl de Franse autoriteiten voor andere producten niet langer verschillende belastingtarieven heffen omdat de producten lokaal tegen dezelfde prijs worden vervaardigd als de producten die van elders afkomstig zijn. Deze producten moeten daarom worden geschrapt uit de lijsten die in de bijlage bij Beschikking 2004/162/EG zijn opgenomen. Voor Guadeloupe gaat het om margarine (product 1517 10 ( 3 ) en keistenen, grind enz. (product 2517 10). Voor Martinique gaat het om antivriespreparaten en vloeibare ontdooiingspreparaten (product 3820), margarine (product 1517 10) en bepaalde zuren (product 2811). Voor Réunion ten slotte gaat het om sojaolie (product 1507 90), bepaalde soorten olijfolie (product 1510 00 90), bepaalde chemische producten (producten 2828 10 00 en 2828 90 00) en bepaalde producten voor fotografie (product 3705 10 00). (5) Op de tweede plaats is het reële belastingverschil voor een beperkt aantal producten aanzienlijk kleiner dan het maximaal toegestane verschil. Het maximaal toegestane verschil voor deze producten moet daarom worden verlaagd voor zover er geen concrete redenen zijn om aan te nemen dat het bestaande belastingverschil binnenkort zal moeten worden verhoogd. Voor Guadeloupe gaat het om de volgende producten: bepaalde soorten vlees (product 0210), bepaalde groenten (producten 0702, 0705, 0706 10 00, 0707 00, 0709 60 en 0709 90), bepaalde diervoeders (product 2309), bepaalde verfstoffen (producten 3208, 3209 en 3210), bepaalde schuurmiddelen (product 6805) en bepaalde brillenglazen (product 7015 10 00). Voor Frans-Guyana gaat het om bepaalde soorten rijst (product 1006 20). Voor Martinique gaat het om bepaalde granen (product 1008 90 90), bepaalde soorten meel (product 1102) en keistenen, grind enz. (product 2517 10). (6) Op de derde plaats zijn de lokaal vervaardigde producten in een aantal gevallen niet minder concurrerend dan de elders vervaardigde producten. Het gaat om producten die momenteel onder deel A van de bijlage bij Beschikking 2004/162/EG vallen, waarvan in de Franse overzeese departementen aanzienlijke hoeveelheden worden vervaardigd en waarvan — ondanks het kleine belastingverschil — de voorbije drie onderzochte jaren geen equivalente producten in de Franse overzeese departementen zijn ingevoerd. Deze producten moeten daarom worden geschrapt uit de lijsten die in de bijlage bij Beschikking 2004/162/EG zijn opgenomen. Voor Guadeloupe gaat het om bepaalde residuen van de voedselindustrie (product 2302). Voor Réunion gaat het om bepaalde residulogen, ontstaan bij de vervaardiging van houtcellulose (product 3804 00). (7) De aanpassingen die specifiek betrekking hebben op Frans-Guyana — d.w.z. de toevoeging van nieuwe producten en de verhoging van het toegestane belastingverschil voor bepaalde producten — zijn in alle gevallen gerechtvaardigd gezien de meerkosten van de lokaal vervaardigde producten in vergelijking met ingevoerde equivalente producten die op het Europese grondgebied van de Unie zijn vervaardigd. (8) Bij de aanpassingen voor Frans-Guyana gaat het vooral om het toevoegen van producten aan de lijsten van de bijlage bij Beschikking 2004/162/EG die in 2004 al lokaal werden vervaardigd maar waarvoor in 2004 geen aanvraag is ingediend om op de lijsten van producten waarvoor een andere belastingregeling kan gelden te worden opgenomen. (9) Zo moeten met betrekking tot de sector landbouw, visserij en levensmiddelenindustrie de volgende producten worden toegevoegd aan de lijsten van de bijlage bij Beschikking 2004/162/EG: bepaalde soorten vlees (producten 0201, 0202, 0203, 0204, 0208 en 0210), bepaalde soorten vis (producten 0304 en 0305), bepaalde vleesbereidingen (producten 1601 en 1602), bepaalde soorten suiker (product 1702), bakkerij- en banketbakkersproducten (product 1905), bepaalde ingeblikte groenten en fruit (producten 2001 en 2006), jam (product 2007), bepaalde sausen (product 2103), consumptie-ijs (product 2105), diverse producten voor menselijke consumptie (product 2106) en bepaalde likeuren en andere dranken op basis van rum (producten 2208 70 en 2208 90). (10) Met betrekking tot de sector huisvesting en bouw gaat het om de volgende producten: bepaalde producten van kunststof (producten 3919 en 3926), bepaalde werken van cement of kunststeen (product 6810 19) en bepaalde werken van ijzer (producten 7210, 7214 20, 7216, 7217 90 90, 7309, 7310 en 7314). (11) Met betrekking tot de sectoren bosbouw en diverse producten gaat het om de volgende producten: verschillende soorten hout en producten voor schrijn- en timmerwerk (producten 4403 99 95, 4407 22, 4407 99 96, 4409 29 91, 4409 29 99, 4418 (behalve 4418 10 50, 4418 20 50, 4418 71, 4418 72 en 4418 79)), bepaalde meubelen (producten 9403 40 10 en 9406 (behalve 9406 00 31)), bepaalde gedrukte producten (producten 4910 en 4911) en bepaalde confectieartikelen (producten 6109, 6205 en 6206). (12) Voor bepaalde producten die al in de lijsten van de bijlage bij Beschikking 2004/162/EG zijn opgenomen, moet voor Frans-Guyana hetzij het maximale belastingverschil tot een aantal categorieën van de gecombineerde nomenclatuur worden uitgebreid, hetzij het maximale belastingverschil worden verhoogd, hetzij beide. (13) Zo moeten alle vruchtensappen (product 2009), alle soorten mineraalwater met toegevoegde suiker of andere zoetstoffen, dan wel gearomatiseerd, (product 2202) en artikelen voor vervoer of voor verpakking van kunststof (product 3923) worden toegevoegd aan lijst C van producten waarvoor een belastingverschil van 30 procentpunten is toegestaan. Voorts moeten vruchtensappen van categorie 2009 80, mineraalwater van categorie 2202 10 en artikelen voor vervoer of voor verpakking van kunststof (product 3923) worden geschrapt van lijst B van producten waarvoor momenteel een belastingverschil van 20 procentpunten is toegestaan. (14) Wat betreft cement, moet wit cement (product 2523 21 00) in lijst B van producten waarvoor een belastingverschil van 20 procentpunten is toegestaan, worden vervangen door ander portlandcement (product 2523 29). Wat betreft constructiewerken en delen van constructiewerken van gietijzer, ijzer of staal, moet het toegestane belastingverschil van 20 procentpunten worden uitgebreid van categorie 7308 90 tot alle producten van categorie 7308. Wat betreft werken van aluminium ten slotte, moet het toegestane belastingverschil van 20 procentpunten worden uitgebreid van categorie 7610 90 tot alle producten van categorie 7610. Zo kan dit belastingverschil ook worden toegepast op deuren, ramen, kozijnen en drempels van post 7610 10. (15) Nog steeds wat betreft Frans-Guyana, moeten aan de lijsten van producten waarvoor een andere belastingregeling kan gelden, drie producten worden toegevoegd die lokaal nog niet worden vervaardigd maar waarvoor concrete plannen bestaan om de productie binnenkort op te starten. Het gaat om de volgende producten: melk (product 0401), mineraalwater (product 2201) en bepaalde werken van steen en andere minerale stoffen (product 6815). (16) Beschikking 2004/162/EG moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2004/162/EG wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na de bekendmaking ervan in het Publicatieblad van de Europese Unie . Het is van toepassing met ingang van 1 februari 2012. Artikel 3 Dit besluit is gericht tot de Franse Republiek. Gedaan te Brussel, 19 juli 2011. Voor de Raad De voorzitter M. SAWICKI ( 1 ) Advies van 5 juni 2011 (nog niet bekendgemaakt in het Publicatieblad). ( 2 ) PB L 52 van 21.2.2004, blz. 64 . ( 3 ) Volgens de classificatie van de nomenclatuur van het gemeenschappelijk douanetarief. BIJLAGE De bijlage bij Beschikking 2004/162/EG wordt als volgt gewijzigd: 1) Deel A wordt als volgt gewijzigd: a) onder punt 1 worden de volgende producten aan de lijst toegevoegd: „0210, 0702, 0705, 0706 10 00, 0707 00, 0709 60, 0709 90, 2309, 6805”, en product „2302” wordt geschrapt; b) onder punt 2 worden de volgende producten toegevoegd: „1006 20, 2201”; c) onder punt 3 worden de volgende producten aan de lijst toegevoegd: „1008 90 90, 1102, 2517 10”, en product „2811” wordt geschrapt; d) onder punt 4 worden de volgende producten geschrapt: „3705 10 00, 3804 00”. 2) Deel B wordt als volgt gewijzigd: a) onder punt 1 worden de volgende producten aan de lijst toegevoegd: „3208, 3209, 3210, 7015 10 00” en de volgende producten worden geschrapt: „0210, 0702, 0705, 0706 10 00, 0707 00, 0709 60, 0709 90, 2309, 6805”; b) onder punt 2 worden de volgende producten aan de lijst toegevoegd: „0201, 0202, 0203, 0204, 0208, 0210, 0304, 0305, 0401, 1905, 2105, 2523 29, 3919, 3926, 4910, 4911, 6109, 6205, 6206, 6810 19, 6815, 7210, 7214 20, 7216, 7217 90 90, 7308, 7309, 7310, 7314, 7610” en de volgende producten worden geschrapt: „1006 20, 2009 80, 2202 10, 2523 21 00, 3923, 7308 90, 7610 90”; c) onder punt 3 worden de volgende producten geschrapt: „1008 90 90, 1102, 3820 behalve 3820 00 00”; d) onder punt 4 worden de volgende producten geschrapt: „1507 90, 1510 00 90, 2828 10 00, 2828 90 00”. 3) Deel C wordt als volgt gewijzigd: a) onder punt 1 worden de volgende producten geschrapt: „1517 10, 2517 10, 3208, 3209, 3210, 7015 10 00”; b) onder punt 2 worden de volgende producten toegevoegd: „1601, 1602, 1702, 2001, 2006, 2007, 2009, 2103, 2106, 2202, 2208 70 ( 1 ) , 2208 90 ( 1 ) , 3923, 4403 99 95, 4407 22, 4407 99 96, 4409 29 91, 4409 29 99, 4418 behalve 4418 10 50, 4418 20 50, 4418 71, 4418 72 en 4418 79, 9403 40 10, 9406 behalve 9406 00 31”; c) onder punt 3 worden de volgende producten geschrapt: „1517 10, 2517 10”. ( 1 ) Alleen producten op basis van rum van categorie 2208 40.",
  "source": "EUR LEX"
}