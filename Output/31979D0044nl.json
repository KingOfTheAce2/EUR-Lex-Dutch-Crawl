{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0044:NL:HTML\">",
  "content": "EUR-Lex - 31979D0044 - NL Avis juridique important | 31979D0044 79/44/EEG: Beschikking van de Commissie van 8 december 1978 met betrekking tot de tenuitvoerlegging van de hervorming van de landbouwstructuur in België overeenkomstig titel II van Richtlijn 72/161/EEG (Slechts de teksten in de Franse en de Nederlandse taal zijn authentiek) Publicatieblad Nr. L 013 van 19/01/1979 blz. 0059 - 0059 ++++ BESCHIKKING VAN DE COMMISSIE van 8 december 1978 met betrekking tot de tenuitvoerlegging van de hervorming van de landbouwstructuur in België overeenkomstig titel II van Richtlijn 72/161/EEG ( Slechts de teksten in de Nederlandse en de Franse taal zijn authentiek ) ( 79/44/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 1 ) , en met name op artikel 11 , lid 3 , Overwegende dat de Belgische Regering overeenkomstig artikel 10 , lid 4 , van Richtlijn 72/161/EEG mededeling heeft gedaan van het Koninklijk Besluit van 12 juni 1978 tot wijziging van het Koninklijk Besluit van 27 mei 1975 betreffende de toekenning van een vergoeding voor sociale promotie aan de zelfstandigen en helpers uit de landbouwsector die met goed gevolg bepaalde leergangen beëindigd hebben waardoor zij hun beroepskwalificatie kunnen verhogen ; Overwegende dat de Commissie , krachtens artikel 11 , lid 3 , van Richtlijn 72/161/EEG , bij beschikking moet vaststellen , of rekening houdende met de voornoemde voorschriften , de in België geldende bepalingen ter uitvoering van genoemde richtlijn nog steeds aan de voorwaarden voor financiële deelneming van de Gemeenschap in de in artikel 8 van Richtlijn 72/161/EEG genoemde gemeenschappelijke actie voldoen ; Overwegende dat de in het Koninklijk Besluit van 12 juni 1978 vastgestelde wijzigingen van de bepalingen ter uitvoering van titel II van Richtlijn 72/161/EEG beantwoorden aan het doel en de voorwaarden van voornoemde richtlijn ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De in België geldende bepalingen ter uitvoering van titel II van Richtlijn 72/161/EEG voldoen , met inachtneming van het Koninklijk Besluit van 12 juni 1978 , nog steeds aan de voorwaarden voor financiële deelneming van de Gemeenschap in de in artikel 8 van Richtlijn 72/161/EEG genoemde gemeenschappelijke actie . Artikel 2 Deze beschikking is gericht tot het Koninkrijk België . Gedaan te Brussel , 8 december 1978 . Voor de Commissie Finn GUNDELACH Vice-Voorzitter ( 1 ) PB nr . L 96 van 23 . 4 . 1972 , blz . 15 .",
  "source": "EUR LEX"
}