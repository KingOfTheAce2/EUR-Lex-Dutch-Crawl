{
  "url": "http://www.w3.org/1999/xhtml\">",
  "content": "L_2016108NL.01002801.xml 23.4.2016 NL Publicatieblad van de Europese Unie L 108/28 UITVOERINGSVERORDENING (EU) 2016/638 VAN DE COMMISSIE van 22 april 2016 tot intrekking van de goedkeuring van de werkzame stof Z-13-hexadeceen-11-yn-1-ylacetaat, in overeenstemming met Verordening (EG) nr. 1107/2009 van het Europees Parlement en de Raad, en tot wijziging van Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 21, lid 3, tweede alternatief, en artikel 78, lid 2, Overwegende hetgeen volgt: (1) Bij Richtlijn 2008/127/EG van de Commissie ( 2 ) is Z-13-hexadeceen-11-yn-1-ylacetaat opgenomen als werkzame stof in bijlage I bij Richtlijn 91/414/EEG van de Raad ( 3 ) . Bij Uitvoeringsverordening (EU) 2015/418 van de Commissie ( 4 ) werd de kennisgever verzocht om uiterlijk op 30 juni 2015 bevestigende informatie te verstrekken over de specificatie van het technische materiaal zoals commercieel vervaardigd, waaronder informatie over alle relevante onzuiverheden. (2) De in bijlage I bij Richtlijn 91/414/EEG opgenomen werkzame stoffen worden geacht te zijn goedgekeurd krachtens Verordening (EG) nr. 1107/2009 en zijn opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 5 ) . (3) De kennisgever heeft de verzochte bevestigende informatie niet tegen de uiterste datum van 30 juni 2015 verstrekt. Per e-mail van 10 september 2015 heeft hij aan de Commissie zijn voornemen bevestigd om dergelijke informatie niet te verstrekken. (4) Daarom is het passend de goedkeuring van Z-13-hexadeceen-11-yn-1-ylacetaat in te trekken. (5) De bijlage bij Uitvoeringsverordening (EU) nr. 540/2011 moet daarom dienovereenkomstig worden gewijzigd. (6) De lidstaten moet voldoende tijd worden gegund om de toelatingen voor gewasbeschermingsmiddelen die Z-13-hexadeceen-11-yn-1-ylacetaat bevatten, in te trekken. (7) Als de lidstaten overeenkomstig artikel 46 van Verordening (EG) nr. 1107/2009 een respijtperiode toekennen voor gewasbeschermingsmiddelen die Z-13-hexadeceen-11-yn-1-ylacetaat bevatten, moet die periode uiterlijk 18 maanden na de inwerkingtreding van deze verordening aflopen. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Intrekking van de goedkeuring De goedkeuring van de werkzame stof Z-13-hexadeceen-11-yn-1-ylacetaat wordt ingetrokken. Artikel 2 Wijziging van Uitvoeringsverordening (EU) nr. 540/2011 In deel A van de bijlage bij Uitvoeringsverordening (EU) nr. 540/2011, rij 258, wordt Z-13-hexadeceen-11-yn-1-ylacetaat geschrapt. Artikel 3 Overgangsbepalingen De lidstaten trekken alle toelatingen van gewasbeschermingsmiddelen die de werkzame stof Z-13-hexadeceen-11-yn-1-ylacetaat bevatten, uiterlijk op 13 november 2016 in. Artikel 4 Respijtperiode Een door de lidstaten overeenkomstig artikel 46 van Verordening (EG) nr. 1107/2009 toegekende respijtperiode moet zo kort mogelijk zijn en uiterlijk op 13 november 2017 aflopen. Artikel 5 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 april 2016. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Richtlijn 2008/127/EG van de Commissie van 18 december 2008 tot wijziging van Richtlijn 91/414/EEG van de Raad teneinde verscheidene werkzame stoffen op te nemen ( PB L 344 van 20.12.2008, blz. 89 ). ( 3 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 4 ) Uitvoeringsverordening (EU) 2015/418 van de Commissie van 12 maart 2015 tot wijziging van Uitvoeringsverordening (EU) nr. 540/2011 wat betreft de voorwaarden voor de goedkeuring van de werkzame stof Z-13-hexadeceen-11-yn-1-ylacetaat ( PB L 68 van 13.3.2015, blz. 36 ). ( 5 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ).",
  "source": "EUR LEX"
}