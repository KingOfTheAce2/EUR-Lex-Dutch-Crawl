{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1764:NL:HTML\">",
  "content": "EUR-Lex - 31998R1764 - NL Avis juridique important | 31998R1764 Verordening (EG) nr. 1764/98 van de Commissie van 10 augustus 1998 houdende wijziging van Verordening (EG) nr. 1439/95 tot vaststelling van bepalingen voor de toepassing van Verordening (EEG) nr. 3013/89 van de Raad inzake de invoer en de uitvoer van producten van de sector schapen- en geitenvlees Publicatieblad Nr. L 223 van 11/08/1998 blz. 0004 - 0004 VERORDENING (EG) Nr. 1764/98 VAN DE COMMISSIE van 10 augustus 1998 houdende wijziging van Verordening (EG) nr. 1439/95 tot vaststelling van bepalingen voor de toepassing van Verordening (EEG) nr. 3013/89 van de Raad inzake de invoer en de uitvoer van producten van de sector schapen- en geitenvlees DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3013/89 van de Raad van 25 september 1989 houdende een gemeenschappelijke ordening der markten in de sector schapen- en geitenvlees (1), laatstelijk gewijzigd bij Verordening (EG) nr. 1589/96 (2), en met name op artikel 9, lid 2, en artikel 12, lid 4, Overwegende dat Australië en Nieuw-Zeeland voor het afgeven van oorsprongsdocumenten andere instanties hebben aangewezen; dat bijlage I bij Verordening (EG) nr. 1439/95 van de Commissie (3), laatstelijk gewijzigd bij Verordening (EG) nr. 2526/95 (4), dienovereenkomstig moet worden gewijzigd; dat, aangezien Australië zijn nieuwe afgifte-instantie met ingang van 1 juli 1998 heeft aangewezen, het passend is de documenten die deze instantie op of na de genoemde datum afgeeft, als geldig te beschouwen; Overwegende dat de in deze verordening vervatte maatregelen in overeenstemming zijn met het advies van het Comité van beheer schapen en geiten, HEEFT DE VOLGENDE VERORDENING VASTGESTELD: Artikel 1 Bijlage I van Verordening (EG) nr. 1439/95 wordt als volgt gewijzigd: a) de autoriteit \"Australian Meat and Livestock Corporation\" wordt vervangen door \"Department of Primary Industries and Energy\". b) de autoriteit \"New Zealand Meat Producers Board\" wordt vervangen door \"New Zealand Meat Board\". Artikel 2 Deze verordening treedt in werking op de zevende dag na haar bekendmaking in het Publicatieblad van de Europese Gemeenschappen. Het bepaalde in artikel 1, onder a), is van toepassing met ingang van 1 juli 1998 en het bepaalde in artikel 1, onder b), met ingang van 1 september 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 augustus 1998. Voor de Commissie Martin BANGEMANN Lid van de Commissie (1) PB L 289 van 7. 10. 1989, blz. 1. (2) PB L 206 van 16. 8. 1996, blz. 25. (3) PB L 143 van 27. 6. 1995, blz. 7. (4) PB L 258 van 28. 10. 1995, blz. 48.",
  "source": "EUR LEX"
}