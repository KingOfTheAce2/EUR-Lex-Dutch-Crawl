{
  "url": "http://www.w3.org/1999/xhtml\">",
  "content": "L_2021064NL.01000601.xml 24.2.2021 NL Publicatieblad van de Europese Unie L 64/6 UITVOERINGSBESLUIT (EU) 2021/325 VAN DE RAAD van 22 februari 2021 betreffende de benoeming van de vicevoorzitter van de raad van toezicht van de Europese Centrale Bank DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 1024/2013 van de Raad van 15 oktober 2013 waarbij aan de Europese Centrale Bank specifieke taken worden opgedragen betreffende het beleid inzake het prudentieel toezicht op kredietinstellingen ( 1 ) , en met name artikel 26, lid 3, Overwegende hetgeen volgt: (1) De Raad heeft op 15 oktober 2013 Verordening (EU) nr. 1024/2013 vastgesteld, waarbij aan de Europese Centrale Bank (ECB) specifieke taken werden opgedragen betreffende het beleid inzake het prudentieel toezicht op kredietinstellingen. (2) De aan de ECB opgedragen taken moeten volledig worden gepland en uitgevoerd door zijn raad van toezicht, die bestaat uit de voorzitter, de vicevoorzitter en vier vertegenwoordigers van de ECB, alsmede één vertegenwoordiger van de nationale bevoegde autoriteit in elke deelnemende lidstaat. (3) De raad van toezicht is een essentieel orgaan in de uitoefening van toezichthoudende taken die door de ECB binnen het gemeenschappelijk toezichtsmechanisme uitgevoerd worden. Derhalve is bij Verordening (EU) nr. 1024/2013 aan de Raad de bevoegdheid gegeven, de voorzitter en de vicevoorzitter van de raad van toezicht te benoemen. (4) De Raad heeft op 4 oktober 2019 bij Uitvoeringsbesluit (EU) 2019/1671 ( 2 ) de heer Yves MERSCH tot vicevoorzitter van de raad van toezicht benoemd. Diens ambtstermijn is op 14 december 2020 verstreken. (5) Overeenkomstig artikel 26, lid 3, van Verordening (EU) nr. 1024/2013 kreeg de ECB de opdracht, na de raad van toezicht te hebben gehoord, bij het Europees Parlement een voorstel in te dienen tot benoeming van de vicevoorzitter van de raad van toezicht, die moet worden gekozen uit de leden van de directie van de ECB. De ECB heeft op 18 december 2020 een dergelijk voorstel ingediend, en het Europees Parlement heeft dit op 8 februari 2021 goedgekeurd, HEEFT HET VOLGENDE BESLUIT VASTGESTELD: Artikel 1 De heer Frank ELDERSON wordt benoemd tot vicevoorzitter van de raad van toezicht van de Europese Centrale Bank, voor een periode van vijf jaar met ingang van 24 februari 2021. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 22 februari 2021. Voor de Raad De voorzitter J. BORRELL FONTELLES ( 1 ) PB L 287 van 29.10.2013, blz. 63 . ( 2 ) Uitvoeringsbesluit (EU) 2019/1671 van de Raad van 4 oktober 2019 betreffende de benoeming van de vicevoorzitter van de raad van toezicht van de Europese Centrale Bank ( PB L 256 van 7.10.2019, blz. 8 ).",
  "source": "EUR LEX"
}