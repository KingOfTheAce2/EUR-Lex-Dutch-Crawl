{
  "url": "http://www.w3.org/1999/xhtml\">",
  "content": "L_202500530NL.000101.fmx.xml Publicatieblad van de Europese Unie NL L-serie 2025/530 20.3.2025 GEDELEGEERDE VERORDENING (EU) 2025/530 VAN DE COMMISSIE van 30 oktober 2024 tot wijziging van de bijlagen I en III bij Verordening (EG) nr. 2173/2005 van de Raad naar aanleiding van een vrijwillige partnerschapsovereenkomst met de Republiek Ghana inzake een vergunningensysteem voor wetshandhaving, governance en handel in de bosbouw (Flegt) met betrekking tot de invoer van hout in de Europese Unie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 2173/2005 van de Raad van 20 december 2005 inzake de opzet van een Flegt-vergunningensysteem voor de invoer van hout in de Europese Gemeenschap ( 1 ) , en met name artikel 10, leden 1 en 3, Overwegende hetgeen volgt: (1) Een vrijwillige partnerschapsovereenkomst (VPA) tussen de Europese Unie en de Republiek Ghana (hierna “de overeenkomst” genoemd) is door de partijen geratificeerd en op 1 december 2009 in werking getreden. (2) In artikel 12, leden 2 en 3, van de overeenkomst is bepaald dat de partijen op grond van de aanbevelingen van het gezamenlijke mechanisme voor toezicht en toetsing (JMRM), na een onafhankelijke evaluatie van het Ghanese systeem ter garantie van de wettigheid aan de hand van de criteria in bijlage VII bij de overeenkomst, besluiten op welke datum het vergunningensysteem voor wetshandhaving, governance en handel in de bosbouw (Flegt) volledig operationeel wordt. (3) Uit een gezamenlijke onafhankelijke evaluatie is gebleken dat het Ghanese systeem ter garantie van de wettigheid voldoet aan de criteria die zijn vastgesteld in bijlage VII bij de overeenkomst. (4) De twee partijen kunnen nu de begindatum van het Flegt-vergunningensysteem voor Ghana overeenkomen. (5) Voor de ingebruikname van het Flegt-vergunningensysteem voor Ghana moeten de bijlagen I en III bij Verordening (EG) nr. 2173/2005 eerst worden gewijzigd, teneinde de Republiek Ghana en haar Timber Industry Development Division (afdeling ontwikkeling van de houtindustrie) op te nemen in de “Lijst van partnerlanden en de door hen aangewezen vergunningverlenende autoriteiten” in bijlage I en de lijst van producten die onder het Flegt-vergunningensysteem vallen toe te voegen aan bijlage III, “Producten die alleen gelden voor genoemde partnerlanden”. (6) Verordening (EG) nr. 2173/2005 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 2173/2005 wordt gewijzigd overeenkomstig de bijlage bij deze verordening. Artikel 2 Bijlage III bij Verordening (EG) nr. 2173/2005 wordt gewijzigd overeenkomstig de bijlage bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 8 juli 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 oktober 2024. Voor de Commissie De voorzitter Ursula VON DER LEYEN ( 1 ) PB L 347 van 30.12.2005, blz. 1 , ELI: http://data.europa.eu/eli/reg/2005/2173/oj . BIJLAGE Bijlage I en bijlage III bij Verordening (EG) nr. 2173/2005 worden als volgt gewijzigd: 1) In bijlage I wordt de volgende tabel ingevoegd vóór de tabel die betrekking heeft op de Republiek Indonesië: Partnerland Aangewezen vergunningverlenende autoriteit “DE REPUBLIEK GHANA Timber Industry Development Division Forestry Commission* Forestry Commission P. O. Box 783 Takoradi — Ghana Tel: +233 312024100 E-mail: info.tidd@fcghana.org ” 2) In bijlage III wordt de volgende tabel ingevoegd vóór de tabel die betrekking heeft op de Republiek Indonesië: Partnerland Post GS-onderverdeling Omschrijving “DE REPUBLIEK GHANA HOOFDSTUK 44 4403 Hout, onbewerkt, ook indien ontschorst, ontdaan van het spint of enkel vierkant behakt of vierkant bezaagd — behandeld met verf, met creosoot of met andere conserveringsmiddelen 4403 11 — — naaldhout 4403 12 — — ander hout dan naaldhout — ander, van tropisch hout 4403 49 — — ander 4406 Houten dwarsliggers en wisselhouten — niet geïmpregneerd: 4406 11 — — naaldhout 4406 12 — — ander hout dan naaldhout — andere: 4406 91 — — naaldhout 4406 92 — — ander hout dan naaldhout 4407 Hout, overlangs gezaagd of afgestoken, dan wel gesneden of geschild, ook indien geschaafd, geschuurd of met vingerlasverbinding, met een dikte van meer dan 6 mm — naaldhout: 4407 11 — — dennenhout (Pinus spp.) 4407 19 — — ander — van tropisch hout: 4407 21 — — mahogany (Swietenia spp.) 4407 27 — — sapelli 4407 28 — — iroko 4407 29 — — ander — ander ex 4407 99 — — ander (niet van bamboe of van rotting) 4408 Fineerplaten (die verkregen door het snijden van gelaagd hout daaronder begrepen), platen voor de vervaardiging van triplex- en multiplexhout of voor op dergelijke wijze gelaagd hout, alsmede ander hout, overlangs gezaagd, dan wel gesneden of geschild, ook indien geschaafd, geschuurd, met verbinding aan de randen of in de lengte verbonden, met een dikte van niet meer dan 6 mm 4408 10 — naaldhout — van tropisch hout 4408 39 — — ander ex 4408 90 — andere (niet van bamboe of van rotting) 4409 Hout (niet-ineengezette plankjes voor parketvloeren daaronder begrepen), waarvan ten minste een zijde of uiteinde over de gehele lengte is geprofileerd (geploegd, van sponningen voorzien, afgerond met V-verbinding of dergelijke), ook indien geschaafd, geschuurd of met vingerlasverbinding 4409 10 — naaldhout — ander hout dan naaldhout 4409 22 — — van tropisch hout ex 4409 29 — — ander (niet van rotting) 4412 Triplex- en multiplexhout, met fineer bekleed hout en op dergelijke wijze gelaagd hout — ander triplex- en multiplexhout, enkel bestaande uit houten platen (andere dan bamboe), iedere laag met een dikte van niet meer dan 6 mm 4412 31 — — met ten minste een der buitenste lagen van tropisch hout 4412 33 — — ander, waarvan ten minste een der buitenste lagen bestaat uit ander dan naaldhout van de soort els ( Alnus spp.), es ( Fraxinus spp.), beuk ( Fagus spp.), berk ( Betula spp.), kers ( Prunus spp.), kastanje ( Castanea spp.), iep ( Ulmus spp.), eucalyptus ( Eucalyptus spp.), carya ( Carya spp.), paardenkastanje ( Aesculus spp.), linde ( Tilia spp.), esdoorn ( Acer spp.), eik ( Quercus spp.), plataan ( Platanus spp.), populier en esp ( Populus spp.), robinia ( Robinia spp.), rozenhout ( Liriodendron spp.) of walnoot ( Juglans spp.) 4412 34 — — ander, waarvan ten minste een der buitenste lagen bestaat uit ander hout dan naaldhout dat niet onder onderverdeling 4412 33  valt 4412 39 — — ander, met beide buitenste lagen van naaldhout — met een vulling van plankjes, latten of staafjes ex 4412 51 — — met ten minste een der buitenste lagen van tropisch hout (niet van rotting) ex 4412 52 — — ander, met ten minste een der buitenste lagen van ander hout dan naaldhout (niet van rotting) ex 4412 59 — — ander, met beide buitenste lagen van naaldhout (niet van rotting) — ander ex 4412 91 — — met ten minste een der buitenste lagen van tropisch hout (niet van rotting) ex 4412 92 — — ander, met ten minste een der buitenste lagen van ander hout dan naaldhout (niet van rotting) ex 4412 99 — — ander, met beide buitenste lagen van naaldhout (niet van rotting) 4418 Schrijn- en timmerwerk voor bouwwerken, daaronder begrepen panelen met cellenstructuur, ineengezette panelen voor vloerbedekking en dakspanen (“shingles” en “shakes”), van hout — vensters en vensterdeuren, alsmede kozijnen daarvoor 4418 11 — — van tropisch hout ex 4418 19 — — andere (niet van bamboe of van rotting) — deuren en kozijnen daarvoor, alsmede drempels 4418 21 — — van tropisch hout ex 4418 29 — — andere (niet van bamboe of van rotting) ex 4418 40 — bekistingen voor betonwerken (niet van bamboe of van rotting) ex 4418 50 — dakspanen (“shingles” en “shakes”) (niet van bamboe of van rotting) ex 4418 30 — palen en balken, andere dan de producten van onderverdelingen 4418 81  tot en met 4418 89  (niet van bamboe of van rotting) — ineengezette panelen voor vloerbedekking: 4418 74 — — andere, voor mozaïekpanelen 4418 75 — — andere, bestaande uit meerdere lagen ex 4418 79 — — andere (niet van bamboe of van rotting) — samengestelde houtproducten voor de bouw ex 4418 81 — — van gelijmd gelamineerd hout (glulam) (niet van bamboe of van rotting) ex 4418 82 — — van kruislings gelamineerd hout (CLT of X-lam) (niet van bamboe of van rotting) ex 4418 83 — — I-balken (niet van bamboe of van rotting) ex 4418 89 — — andere (niet van bamboe of van rotting) — andere: ex 4418 92 — — panelen met cellenstructuur (niet van rotting) ex 4418 99 — — andere (niet van rotting) HOOFDSTUK 94 9401 stoelen, banken en andere zitmeubelen (andere dan die bedoeld bij post 9402 ), ook indien zij tot bed kunnen worden omgevormd, alsmede delen daarvan — delen ex 9401 91 — — van hout (niet van bamboe of van rotting) 9403 Andere meubelen en delen daarvan 9403 30 — meubelen van hout, van de soort gebruikt in kantoren 9403 40 — meubelen van hout, van de soort gebruikt in keukens 9403 50 — meubelen van hout, van de soort gebruikt in slaapkamers 9403 60 — andere meubelen van hout — delen ex 9403 91 — — van hout (niet van bamboe of van rotting)” ELI: http://data.europa.eu/eli/reg_del/2025/530/oj ISSN 1977-0758 (electronic edition)",
  "source": "EUR LEX"
}