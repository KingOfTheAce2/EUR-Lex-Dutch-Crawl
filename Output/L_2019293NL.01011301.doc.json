{
  "url": "http://www.w3.org/1999/xhtml\">",
  "content": "L_2019293NL.01011301.xml 14.11.2019 NL Publicatieblad van de Europese Unie L 293/113 BESLUIT (GBVB) 2019/1909 VAN DE RAAD van 12 november 2019 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 46, lid 6, Gezien Besluit (GBVB) 2017/2315 van de Raad van 11 december 2017 tot instelling van de permanente gestructureerde samenwerking (PESCO) en tot opstelling van de lijst van deelnemende lidstaten ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 11 december 2017 Besluit (GBVB) 2017/2315 vastgesteld. (2) In artikel 4, lid 2, onder e), van Besluit (GBVB) 2017/2315 is bepaald dat de Raad de lijst van projecten vaststelt die in het kader van de permanente gestructureerde samenwerking (PESCO) zullen worden ontwikkeld, en waarin blijk wordt gegeven van steun voor capaciteitsontwikkeling en het verlenen, binnen de grenzen van middelen en vermogens, van aanzienlijke steun voor operaties en missies in het kader van het gemeenschappelijk veiligheids- en defensiebeleid (GVDB). (3) De Raad heeft op 6 maart 2018 Besluit (GBVB) 2018/340 ( 2 ) tot vaststelling van de lijst van projecten die in het kader van de PESCO zullen worden ontwikkeld, vastgesteld. (4) De Raad heeft op 6 maart 2018 een aanbeveling ( 3 ) betreffende een stappenplan voor de uitvoering van de PESCO (“de aanbeveling”) aangenomen. (5) Volgens punt 9 van de aanbeveling moet de Raad de lijst van PESCO-projecten uiterlijk in november 2018 actualiseren door daarin de volgende reeks projecten op te nemen overeenkomstig de procedure van artikel 5 van Besluit (GBVB) 2017/2315, waarin met name is bepaald dat de hoge vertegenwoordiger van de Unie voor buitenlandse zaken en veiligheidsbeleid (“de hoge vertegenwoordiger”), aan de hand van de beoordelingen die zijn verstrekt door het PESCO-secretariaat, een aanbeveling over de vaststelling en evaluatie van PESCO-projecten kan doen met het oog op een besluit van de Raad, na militair advies van het Militair Comité van de Europese Unie (EUMC). (6) De Raad heeft op 25 juni 2018 Besluit (GBVB) 2018/909 ( 4 ) tot vaststelling van een gemeenschappelijke reeks governanceregels voor PESCO-projecten vastgesteld. (7) De Raad heeft op 19 november 2018 Besluit (GBVB) 2018/1797 ( 5 ) tot wijziging en actualisering van Besluit (GBVB) 2018/340 vastgesteld. (8) De Raad heeft op 14 mei 2019 een aanbeveling ( 6 ) aangenomen ter evaluatie van de voortgang die door de deelnemende lidstaten is gemaakt met het nakomen van de verbintenissen in het kader van de permanente gestructureerde samenwerking (PESCO). (9) De hoge vertegenwoordiger heeft op 30 september 2019 een aanbeveling aan de Raad gedaan betreffende de vaststelling en evaluatie van projectvoorstellen in het kader van de PESCO. (10) Het Politiek en Veiligheidscomité heeft op 22 oktober 2019 ingestemd met de aanbevelingen die zijn vervat in het militaire advies dat het EUMC heeft verstrekt over de aanbeveling van de hoge vertegenwoordiger betreffende de vaststelling en evaluatie van projectvoorstellen in het kader van de PESCO. (11) De Raad moet bijgevolg Besluit (GBVB) 2018/340 wijzigen en actualiseren, HEEFT HET VOLGENDE BESLUIT VASTGESTELD: Artikel 1 Besluit (GBVB) 2018/340 wordt als volgt gewijzigd: 1) In artikel 1 worden de volgende projecten toegevoegd aan de lijst: “35. geïntegreerd gemeenschappelijk Europees opleidings- en simulatiecentrum (Integrated European Joint Training and Simulation Centre — EuroSim); 36. EU-cyberacademie en innovatiehub (EU Cyber Academia and Innovation Hub — EU CAIH); 37. centrum voor medische opleiding van strijdkrachten voor bijzondere operaties (Special Operations Forces Medical Training Centre — SMTC); 38. opleidingsfaciliteit voor CBRN-defensie (CBRN Defence Training Range — CBRNDTR); 39. EU-netwerk van duikcentra (European Union Network of Diving Centres — EUNDC); 40. maritiem onbemand antionderzeebootsysteem (Maritime Unmanned Anti-Submarine System — MUSAS); 41. Europees patrouillekorvet (European Patrol Corvette — EPC); 42. elektronische aanval vanuit de lucht (Airborne Electronic Attack — AEA); 43. coördinatiecentrum voor het cyber- en informatiedomein (Cyber and Information Domain Coordination Centre — CIDCC); 44. tijdige waarschuwing en onderschepping met bewaking van het inzetgebied vanuit de ruimte (Timely Warning and Interception with Space-based TheatER surveillance — TWISTER); 45. materialen en onderdelen voor het technologische concurrentievermogen van de EU (Materials and components for technological EU competitiveness — MAC‐EU); 46. EU-vermogens voor gezamenlijke oorlogvoering (EU Collaborative Warfare Capabilities — ECoWAR); 47. Europees systeem voor mondiale inpassing van RPAS-architectuur (European Global RPAS Insertion Architecture System)”. 2) In bijlage I worden de vermeldingen in bijlage I bij dit besluit toegevoegd. 3) Bijlage II wordt vervangen door de tekst die is opgenomen in bijlage II bij dit besluit. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 12 november 2019. Voor de Raad De voorzitter F. MOGHERINI ( 1 ) PB L 331 van 14.12.2017, blz. 57 . ( 2 ) Besluit (GBVB) 2018/340 van de Raad van 6 maart 2018 tot vaststelling van de lijst van projecten die in het kader van de PESCO zullen worden ontwikkeld ( PB L 65 van 8.3.2018, blz. 24 ). ( 3 ) Aanbeveling van de Raad van 6 maart 2018 betreffende een stappenplan voor de uitvoering van de PESCO ( PB C 88 van 8.3.2018, blz. 1 ). ( 4 ) Besluit (GBVB) 2018/909 van de Raad van 25 juni 2018 tot vaststelling van een gemeenschappelijke reeks governanceregels voor PESCO-projecten ( PB L 161 van 26.6.2018, blz. 37 ). ( 5 ) Besluit (GBVB) 2018/1797 van de Raad van 19 november 2018 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 294 van 21.11.2018, blz. 18 ). ( 6 ) Aanbeveling van de Raad van 14 mei 2019 ter evaluatie van de voortgang die door de deelnemende lidstaten is gemaakt bij het nakomen van de verbintenissen in het kader van de permanente gestructureerde samenwerking (PESCO) ( PB C 166 van 15.5.2019, blz. 1 ) BIJLAGE I Project Projectleden 35. Geïntegreerd gemeenschappelijk Europees opleidings- en simulatiecentrum (Integrated European Joint Training and Simulation Centre — EuroSim Hongarije, Duitsland, Frankrijk, Polen, Slovenië 36. EU-cyberacademie en innovatiehub (EU Cyber Academia and Innovation Hub — EU CAIH) Portugal, Spanje 37. Centrum voor medische opleiding van strijdkrachten voor bijzondere operaties (Special Operations Forces Medical Training Centre — SMTC) Polen, Hongarije 38. Opleidingsfaciliteit voor CBRN-defensie (Chemical, Biological, Radiological and Nuclear (CBRN) Defence Training Range — CBRNDTR) Roemenië, Frankrijk, Italië 39. EU-netwerk van duikcentra (European Union Network of Diving Centres — EUNDC) Roemenië, Bulgarije, Frankrijk 40. Maritiem onbemand antionderzeebootsysteem (Maritime Unmanned Anti-Submarine System — MUSAS) Portugal, Spanje, Frankrijk, Zweden 41. Europees patrouillekorvet (European Patrol Corvette — EPC) Italië, Frankrijk 42. Elektronische aanval vanuit de lucht (Airborne Electronic Attack — AEA) Spanje, Frankrijk, Zweden 43. Coördinatiecentrum voor het cyber- en informatiedomein (Cyber and Information Domain Coordination Centre — CIDCC) Duitsland, Tsjechië, Spanje, Hongarije, Nederland 44. Tijdige waarschuwing en onderschepping met bewaking van het inzetgebied vanuit de ruimte (Timely Warning and Interception with Space-based TheatER surveillance — TWISTER) Frankrijk, Spanje, Italië, Nederland, Finland 45. Materialen en onderdelen voor het technologische concurrentievermogen van de EU (Materials and components for technological EU competitiveness — MAC‐EU) Frankrijk, Spanje, Portugal, Roemenië 46. EU-vermogens voor gezamenlijke oorlogvoering (EU Collaborative Warfare Capabilities — ECoWAR) Frankrijk, België, Spanje, Hongarije, Roemenië, Zweden 47. Europees systeem voor mondiale inpassing van RPAS-architectuur (RPAS: op afstand bestuurd luchtvaartuigsysteem) (European Global Remotely Piloted Aircraft Systems Insertion Architecture System) Italië, Frankrijk, Roemenië BIJLAGE II “BIJLAGE II GECONSOLIDEERDE GEACTUALISEERDE LIJST VAN PROJECTLEDEN VOOR ELK AFZONDERLIJK PROJECT Project Projectleden 1. Europees medisch commando Duitsland, België, Tsjechië, Spanje, Frankrijk, Italië, Nederland, Roemenië, Slowakije, Zweden 2. Europese beveiligde softwaregedefineerde radio (European Secure Software defined Radio — ESSOR) Frankrijk, België, Duitsland, Spanje, Italië, Nederland, Polen, Portugal, Finland 3. Netwerk van logistieke centra in Europa en ondersteuning van operaties Duitsland, België, Bulgarije, Griekenland, Spanje, Frankrijk, Kroatië, Italië, Cyprus, Litouwen, Hongarije, Nederland, Polen, Slovenië, Slowakije 4. Militaire mobiliteit Nederland, België, Bulgarije, Tsjechië, Duitsland, Estland, Griekenland, Spanje, Frankrijk, Kroatië, Italië, Cyprus, Letland, Litouwen, Luxemburg, Hongarije, Oostenrijk, Polen, Portugal, Roemenië, Slovenië, Slowakije, Finland, Zweden 5. Competentiecentrum voor opleidingsmissies van de Europese Unie (European Union Training Mission Competence Centre — EU TMCC) Duitsland, Tsjechië, Ierland, Spanje, Frankrijk, Italië, Luxemburg, Oostenrijk, Nederland, Roemenië, Zweden 6. Europees opleidingscertificeringscentrum voor Europese strijdkrachten Italië, Griekenland 7. Operationele functie energie (Energy Operational Function — EOF) Frankrijk, België, Italië, Spanje 8. Inzetbaar militair vermogenspakket voor rampenhulpverlening Italië, Griekenland, Spanje, Kroatië, Oostenrijk 9. Maritieme (semi)autonome systemen voor mijnenbestrijding (Maritime (semi-) Autonomous Systems for Mine Countermeasures — MAS MCM) België, Griekenland, Letland, Nederland, Polen, Portugal, Roemenië 10. Haven- en maritieme bewaking en bescherming (Harbour & Maritime Surveillance and Protection — HARMSPRO) Italië, Griekenland, Polen, Portugal 11. Verbetering van maritieme bewaking Griekenland, Bulgarije, Ierland, Spanje, Kroatië, Italië, Cyprus 12. Platform voor het delen van informatie over cyberdreigingen en respons op incidenten Griekenland, Spanje, Italië, Cyprus, Hongarije, Oostenrijk, Portugal 13. Snellereactieteams bij cyberincidenten en wederzijdse bijstand op het gebied van cyberbeveiliging Litouwen, Estland, Kroatië, Italië, Nederland, Polen, Roemenië, Finland 14. Strategisch commando- en controlesysteem (C2) voor GVDB-missies en ‐operaties Spanje, Duitsland, Frankrijk, Italië, Luxemburg, Portugal 15. Gepantserd infanteriegevechtsvoertuig/amfibieaanvalsvoertuig/licht pantservoertuig Italië, Griekenland, Slowakije 16. Indirecte vuursteun (EuroArtillery) Slowakije, Italië, Hongarije 17. Operationele kern EUFOR-crisisrespons (EUFOR Crisis Response Operation Core — EUFOR CROC) Duitsland, Spanje, Frankrijk, Italië, Cyprus 18. Hot-and-high-helikoptertraining (H3 Training) Griekenland, Italië, Roemenië 19. Gezamenlijke EU-inlichtingenschool Griekenland, Cyprus 20. EU-test- en ‐evaluatiecentra Frankrijk, Zweden, Spanje, Slowakije 21. Geïntegreerd onbemand grondsysteem (Unmanned Ground System — UGS) Estland, België, Tsjechië, Duitsland, Spanje, Frankrijk, Letland, Hongarije, Nederland, Polen, Finland 22. EU-gevechtsraketsystemen te land voor doelen buiten zicht (Beyond Line Of Sight (BLOS)) Frankrijk, België, Cyprus 23. Inzetbaar modulair pakket van vermogens voor interventie onder water (DIVEPACK) Bulgarije, Griekenland, Frankrijk 24. Europese op afstand bestuurde luchtvaartuigsystemen voor middelgrote hoogte en lange vliegduur (European Medium Altitude Long Endurance Remotely Piloted Aircraft Systems — MALE RPAS (Eurodrone)) Duitsland, Tsjechië, Spanje, Frankrijk, Italië 25. Europese aanvalshelikopters TIGER Mark III Frankrijk, Duitsland, Spanje 26. Systeem ter bestrijding van onbemande luchtvaartuigen (Counter Unmanned Aerial System — C‐UAS) Italië, Tsjechië 27. Europees platform voor luchtschepen in de hoge atmosfeer (European High Atmosphere Airship Platform — EHAAP) met een continu vermogen op het gebied van inlichtingen, surveillance en verkenning (Intelligence, Surveillance and Reconnaissance — ISR) Italië, Frankrijk 28. Eén inzetbare commandopost (CP) voor tactisch commando en tactische controle (C2) over strijdkrachten voor bijzondere operaties (Special Operations Forces — SOF) voor kleine gezamenlijke operaties (Small Joint Operations — SJO) — (SOCC) for SJO) Griekenland, Cyprus 29. Programma voor vermogens en interoperabiliteit op het gebied van elektronische oorlogvoering, voor toekomstige samenwerking op het gebied van gezamenlijke inlichtingen, surveillance en verkenning (Joint Intelligence, Surveillance and Reconnaissance — JISR) Tsjechië, Duitsland 30. Chemische, biologische, radiologische en nucleaire surveillance als dienstverlening (CBRN) Surveillance as a Service — CBRN SaaS) Oostenrijk, Frankrijk, Kroatië, Hongarije, Slovenië 31. Delen van bases (co‐basing) Frankrijk, België, Tsjechië, Duitsland, Spanje, Nederland 32. Geometeorologisch en oceanografisch ondersteuningscoördinatie-element (GeoMETOC) Support Coordination Element — GMSCE) Duitsland, Griekenland, Frankrijk, Oostenrijk, Portugal, Roemenië 33. EU-oplossing voor radionavigatie (EU Radio Navigation Solution — EURAS) Frankrijk, België, Duitsland, Spanje, Italië, Polen 34. Europees militair netwerk voor ruimtebewaking (Space Surveillance Awareness Network — EU‐SSA‐N) Italië, Frankrijk 35. Geïntegreerd gemeenschappelijk Europees opleidings- en simulatiecentrum (Integrated European Joint Training and Simulation Centre — EuroSim) Hongarije, Duitsland, Frankrijk, Polen, Slovenië 36. EU-cyberacademie en innovatiehub (EU Cyber Academia and Innovation Hub — EU CAIH) Portugal, Spanje 37. Centrum voor medische opleiding van strijdkrachten voor bijzondere operaties (Special Operations Forces Medical Training Centre — SMTC) Polen, Hongarije 38. Opleidingsfaciliteit voor CBRN-defensie (CBRN Defence Training Range — CBRNDTR) Roemenië, Frankrijk, Italië 39. EU-netwerk van duikcentra (European Union Network of Diving Centres — EUNDC) Roemenië, Bulgarije, Frankrijk 40. Maritiem onbemand anti-onderzeebootsysteem (Maritime Unmanned Anti-Submarine System — MUSAS) Portugal, Frankrijk, Spanje, Zweden 41. Europees patrouillekorvet (European Patrol Corvette — EPC) Italië, Frankrijk 42. Elektronische aanval vanuit de lucht (Airborne Electronic Attack — AEA) Spanje, Frankrijk, Zweden 43. Coördinatiecentrum voor het cyber- en informatiedomein (Cyber and Information Domain Coordination Centre — CIDCC) Duitsland, Tsjechië, Spanje, Hongarije, Nederland 44. Tijdige waarschuwing en onderschepping met bewaking van het inzetgebied vanuit de ruimte (Timely Warning and Interception with Space-based TheatER surveillance — TWISTER) Frankrijk, Spanje, Italië, Nederland, Finland 45. Materialen en onderdelen voor het technologische concurrentievermogen van de EU (Materials and components for technological EU competitiveness — MAC‐EU) Frankrijk, Spanje, Portugal, Roemenië 46. EU-vermogens voor gezamenlijke oorlogvoering (EU Collaborative Warfare Capabilities — ECoWAR) Frankrijk, België, Spanje, Hongarije, Roemenië, Zweden 47. Europees systeem voor mondiale inpassing van RPAS-architectuur (RPAS: op afstand bestuurd luchtvaartuigsysteem) (European Global RPAS Insertion Architecture System) Italië, Frankrijk, Roemenië ”",
  "source": "EUR LEX"
}