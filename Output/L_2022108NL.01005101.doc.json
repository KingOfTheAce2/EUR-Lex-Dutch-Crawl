{
  "url": "http://www.w3.org/1999/xhtml\">",
  "content": "L_2022108NL.01005101.xml 7.4.2022 NL Publicatieblad van de Europese Unie L 108/51 UITVOERINGSBESLUIT (EU) 2022/559 VAN DE RAAD van 5 april 2022 tot wijziging van Uitvoeringsbesluit (EU) 2019/310 betreffende de machtiging aan Polen om de bijzondere maatregel te blijven toepassen die afwijkt van artikel 226 van Richtlijn 2006/112/EG betreffende het gemeenschappelijke stelsel van belasting over de toegevoegde waarde DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( 1 ) , en met name artikel 395, lid 1, Gezien het voorstel van de Europese Commissie, Overwegende hetgeen volgt: (1) Bij brief, ingekomen bij de Commissie op 26 juli 2021, heeft Polen verzocht om een machtiging om een bijzondere maatregel te blijven toepassen die afwijkt van artikel 226 van Richtlijn 2006/112/EG met het doel een mechanisme van gesplitste betaling (“de bijzondere maatregel”) toe te passen. De bijzondere maatregel vereist dat op facturen voor fraudegevoelige leveringen van goederen en diensten, die in Polen doorgaans onder een verleggingsregeling en onder hoofdelijke aansprakelijkheid vallen, speciaal moet worden vermeld dat de belasting over de toegevoegde waarde (btw) op een geblokkeerde btw-rekening van de leverancier gestort moet worden. Polen heeft om de verlenging van de bijzondere maatregel verzocht voor een periode van drie jaar, van 1 maart 2022 tot en met 28 februari 2025. (2) Bij brief van 27 oktober 2021 heeft de Commissie de overige lidstaten overeenkomstig artikel 395, lid 2, tweede alinea, van Richtlijn 2006/112/EG in kennis gesteld van het verzoek van Polen. Bij brief van 28 oktober 2021 heeft de Commissie Polen ervan in kennis gesteld dat zij over alle gegevens beschikte die zij nodig achtte voor de beoordeling van het verzoek. (3) Op grond van artikel 2 van Uitvoeringsbesluit (EU) 2019/310 van de Raad ( 2 ) heeft Polen op 29 april 2021 bij de Commissie een verslag ingediend over het algehele effect van de bijzondere maatregel op de omvang van de btw-fraude en op de betrokken belastingplichtigen. (4) Polen heeft al talrijke maatregelen genomen om fraude te bestrijden. Het heeft onder meer de verleggingsregeling en de hoofdelijke aansprakelijkheid van de leverancier en de klant, het standaardcontrolebestand en strengere regels voor de btw-inschrijving en -uitschrijving van belastingplichtigen ingevoerd en het heeft het aantal audits verhoogd. Polen meent niettemin dat die maatregelen onvoldoende zijn om btw-fraude te voorkomen. (5) Polen heeft op 1 juli 2018 het vrijwillige mechanisme van gesplitste betaling ingevoerd, en op 1 maart 2019 het verplichte mechanisme van gesplitste betaling. (6) De goederen en diensten die onder het toepassingsgebied van de bijzondere maatregel vallen, zijn opgenomen in de bijlage bij Uitvoeringsbesluit (EU) 2019/310, overeenkomstig de Poolse classificatie van goederen en diensten van 2008 (PKWiU 2008). De Poolse classificatie van goederen en diensten van 2015 (PKWiU 2015) heeft PKWiU 2008 met ingang van 1 juli 2020 vervangen. In het kader van PKWiU 2015 zijn de symbolen van de statistische classificatie en de redactionele namen van bepaalde in de bijlage bij Uitvoeringsbesluit (EU) 2019/310 opgenomen goederen en diensten gewijzigd. Hoewel de vervanging van PKWiU 2008 door PKWiU 2015 niet heeft geleid tot enige wijziging in het toepassingsgebied van de goederen en diensten die onder het verplichte mechanisme van gesplitste betaling vallen, moet de bijlage ter wille van de rechtszekerheid worden geactualiseerd en vervangen door de bijlage bij dit besluit. (7) De bijzondere maatregel zal van toepassing blijven op leveringen tussen belastingplichtigen van goederen en diensten die zijn vermeld in de bijlage bij Uitvoeringsverordening (EU) 2019/310, zoals bijgewerkt en vervangen door de bijlage bij dit besluit, in leveringen tussen bedrijven (B2B-leveringen), en zal alleen betrekking hebben op elektronische bankoverschrijvingen. De bijzondere maatregel zal van toepassing blijven voor alle leveranciers, met inbegrip van niet in Polen gevestigde leveranciers. (8) Het door Polen ingediende verslag heeft bevestigd dat de bijzondere maatregel voor leveringen van goederen en diensten die fraudegevoelig zijn, resultaat oplevert in de strijd tegen belastingfraude. (9) Machtigingen om een bijzondere maatregel toe te passen worden gewoonlijk voor een beperkte periode toegestaan, zodat de Commissie kan evalueren of de bijzondere maatregel passend en doeltreffend is. De machtiging om de bijzondere maatregel toe te passen moet daarom verlengd worden tot en met 28 februari 2025. (10) Gezien het brede toepassingsgebied van de bijzondere maatregel moet Polen, indien het om een verdere verlenging verzoekt van de machtiging om de bijzondere maatregel toe te passen, een verslag indienen met betrekking tot de werking en de doeltreffendheid van de bijzondere maatregel wat betreft de omvang van de btw-fraude en wat betreft de belastingplichtigen, onder meer inzake btw-teruggaaf en de administratieve lasten en kosten voor belastingplichtigen. (11) De bijzondere maatregel zal geen nadelige gevolgen hebben voor de totale belastingopbrengst in het stadium van het eindverbruik en voor de eigen middelen van de Unie uit de btw. (12) Teneinde ervoor te zorgen dat de doelstellingen van de bijzondere maatregel, waaronder de ononderbroken toepassing daarvan, verwezenlijkt worden en teneinde rechtszekerheid over het belastingtijdvak te bieden, is het passend machtiging te verlenen voor de verlenging van de bijzondere maatregel met ingang van 1 maart 2022. Aangezien Polen op 26 juli 2021 om machtiging heeft verzocht om de bijzondere maatregel te mogen blijven toepassen en vanaf 1 maart 2022 de uit hoofde van zijn nationale recht op basis van Uitvoeringsbesluit (EU) 2019/310 vastgestelde wettelijke regeling is blijven toepassen, worden de gewettigde verwachtingen van de betrokken personen naar behoren geëerbiedigd. (13) Uitvoeringsbesluit (EU) 2019/310 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Uitvoeringsbesluit (EU) 2019/310 wordt als volgt gewijzigd: 1) In artikel 2 wordt de tweede alinea vervangen door: “Indien Polen van oordeel is dat de in artikel 1 bedoelde maatregel moet worden verlengd, dient het een verzoek tot verlenging in bij de Commissie, samen met een verslag over het algehele effect van de maatregel op de omvang van de btw-fraude en op de betrokken belastingplichtigen.”. 2) In artikel 3, tweede alinea, wordt de datum “28 februari 2022” vervangen door “28 februari 2025”. 3) De bijlage wordt vervangen door de tekst in de bijlage bij dit besluit. Artikel 2 Dit besluit wordt van kracht op de datum van de kennisgeving ervan. Artikel 3 Dit besluit is gericht tot de Republiek Polen. Gedaan te Luxemburg, 5 april 2022. Voor de Raad De voorzitter B. LE MAIRE ( 1 ) PB L 347 van 11.12.2006, blz. 1 . ( 2 ) Uitvoeringsbesluit (EU) 2019/310 van de Raad van 18 februari 2019 waarbij Polen wordt gemachtigd een bijzondere maatregel toe te passen die afwijkt van artikel 226 van Richtlijn 2006/112/EG betreffende het gemeenschappelijke stelsel van belasting over de toegevoegde waarde ( PB L 51 van 22.2.2019, blz. 19 ). BIJLAGE “BIJLAGE Lijst van leveringen van goederen en diensten die onder artikel 1 vallen Artikel 1 is van toepassing op de volgende leveringen van goederen en diensten overeenkomstig de Poolse classificatie van goederen en diensten (PKWiU 2015) Post PKWiU 2015 Benaming van de goederen (groep van goederen)/diensten (groep van diensten) 1 05.10.10.0 Steenkool 2 05.20.10.0 Bruinkool 3 ex 10.4 Dierlijke en plantaardige oliën en vetten — uitsluitend raapolie 4 19.10.10.0 Cokes en halfcokes, van steenkool en bruinkool of van turf; retortenkool 5 19.20.11.0 Briketten, eierkolen en dergelijke van steenkool vervaardigde vaste brandstoffen 6 19.20.12.0 Briketten, eierkolen en dergelijke vaste brandstoffen, vervaardigd van bruinkool 7 ex 20.59.12.0 Emulsies voor het sensibiliseren van oppervlakten voor fotografische doeleinden; chemische preparaten voor fotografische doeleinden, niet elders geclassificeerd (n.e.g.) — uitsluitend toners zonder een printkop voor printers voor automatische gegevensverwerkende machines 8 ex 20.59.30.0 Inkt voor schrijfmachines, inkt en andere inktsoorten om te schrijven en te tekenen — uitsluitend inktcartridges zonder een printkop voor printers voor automatische gegevensverwerkende machines 9 ex 22.21.30.0 Platen, vellen, foliën, stroken en strippen, van kunststof zonder celstructuur, niet versterkt, gelaagd of op dergelijke wijze gecombineerd met andere stoffen 10 24.10.12.0 Ferrolegeringen 11 24.10.14.0 Pellets en spiegelijzer of staal, in korrels of poeder 12 24.10.31.0 Gewalste platte producten van niet-gelegeerd staal, warm gewalst, met een breedte van 600 mm of meer 13 24.10.32.0 Gewalste platte producten van niet-gelegeerd staal, warm gewalst, met een breedte van minder dan 600 mm 14 24.10.35.0 Gewalste platte producten van ander gelegeerd staal, warm gewalst, met een breedte van 600 mm of meer, met uitzondering van producten van transformatorstaal 15 24.10.36.0 Gewalste platte producten van ander gelegeerd staal, warm gewalst, met een breedte van minder dan 600 mm, met uitzondering van producten van transformatorstaal 16 24.10.41.0 Gewalste platte producten van niet-gelegeerd staal, koud gewalst, met een breedte van 600 mm of meer 17 24.10.43.0 Gewalste platte producten van ander gelegeerd staal, koud gewalst, met een breedte van 600 mm of meer, met uitzondering van producten van transformatorstaal 18 24.10.51.0 Gewalste platte producten van niet-gelegeerd staal, met een breedte van 600 mm of meer, geplateerd of bekleed 19 24.10.52.0 Gewalste platte producten van ander gelegeerd staal, met een breedte van 600 mm of meer, geplateerd of bekleed 20 24.10.61.0 Walsdraad van niet-gelegeerd staal 21 24.10.62.0 Staven van staal, enkel gesmeed, warm gewalst, warm getrokken of warm geperst, ook indien na het walsen getordeerd 22 24.10.65.0 Walsdraad van ander gelegeerd staal 23 24.10.66.0 Staven van ander gelegeerd staal, enkel gesmeed, warm gewalst, warm getrokken of warm geperst, ook indien na het walsen getordeerd 24 24.10.71.0 Open profielen, enkel warmgewalst, warm getrokken of warm geperst, van niet-gelegeerd staal 25 24.10.73.0 Open profielen, enkel warm gewalst, warm getrokken of warm geperst, van ander gelegeerd staal 26 24.20.11.0 Buizen en pijpen, van de soort gebruikt voor olie- of gasleidingen, naadloos, van staal 27 24.20.12.0 Bekledingsbuizen (casings), exploitatiebuizen (tubings) en boorpijpen (drill pipes), van de soort gebruikt bij de olie- of gaswinning, naadloos, van staal 28 24.20.13.0 Andere buizen en pijpen, met rond profiel, naadloos, van staal 29 24.20.31.0 Buizen en pijpen, van de soort gebruikt voor olie- of gasleidingen, gelast, met een uitwendige diameter van 406,4 mm of minder, van staal 30 24.20.33.0 Andere buizen en pijpen, gelast, met rond profiel en met een uitwendige diameter van 406,4 mm of minder, van staal 31 24.20.34.0 Buizen en pijpen, andere dan met rond profiel, gelast, met een buitendiameter van 406,4 mm of minder, van staal 32 24.20.40.0 Fittings voor buisleidingen, van staal, niet gegoten 33 24.31.10.0 Koud getrokken staven en massieve profielen, van niet-gelegeerd staal 34 24.31.20.0 Koud getrokken staven en massieve profielen, van ander gelegeerd staal 35 24.32.10.0 Platte staalproducten, enkel koudgewalst, met een breedte van ≥ 600 mm, niet-bekleed 36 24.32.20.0 Gewalste platte staalproducten, enkel koudgewalst, met een breedte van ≥ 600 mm, geplateerd of bekleed 37 24.33.11.0 Open profielen van niet-gelegeerd staal, verkregen door koudvervormen of koudfelsen 38 24.33.20.0 Profielplaten van niet-gelegeerd staal 39 24.34.11.0 Koudgetrokken draad van niet-gelegeerd staal 40 24.41.10.0 Zilver, onbewerkt of half bewerkt of in poedervorm 41 ex 24.41.20.0 Goud, onbewerkt of half bewerkt of in poedervorm, met uitzondering van beleggingsgoud in de zin van artikel 121 van de Wet betreffende de belasting op goederen en diensten, behoudens post 43 42 24.41.30.0 Platina, onbewerkt of half bewerkt of in poedervorm 43 Ongeacht PKWiU-symbool Beleggingsgoud in de zin van artikel 121 van de Wet betreffende de belasting op goederen en diensten 44 ex 24.41.40.0 Onedele metalen en zilver, geplateerd met goud, onbewerkt of half bewerkt — uitsluitend zilver, goud geplateerd, onbewerkt of half bewerkt 45 ex 24.41.50.0 Onedele metalen, geplateerd met zilver en onedele metalen, zilver en goud, geplateerd met platina, onbewerkt of half bewerkt — uitsluitend goud en zilver geplateerd, onbewerkt of half bewerkt 46 24.42.11.0 Ruw aluminium 47 24.43.11.0 Ruw lood 48 24.43.12.0 Ruw zink 49 24.43.13.0 Ruw tin 50 24.44.12.0 Niet-geraffineerd koper; anoden van koper voor het elektrolytisch raffineren 51 24.44.13.0 Geraffineerd koper en koperlegeringen, ruw; toeslaglegeringen van koper 52 24.44.21.0 Poeder en schilfers, van koper en zijn legeringen 53 24.44.22.0 Platen, staven, profielen en walsdraad van koper en zijn legeringen 54 24.44.23.0 Draad van koper en zijn legeringen 55 24.45.11.0 Ruw nikkel 56 ex 24.45.30.0 Andere non-ferrometalen en producten daaruit; cermets; assen en residuen die metaal en metaalverbindingen bevatten — uitsluitend resten en afval van niet-edelmetaal 57 ex 25.11.23.0 Andere constructiewerken en delen daarvan; platen, staven, profielen, buizen en dergelijke, van ijzer, van staal of van aluminium — alleen van staal 58 ex 25.93.13.0 Metaaldoek, metaalgaas en traliewerk, van ijzerdraad, van staaldraad of van koperdraad; plaatgaas, van ijzer, staal of koper — alleen van staal 59 ex 26.11.30.0 Elektronische geïntegreerde schakelingen — uitsluitend processors 60 26.20.1 Computers en andere automatische gegevensverwerkende machines en delen en toebehoren daarvoor 61 ex 26.20.21.0 Geheugeneenheden — uitsluitend harde schijven (HDD’s) 62 ex 26.20.22.0 Solid state opslagelementen — uitsluitend SSD’s 63 ex 26.30.22.0 Mobiele telefoons of andere draadloze netwerken — alleen mobiele telefoons, waaronder smartphones 64 26.40.20.0 Ontvangtoestellen voor televisie, ook indien met ingebouwd ontvangtoestel voor radio-omroep of toestel voor het opnemen of het weergeven van geluid of van beelden 65 ex 26.40.60.0 Consoles voor videospellen (zoals die welke worden gebruikt met een televisietoestel of een op zichzelf staand scherm) en andere spel- of kansspelapparatuur met elektronisch beeldscherm — met uitzondering van delen en toebehoren daarvan 66 26.70.13.0 Digitale fototoestellen en camcorders 67 27.20.2 Elektrische accumulatoren en delen daarvan 68 28.11.41.0 Delen van zuigermotoren met vonkontsteking, met uitzondering van delen van luchtvaartuigmotoren 69 ex 28.23.22.0 Delen en toebehoren van kantoormachines — uitsluitend inktcartridges en printkoppen voor printers voor automatische gegevensverwerkende machines, toners met printkop voor printers voor automatische gegevensverwerkende machines 70 ex 29.31.10.0 Ontstekingskabels en andere kabelbundels (kabelbomen) van de soort gebruikt in vervoermiddelen — uitsluitend ontstekingskabels en andere kabelbundels (kabelbomen) van de soort gebruikt in vervoermiddelen 71 29.31.21.0 Ontstekingsbougies; magneto’s; dynamo-magneto’s; vliegwielmagneten; stroomverdelers; ontstekingsspoelen 72 29.31.22.0 Startmotoren, ook indien werkend als generator; andere generatoren en andere benodigdheden voor verbrandingsmotoren 73 29.31.23.0 Elektrische signaal- en waarschuwingstoestellen, elektrische ruitenwissers en elektrische toestellen om ijsafzetting op of om het beslaan van ruiten tegen te gaan, voor motorvoertuigen 74 29.31.30.0 Delen van andere elektrische benodigdheden, voor motorvoertuigen 75 29.32.20.0 Veiligheidsgordels, airbags en delen en toebehoren van carrosserieën 76 29.32.30.0 Delen en toebehoren van motorvoertuigen, n.e.g., met uitzondering van motorfietsen 77 30.91.20.0 Delen en toebehoren van motorfietsen en zijspanwagens 78 ex 32.12.13.0 Sieraden en delen daarvan en andere sieraden en delen daarvan, van edel metaal of van metaal geplateerd met edel metaal — uitsluitend delen van juwelen en delen van juwelen van ander goud, zilver en platina, d.w.z. niet-afgewerkte of niet-complete juwelen en afzonderlijke delen van juwelen inclusief wanneer bedekt of bekleed met edel metaal 79 38.11.49.0 Gebruikte voertuigen, computers, televisies en andere voor sloop bestemde apparaten 80 38.11.51.0 Glasafval 81 38.11.52.0 Papier- en kartonafval 82 38.11.54.0 Ander rubberafval 83 38.11.55.0 Kunststofafval 84 38.11.58.0 Ongevaarlijk metaalafval 85 38.12.26.0 Gevaarlijk metaalafval 86 38.12.27 Afval en defecte elektrische cellen en accumulatoren; gebruikte galvanische cellen en batterijen en elektrische accumulatoren 87 38.32.2 Secundaire grondstoffen van metaal 88 38.32.31.0 Secundaire grondstoffen van glas 89 38.32.32.0 Secundaire grondstoffen van papier en karton 90 38.32.33.0 Secundaire grondstoffen van kunststof 91 38.32.34.0 Secundaire grondstoffen van rubber 92 Motorbenzine, dieselolie, brandgas — in de zin van de accijnsbepalingen 93 Stookolie en smeerolie — in de zin van de accijnsbepalingen 94 ex 58.29.11.0 Softwarepakketten voor een besturingssysteem — uitsluitend SSD’s 95 ex 58.29.29.0 Andere softwarepakketten — uitsluitend SSD’s 96 ex 59.11.23.0 Andere video’s en video-opnamen op schijven, magnetische banden en soortgelijke media — uitsluitend SSD’s 97 Ongeacht PKWiU-symbool Diensten voor de overdracht van broeikasgasemissierechten als bedoeld in de wet van 12 juni 2015 over de handel in broeikasgasemissierechten (Publicatieblad van 2021, artikel 332) 98 41.00.3 Bouwwerkzaamheden aan woningen (nieuwbouw, reconstructie en renovatie van bestaande gebouwen) 99 41.00.4 Bouwwerkzaamheden aan niet voor bewoning bestemde gebouwen (nieuwbouw, reconstructie en renovatie van bestaande gebouwen) 100 42.11.20.0 Algemene bouwwerkzaamheden die de bouw van autosnelwegen, wegen, straten en andere wegen voor voertuigen en voetgangers en de aanleg van start- en landingsbanen omvatten 101 42.12.20.0 Algemene bouwwerkzaamheden die de bouw van spoorwegen en ondergrondse doorgangen omvatten 102 42.13.20.0 Algemene bouwwerkzaamheden die de bouw van bruggen en tunnels omvatten 103 42.21.21.0 Algemene bouwwerkzaamheden die de bouw van transmissiepijpleidingen omvatten 104 42.21.22.0 Algemene bouwwerkzaamheden die de bouw van distributienetwerken, met inbegrip van ondersteunende werkzaamheden, omvatten 105 42.21.23.0 Algemene bouwwerkzaamheden die de bouw van irrigatiesystemen (riolen), bus- en waterlijnen, faciliteiten voor de behandeling van water en waterzuivering en pompstations omvatten 106 42.21.24.0 Werkzaamheden die het boren van putten en waterinlaten en de installatie van septische tanks omvatten 107 42.22.21.0 Algemene bouwwerkzaamheden die de bouw van telecommunicatie- en hoogspanningsleidingen omvatten 108 42.22.22.0 Algemene bouwwerkzaamheden die de bouw van telecommunicatie- en distributieleidingen voor de stroomvoorziening omvatten 109 42.22.23.0 Algemene bouwwerkzaamheden die de bouw van kerncentrales omvatten 110 42.91.20.0 Algemene bouwwerkzaamheden die de bouw van kaden, havens, dammen, sluizen en hydromechanische faciliteiten omvatten 111 42.99.21.0 Algemene bouwwerkzaamheden die de bouw van productie- en mijnbouwvoorzieningen omvatten 112 42.99.22.0 Algemene bouwwerkzaamheden die de bouw van stadions en de aanleg van sportvelden omvatten 113 42.99.29.0 Algemene bouwwerkzaamheden die de constructie van wegen- en waterbouwkundige werken omvatten, n.e.g. 114 43.11.10.0 Werkzaamheden die het slopen van gebouwen omvatten 115 43.12.11.0 Werkzaamheden die het bouwrijp maken van het terrein omvatten, met uitzondering van grondwerken 116 43.12.12.0 Grondwerken: graaf-, uitdiep- en grondverzetswerkzaamheden 117 43.13.10.0 Werkzaamheden die graafwerkzaamheden en boringen voor bouwkundige en geologische doeleinden omvatten 118 43.21.10.1 Werkzaamheden die installaties voor elektrische veiligheid omvatten 119 43.21.10.2 Werkzaamheden die andere elektrische installaties omvatten 120 43.22.11.0 Werkzaamheden die loodgieterswerkzaamheden en afwateringswerkzaamheden omvatten 121 43.22.12.0 Werkzaamheden die de installatie van verwarmings-, ventilatie- en aircosystemen omvatten 122 43.22.20.0 Werkzaamheden die de bouw van gasinstallaties omvatten 123 43.29.11.0 Isolatiewerkzaamheden 124 43.29.12.0 Plaatsen van hekwerk 125 43.29.19.0 Andere installatiewerkzaamheden, n.e.g. 126 43.31.10.0 Stukadoorswerkzaamheden 127 43.32.10.0 Installatiewerkzaamheden voor timmerwerkzaamheden 128 43.33.10.0 Werkzaamheden die het betegelen van vloeren en muren omvatten 129 43.33.21.0 Werkzaamheden die het betegelen van vloeren en muren met terrazzo, marmer, graniet of leisteen omvatten 130 43.33.29.0 Andere werkzaamheden aan vloeren en muren (inclusief behangen), n.e.g. 131 43.34.10.0 Schilderen 132 43.34.20.0 Glasfabricage 133 43.39.11.0 Decoratieve werkzaamheden 134 43.39.19.0 Werkzaamheden die andere afwerkingen omvatten, n.e.g. 135 43.91.11.0 Werkzaamheden die de bouw van dakconstructies omvatten 136 43.91.19.0 Werkzaamheden aan andersoortig dakwerk 137 43.99.10.0 Werkzaamheden die het aanbrengen van vochtwerende en waterdichte isolatie omvatten 138 43.99.20.0 Werkzaamheden die het opbouwen en afbreken van steigers omvatten 139 43.99.30.0 Werkzaamheden die de bouw van funderingen, inclusief heien, omvatten 140 43.99.40.0 Betonwerkzaamheden 141 43.99.50.0 Werkzaamheden die het bouwen van staalconstructies omvatten 142 43.99.60.0 Werkzaamheden die het bouwen van bakstenen en stenen structuren omvatten 143 43.99.70.0 Werkzaamheden die het monteren en bouwen van prefabconstructies omvatten 144 43.99.90.0 Werkzaamheden die andere gespecialiseerde werkzaamheden omvatten, n.e.g. 145 45.31.1 Handel in delen en toebehoren van motorvoertuigen, met uitzondering van motorfietsen 146 45.32.1 Detailhandel in delen en toebehoren van motorvoertuigen, met uitzondering van motorfietsen, in gespecialiseerde verkooppunten 147 45.32.2 Andere diensten in verband met detailhandel in delen en toebehoren van motorvoertuigen, met uitzondering van motorfietsen 148 ex 45.40.10.0 Groothandel in motorfietsen en delen en toebehoren van motorfietsen — uitsluitend verkoop van delen en toebehoren voor motorfietsen 149 ex 45.40.20.0 Detailhandel in motorfietsen en delen en toebehoren van motorfietsen, in gespecialiseerde verkooppunten — uitsluitend verkoop van delen en toebehoren voor motorfietsen 150 ex 45.40.30.0 Andere diensten in verband met de detailhandel in motorfietsen en delen en toebehoren van motorfietsen — uitsluitend verkoop in het klein van delen en toebehoren voor motorfietsen ”",
  "source": "EUR LEX"
}