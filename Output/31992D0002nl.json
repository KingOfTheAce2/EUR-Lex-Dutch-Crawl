{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0002:NL:HTML\">",
  "content": "EUR-Lex - 31992D0002 - NL Avis juridique important | 31992D0002 92/2/EEG: Beschikking van de Commissie van 4 december 1991 tot wijziging van Beschikking 82/734/EEG van de Raad met betrekking tot de lijst van inrichtingen in Zwitserland die erkend zijn voor de invoer van vers vlees in de Gemeenschap Publicatieblad Nr. L 001 van 04/01/1992 blz. 0022 - 0023 Bijzondere uitgave in het Fins: Hoofdstuk 3 Deel 40 blz. 0048 Bijzondere uitgave in het Zweeds: Hoofdstuk 3 Deel 40 blz. 0048 BESCHIKKING VAN DE COMMISSIE  van 4 december 1991  tot wijziging van Beschikking 82/734/EEG van de Raad met betrekking tot de lijst van inrichtingen in Zwitserland die erkend zijn voor de invoer van vers vlees in de Gemeenschap  (92/2/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen, varkens, schapen en geiten, van vers vlees of van vleesprodukten uit derde landen (1),  laatstelijk gewijzigd bij Richtlijn 91/497/EEG (2), en met name op artikel 4, lid 1, en op artikel 18, lid 1, Gelet op Richtlijn 77/96/EEG van de Raad van 21 december 1976 inzake het opsporen van trichinen bij de invoer van vers vlees van varkens, huisdieren, uit derde landen (3), laatstelijk gewijzigd bij Richtlijn 89/321/EEG van de Commissie (4), en met name  op artikel 4, Overwegende dat de procedure betreffende de wijziging of aanvulling van de lijsten van erkende inrichtingen in derde landen met het oog op de invoer van vers vlees in de Gemeenschap, werd opgesteld in Beschikking 90/13/EEG van de Commissie (5); Overwegende dat de lijst van inrichtingen in Zwitserland, die erkend zijn voor de invoer van vers vlees in de Gemeenschap, oorspronkelijk werd opgesteld in Beschikking 82/734/EEG van de Raad (6), laatstelijk gewijzigd bij Beschikking C(91)1066 van de  Commissie (7); Overwegende dat een routine-inspectie, uitgevoerd in toepassing van artikel 5 van Richtlijn 72/462/EEG en artikel 2, lid 1, van Beschikking 86/474/EEG van de Commissie van 11 september 1986 betreffende de uitvoering van de controles ter plaatse in het  kader van de regeling voor de invoer van runderen en varkens en van vers vlees uit derde landen (8), heeft aangetoond dat de hygiënische situatie in sommige inrichtingen sedert de vorige inspectie is veranderd; Overwegende dat het bijgevolg nodig is de lijst van de inrichtingen te wijzigen, HEEFT DE VOLGENDE BESCHIKKING GEGEVEN: Artikel 1 De bijlage van Beschikking 82/734/EEG wordt vervangen door de bijlage van deze beschikking. Artikel 2 Deze beschikking is gericht tot de Lid-Staten. Gedaan te Brussel, 4 december 1991. Voor de Commissie Ray MAC SHARRY Lid van de Commissie (1) PB nr. L 302 van 31. 12. 1972, blz. 28. (2) PB nr. L 268 van 24. 9. 1991, blz. 69. (3) PB nr. L 26 van 31. 1. 1977, blz. 67. (4) PB nr. L 133 van 17. 5. 1989, blz. 33. (5) PB nr. L 8 van 11. 1. 1990, blz. 70. (6) PB nr. L 311 van 8. 11.  1982, blz. 13. (7) PB nr. C 149 van 8. 6. 1991, blz. 4. (8) PB nr. L 279 van 30. 9. 1986, blz. 55. BIJLAGE LIJST VAN INRICHTINGEN Erkennings- nummer  Inrichting/Adres  Categorie (*)            S  U  K  R  S/G  V  E  BO             101  Staedtischer Schlachthof, 8004 Zuerich  ×    ×   ×   T             102  Staedtischer Schlachthof, 3014 Bern  ×    ×   ×   T             103   Staedtischer Schlachthof, Basel  ×    ×   ×   T             107  Staedtischer Schlachthof, St. Gallen  ×    ×   ×   (3)             115  Gustav Spiess, 9442 Berneck  ×  ×   ×   ×   TF             121  Gehrig AG, 4710 Klus  ×  ×   ×   ×   TF              155  Frischfleisch AG, 6210 Sursee  ×  ×   ×   ×   (2)             240  Fleischhandel Cruezer AG, 7302 Landquart   ×   ×   ×               282  Tiefkuehllager AG, 4623 Neuendorf    ×      (1)             283  Frigo St. Johann, 4056 Basel    ×       (1)             291  Kuehlhaus Neuhof AG, 9202 Gossau    ×      (1), TF             297  Tiefkuehlhaus AG, 8865 Bilten    ×      (1), TF             298  Bahnhof-Kuehlhaus AG, 4313 Moehlin    ×      (1)             (*) S: Slachthuis U: Uitsnijderij K: Koelinrichting  R: Rundvlees S/G: Schapevlees/Geitevlees V: Varkensvlees E: Vlees van eenhoevige dieren  BO: Bijzondere opmerkingen  (1)  Uitsluitend verpakt bevroren vlees.  (2)  Varkensvlees: uitsluitend verpakt vlees dat de koudebehandeling, voorzien in artikel 3 van Richtlijn 77/96/EEG, heeft ondergaan.  (3)   Slachtafvallen uitgezonderd.  T, TF  Inrichtingen met de kenletters T of TF mogen in de zin van artikel 4 van Richtlijn 77/96/EEG:   - het in artikel 2 van die richtlijn bedoelde onderzoek op de aanwezigheid van trichinen uitvoeren (T);   - het vlees  aan de in artikel 3 van die richtlijn bedoelde koudebehandeling onderwerpen (TF).",
  "source": "EUR LEX"
}