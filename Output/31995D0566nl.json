{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0566:NL:HTML\">",
  "content": "EUR-Lex - 31995D0566 - NL Avis juridique important | 31995D0566 95/566/EG: Besluit van de Raad van 18 december 1995 betreffende de voorlopige toepassing van de Overeenkomst in de vorm van een briefwisseling tot wijziging van de Overeenkomst tussen de Europese Gemeenschap en de Socialistische Republiek Viëtnam betreffende de handel in textiel- en kledingprodukten Publicatieblad Nr. L 322 van 30/12/1995 blz. 0018 - 0018 BESLUIT VAN DE RAAD van 18 december 1995 betreffende de voorlopige toepassing van de Overeenkomst in de vorm van een briefwisseling tot wijziging van de Overeenkomst tussen de Europese Economische Gemeenschap en de Socialistische Republiek Viëtnam betreffende de handel in textiel- en kledingprodukten (95/566/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over een Overeenkomst in de vorm van een briefwisseling tot wijziging van de op 15 december 1992 geparafeerde Overeenkomst tussen die Europese Economische Gemeenschap en de Socialistische Republiek Viëtnam betreffende de handel in textiel- en kledingprodukten; Overwegende dat deze Overeenkomst in de vorm van een briefwisseling in afwachting van de afronding van de voor de sluiting vereiste procedures, met ingang van 1 januari 1995 op voorlopige basis dient te worden toegepast, op voorwaarde dat zij door de Socialistische Republiek Viëtnam op wederkerige basis voorlopig wordt toegepast, BESLUIT: Artikel 1 De Overeenkomst in de vorm van een briefwisseling tot wijziging van de Overeenkomst tussen de Europese Economische Gemeenschap en de Socialistische Republiek Viëtnam betreffende de handel in textiel- en kledingprodukten wordt in afwachting van haar formele sluiting met ingang van 1 januari 1995 op voorlopige basis toegepast, op voorwaarde dat zij door de Socialistische Republiek Viëtnam op wederkerige basis wordt toegepast. De tekst van de Overeenkomst is aan dit besluit gehecht. Artikel 2 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 18 december 1995. Voor de Raad De Voorzitter J. BORRELL FONTELLES",
  "source": "EUR LEX"
}