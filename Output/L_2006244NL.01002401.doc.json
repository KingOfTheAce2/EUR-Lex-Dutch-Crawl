{
  "url": "http://www.w3.org/1999/xhtml\">",
  "content": "L_2006244NL.01002401.xml 7.9.2006 NL Publicatieblad van de Europese Unie L 244/24 BESCHIKKING VAN DE COMMISSIE van 4 september 2006 tot vaststelling van de klassen van gedrag bij een brand vanaf de buitenzijde voor bepaalde voor de bouw bestemde producten wat betreft dubbelwandige metalen sandwichpanelen voor daken (Kennisgeving geschied onder nummer C(2006) 3883) (Voor de EER relevante tekst) (2006/600/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name op artikel 20, lid 2, Overwegende hetgeen volgt: (1) Ingevolge Richtlijn 89/106/EEG kan het met het oog op de op nationaal, regionaal of plaatselijk niveau uiteenlopende beschermingsniveaus voor bouwwerken nodig zijn om in de basisdocumenten voor ieder fundamenteel voorschrift klassen vast te stellen voor het gedrag van producten. Deze documenten zijn in de vorm van een „Mededeling van de Commissie betreffende de basisdocumenten van de Richtlijn 89/106/EEG van de Raad” ( 2 ) gepubliceerd. (2) Met betrekking tot het fundamentele voorschrift „brandveiligheid” noemt basisdocument nr. 2 een aantal onderling samenhangende maatregelen die tezamen de brandveiligheidsstrategie vaststellen, welke in de lidstaten op verschillende wijze kan worden uitgewerkt. (3) Eén van die maatregelen die in basisdocument nr. 2 worden genoemd, is het beperken van het ontstaan en de verspreiding van brand en rook op een bepaalde plaats, door de kans dat voor de bouw bestemde producten bijdragen tot de volledige ontwikkeling van een brand, te verkleinen. (4) Het niveau van die beperking kan slechts worden uitgedrukt als een bepaald gedrag bij brand van de producten in hun uiteindelijke toepassing. (5) Als geharmoniseerde oplossing is bij Beschikking 2001/671/EG van de Commissie van 21 augustus 2001 tot uitvoering van Richtlijn 89/106/EEG van de Raad met betrekking tot de indeling van het gedrag van daken en dakbedekkingen bij een brand vanaf de buitenzijde ( 3 ) een systeem van klassen vastgesteld. (6) Voor bepaalde voor de bouw bestemde producten moet de indeling van Beschikking 2001/671/EG worden gebruikt. (7) Het gedrag bij een brand vanaf de buitenzijde van sommige daken en dakbedekkingen is in het kader van de indeling van Beschikking 2001/671/EG duidelijk vastgesteld en is bij de voor brand bevoegde regelgevende instanties in de lidstaten voldoende bekend, zodat zij op dit specifieke gedragskenmerk niet hoeven te worden getest. (8) De in deze beschikking vervatte maatregelen zijn in overeenstemming met het advies van het Permanent Comité voor de bouw, HEEFT DE VOLGENDE BESCHIKKING VASTGESTELD: Artikel 1 De voor de bouw bestemde producten die aan alle voorschriften voor het gedragskenmerk „gedrag bij een brand vanaf de buitenzijde” voldoen en die niet verder hoeven te worden getest, zijn opgenomen in de bijlage. Artikel 2 De specifieke klassen die overeenkomstig de bij Beschikking 2001/671/EG vastgestelde indeling van het gedrag bij een brand vanaf de buitenzijde voor de verschillende voor de bouw bestemde producten gelden, zijn in de bijlage bij deze beschikking opgenomen. Artikel 3 De producten worden, waar nodig, beoordeeld ten aanzien van de uiteindelijke toepassing ervan. Artikel 4 Deze beschikking is gericht tot de lidstaten. Gedaan te Brussel, 4 september 2006. Voor de Commissie Günter VERHEUGEN Vicevoorzitter ( 1 ) PB L 40 van 11.2.1989, blz. 12 . Richtlijn laatstelijk gewijzigd bij Verordening (EG) nr. 1882/2003 van het Europees Parlement en de Raad ( PB L 284 van 31.10.2003, blz. 1 ). ( 2 ) PB C 62 van 28.2.1994, blz. 1 . ( 3 ) PB L 235 van 4.9.2001, blz. 20 . BIJLAGE In de tabel in deze bijlage zijn de voor de bouw bestemde producten opgenomen die aan alle voorschriften voor het gedragskenmerk „gedrag bij een brand vanaf de buitenzijde” voldoen en niet hoeven te worden getest. Tabel KLASSEN VAN GEDRAG BIJ EEN BRAND VANAF DE BUITENZIJDE VOOR DUBBELWANDIGE METALEN SANDWICHPANELEN VOOR DAKEN Product ( 1 ) Productbeschrijving Kernmateriaal met minimumdichtheid Klasse ( 2 ) Stalen, roestvrijstalen of aluminium sandwichpanelen voor daken Overeenkomstig EN 14509 ( 1 ) PUR 35 kg/m 3 of B ROOF (t1) SW (lamellen) 80 kg/m 3 of B ROOF (t2) SW (platen volle breedte) 110 kg/m 3 B ROOF (t3) ( 1 ) Panelen met geprofileerde metalen buitenplaat met de volgende specificaties: — minimumdikte 0,4 mm voor stalen en roestvrijstalen platen; — minimumdikte 0,9 mm voor aluminium platen; — op elke langsnaad tussen twee panelen een overlap van de metalen buitenplaat die over de kop ligt en aan de overzijde van de kop minimaal 15 mm naar beneden doorloopt, of een metalen afdekkap die de naadkoppen volledig bedekt, of een verhoogde opstaande metalen rand langs de naad; — op elke dwarsnaad tussen twee panelen een overlap van de metalen buitenplaat van ten minste 75 mm; — een weerbestendige coating die bestaat uit een vloeibaar aangebrachte PVC-verf met een nominale droge-laagdikte van maximaal 0,200 mm, een PCS (calorische bovenwaarde) van maximaal 8,0 MJ/m 2 en een droge massa van maximaal 300 g/m 2 ; of een dunne verfcoating met waarden van minder dan de bovengenoemde; — klasse van materiaalgedrag bij brand minimaal D-s3, d0 zonder randbescherming overeenkomstig EN 13501-1. ( 2 ) Klasse zoals vastgesteld in de tabel van de bijlage bij Beschikking 2001/671/EG. Gebruikte symbolen: PUR = polyurethaan; SW = steenwol; PVC = polyvinylchloride; PCS = calorische bovenwaarde.",
  "source": "EUR LEX"
}