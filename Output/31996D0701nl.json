{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0701:NL:HTML\">",
  "content": "EUR-Lex - 31996D0701 - NL Avis juridique important | 31996D0701 96/701/EG: Beschikking van de Commissie van 20 november 1996 tot wijziging van Beschikking 96/311/EG betreffende de goedkeuring van de rekeningen die de Lid-Staten voor het begrotingsjaar 1992 hebben ingediend in verband met door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven alsook voor bepaalde uitgaven voor het begrotingsjaar 1993 (Slechts de teksten in de Spaanse, de Duitse, de Griekse en de Italiaanse taal zijn authentiek) Publicatieblad Nr. L 323 van 13/12/1996 blz. 0026 - 0031 BESCHIKKING VAN DE COMMISSIE van 20 november 1996 tot wijziging van Beschikking 96/311/EG betreffende de goedkeuring van de rekeningen die de Lid-Staten voor het begrotingsjaar 1992 hebben ingediend in verband met door het Europees Oriëntatie- en Garantiefonds voor de Landbouw (EOGFL), afdeling Garantie, gefinancierde uitgaven alsook voor bepaalde uitgaven voor het begrotingsjaar 1993 (Slechts de teksten in de Spaanse, de Duitse, de Griekse en de Italiaanse taal zijn authentiek) (96/701/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 729/70 van de Raad van 21 april 1970 betreffende de financiering van het gemeenschappelijk landbouwbeleid (1), laatstelijk gewijzigd bij Verordening (EG) nr. 1287/95 (2), en met name op artikel 5, lid 2, Na raadpleging van het Comité van het EOGFL, Overwegende dat, voordat de Commissie in het kader van de beschikking over de goedkeuring van de rekeningen een financiële correctie vaststelt die voor toepassing van de in Beschikking 94/442/EG van de Commissie (3) bedoelde bemiddelingsprocedure in aanmerking komt, de Lid-Staat desgewenst zijn toevlucht moet kunnen nemen tot deze procedure en dat de Commissie in dat geval het rapport van het bemiddelingsorgaan moet onderzoeken alvorens een besluit te nemen; dat op de datum van vaststelling van Beschikking 96/311/EG van de Commissie (4) de voor deze procedure vastgestelde termijnen nog niet voor alle in aanmerking komende correcties verstreken waren; dat vorengenoemde beschikking geen betrekking had op de met de bedoelde correcties gemoeide bedragen van de door de betrokken Lid-Staten gedeclareerde uitgaven voor het begrotingsjaar 1992; dat de bemiddelingsprocedure voor de meeste van de betrokken financiële correcties is afgewikkeld; dat dus de betrokken uitgaven bij deze goedkeuringsbeschikking in aanmerking moeten worden genomen; dat voor de uitgaven waarvoor de bemiddelingsprocedure nog niet is afgewikkeld, later over de goedkeuring zal worden beslist; Overwegende dat de door Italië gedeclareerde uitgaven met betrekking tot de premie voor definitieve beëindiging van de wijnbouw op wijnbouwareaal ten bedrage van 31 861 816 140 lire niet in deze beschikking zijn meegenomen, omdat een aanvullend onderzoek van de dossiers nodig is; dat dit bedrag derhalve in mindering is gebracht op de door deze Lid-Staat voor het betrokken begrotingsjaar gedeclareerde uitgaven en later voor een goedkeuringsbeschikking in aanmerking zal worden genomen, HEEFT DE VOLGENDE BESCHIKKING GEGEVEN: Artikel 1 De delen van bijlage I bij Beschikking 96/311/EG die betrekking hebben op Duitsland, Griekenland, Spanje en Italië worden vervangen door de bijlage bij deze beschikking. Artikel 2 De aanvullende bedragen - 19 591 000 Duitse mark, 12 493 466 284 Griekse drachme, 721 255 271 Spaanse peseta en 27 846 339 935 Italiaanse lire - die op basis van de punten 3 van bijlage I in aanmerking zijn genomen, moeten worden geboekt bij de in artikel 4, lid 1, van Verordening (EG) nr. 296/96 van de Commissie (5) bedoelde uitgaven voor november 1996. Artikel 3 Deze beschikking is gericht tot de Bondsrepubliek Duitsland, de Helleense Republiek, het Koninkrijk Spanje en de Italiaanse Republiek. Gedaan te Brussel, 20 november 1996. Voor de Commissie Franz FISCHLER Lid van de Commissie (1) PB nr. L 94 van 28. 4. 1970, blz. 13. (2) PB nr. L 125 van 8. 6. 1995, blz. 1. (3) PB nr. L 182 van 16. 7. 1994, blz. 45. (4) PB nr. L 117 van 14. 5. 1996, blz. 19. (5) PB nr. L 39 van 17. 2. 1996, blz. 5. BIJLAGE \"DUITSLAND >RUIMTE VOOR DE TABEL> \"GRIEKENLAND >RUIMTE VOOR DE TABEL> \"SPANJE >RUIMTE VOOR DE TABEL> \"ITALIË >RUIMTE VOOR DE TABEL>",
  "source": "EUR LEX"
}