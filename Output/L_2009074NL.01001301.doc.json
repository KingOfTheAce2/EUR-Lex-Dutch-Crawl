{
  "url": "http://www.w3.org/1999/xhtml\">",
  "content": "L_2009074NL.01001301.xml 20.3.2009 NL Publicatieblad van de Europese Unie L 74/13 VERORDENING (EG) N r. 231/2009 VAN DE COMMISSIE van 19 maart 2009 houdende afwijking van Verordening (EG) nr. 800/1999 ten aanzien van de vaststelling van de restitutievoet voor suiker in het geval van leveringen als bedoeld in de artikelen 36 en 44 van die verordening, die hebben plaatsgevonden van 1 tot en met 25 september 2008 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten (integrale-GMO-verordening) ( 1 ) , en met name op artikel 167, lid 7, juncto artikel 4, Overwegende hetgeen volgt: (1) Met ingang van 26 september 2008 is bij Verordening (EG) nr. 947/2008 van de Commissie van 25 september 2008 tot schorsing van de restituties bij uitvoer van witte en ruwe suiker in onveranderde vorm ( 2 ) niet langer voorzien in uitvoerrestituties voor suiker, inclusief leveringen als bedoeld in de artikelen 36 en 44 van Verordening (EG) nr. 800/1999 van de Commissie van 15 april 1999 houdende gemeenschappelijke uitvoeringsbepalingen van het stelsel van restituties bij uitvoer voor landbouwproducten ( 3 ) . (2) Overeenkomstig artikel 37 van Verordening (EG) nr. 800/1999 kunnen de lidstaten aan exporteurs toestemming verlenen om, bij leveringen als bedoeld in de artikelen 36 en 44 van die verordening, voor de bepaling van de restitutievoet voor de elke maand aan boord gebrachte producten uit te gaan van de laatste dag van de maand. Het is derhalve niet meer mogelijk de restitutievoet te bepalen voor de leveringen van suikerproducten die overeenkomstig die procedure hebben plaatsgevonden van 1 tot en met 25 september 2008. (3) Het recht op restituties voor leveringen die overeenkomstig de in artikel 37 van Verordening (EG) nr. 800/1999 vastgestelde procedure hebben plaatsgevonden vóór de datum van inwerkingtreding van Verordening (EG) nr. 947/2008, moet onverkort blijven bestaan. Om de restitutie te kunnen vaststellen moet bijgevolg worden bepaald welke datum daarvoor in aanmerking moet worden genomen in afwijking van artikel 37, lid 2, van Verordening (EG) nr. 800/1999. (4) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In afwijking van artikel 37, lid 2, van Verordening (EG) nr. 800/1999 is 25 september 2008 de datum die in aanmerking moet worden genomen voor de vaststelling van de restitutievoet voor suiker in het geval van leveringen als bedoeld in artikel 36, lid 1, onder a) en c), en artikel 44, lid 1, onder a) en b), van die verordening, die van 1 tot en met 25 september 2008 hebben plaatsgevonden. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 september 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2009. Voor de Commissie Mariann FISCHER BOEL Lid van de Commissie ( 1 ) PB L 299 van 16.11.2007, blz. 1 . ( 2 ) PB L 258 van 26.9.2008, blz. 60 . ( 3 ) PB L 102 van 17.4.1999, blz. 11 .",
  "source": "EUR LEX"
}