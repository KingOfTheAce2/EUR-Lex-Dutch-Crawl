{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0193:NL:HTML\">",
  "content": "EUR-Lex - 31978D0193 - NL Avis juridique important | 31978D0193 78/193/EEG: Beschikking van de Commissie van 23 december 1977 inzake een procedure op grond van artikel 85 van het EEG-Verdrag (IV/29.246 - Penney) (Slechts de tekst in de Engelse taal is authentiek) Publicatieblad Nr. L 060 van 02/03/1978 blz. 0019 - 0027 ++++ BESCHIKKING VAN DE COMMISSIE van 23 december 1977 inzake een procedure op grond van artikel 85 van het EEG-Verdrag ( IV/29.246 - Penney ) ( Slechts de tekst in de Engelse taal is authentiek ) ( 78/193/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , en met name op artikel 85 , Gelet op Verordening nr . 17 van de Raad van 6 februari 1962 ( 1 ) , en met name op de artikelen 2 , 4 en 6 , Gezien het verzoek om een negatieve verklaring dat op 31 mei 1976 betreffende het compromis dat op 26 februari 1976 is gesloten tussen J.C . Penney Company , Inc . ( Penney America ) en J.C . Penney Purchasing Corporation ( Purchasing ) enerzijds en Associated British Foods Ltd ( ABF ) , Fine Fare Ltd ( FF ) , Penneys Ltd ( Penneys Ireland ) , Penneys ( NI ) Limited ( PNI ) , The Penneys Primark Quinnsworth Ltd ( Quinnsworth ) , Bee Line Products Ltd ( Bee Line ) en Power Supermarkets Limited ( Power ) anderzijds door J.C . Penney Company Inc . is ingediend namens alle partijen bij de overeenkomst , Gezien de bekendmaking van het essentiële gedeelte van het verzoek conform artikel 19 , lid 3 , van Verordening nr . 17 in het Publikatieblad van de Europese Gemeenschappen nr . C 76 van 29 maart 1977 , Geraadpleegd het Adviescomité voor mededingingsregelingen en economische machtsposities conform artikel 10 van Verordening nr . 17 op 28 september 1977 , I . De feiten 1 . Overwegende dat Penney America in 1913 in de Verenigde Staten van Amerika als naamloze vennootschap werd opgericht , waar de zaak in 1902 door James Cash Penney was gesticht ; dat haar voornaamste activiteit is de exploitatie van kleinhandelsbedrijven voor de verkoop van kleding zoals hemden , jasjes , pyjama's , schoeisel , woninginrichting en textiel zoals lakens , kussenslopen , gordijnen , enkele levensmiddelen en de levering van dergelijke goederen voor wederverkoop ; Overwegende dat Purchasing een dochtermaatschappij voor 100 % is van Penney America ; dat zij zich bezighoudt met de aankoop van buiten de Verenigde Staten gefabriceerde goederen voor wederverkoop in de Verenigde Staten ; dat zij ook in de Verenigde Staten en het Verre Oosten gefabriceerde produkten koopt voor wederverkoop in de EEG door Penney America's dochtermaatschappijen ( JCP-groep ) of via zelfstandige kleinhandelaren ; Overwegende dat Penney America het merk J.C . Penney Co . in het Amerikaans handelsmerkenregister voor het eerst liet inschrijven op 1 augustus 1920 ; dat er sindsdien een aantal varianten zijn ingeschreven ; zij gebruiken thans een aantal merken zoals J.C . Penney , Penney , Penney's en Penneys P om haar produkten te onderscheiden ; Overwegende dat het merk Penney's en de varianten daarvan door Penney America in een groot aantal andere landen van de wereld zijn geregistreerd ; dat zij in de jaren 1967 tot 1976 , vooral in de klassen 20 , 24 en 25 ( meubelen , textiel en kleding ) , in alle Lid-Staten van de Gemeenschap met uitzondering van Ierland en het Verenigd Koninkrijk zijn geregistreerd ; dat de meeste van deze registraties tegen het einde van deze periode plaatsvonden ; dat respectievelijk in 1968 en 1970 aanvragen zijn ingediend om het merk Penneys in klasse 25 te doen registreren in Ierland en het Verenigd Koninkrijk ; dat Penneys Ierland haar oppositie tegen de aanvraag van Penney America in het Verenigd Koninkrijk in overeenstemming met de aangemelde overeenkomst heeft ingetrokken en dat de registratie daar begin 1977 werd verkregen ; dat het woord Penney , historisch bezien , een familienaam is , die toebehoorde aan de oprichter van de zaak die Penney America over de gehele wereld heeft opgebouwd ; dat de naam nog een ander gehoorsassociatie heeft , te weten met het muntstuk van een zeer geringe waarde ; Overwegende dat Penney America in het boekjaar dat eindigt op 29 januari 1977 in de Verenigde Staten op één na de grootste omzet onder textiel - en kledingkleinhandelszaken had ; dat haar verkopen in dat boekjaar in totaal 8 354 miljoen US-dollar bedroegen ; dat de binnenlandse activiteiten van de vennootschap , tegen het eind van 1976 , 1672 J.C . Penney warenhuizen en 274 winkels gecombineerd met levensmiddelensupermarkten omvatten . Dat de vennootschap op dat tijdstip via dochtermaatschappijen 79 winkels exploiteerde onder de naam Sarma en 205 Nopriwinkels in België in concessie haf ; dat de vennootschap tussen 1970 en juni 1977 vijf winkels in de regio Milaan exploiteerde ; dat zij op deze datum deze winkels verkocht maar het merk in eigendom behield ; dat Penney America en haar dochtermaatschappijen ongeveer 186 000 personen in dienst hebben ; 2 . Overwegende dat ABF in zijn huidige vorm in 1935 in het Verenigd Koninkrijk rechtspersoonlijkheid verkreeg nadat de zaak in 1932 was opgericht door een Canadees , de heer W . Garfield Weston ; dat de vennootschap via een aantal dochtermaatschappijen in het Verenigd Koninkrijk , Ierland , Zuid-Afrika , Australië en Nieuw-Zeeland ( de ABF-groep ) werkzaam is in de exploitatie van kleinhandelszaken voor de verkoop van levensmiddelen en dezelfde typen van kleding - en textielprodukten als Penney America en bij de fabricage of levering op andere wijze van dergelijke produkten voor de wederverkoop ; Overwegende dat Penneys Ireland , Bee Line en Power , die in Ierland als naamloze vennootschap zijn opgericht , FF en PNI , die NV's in het Verenigd Koninkrijk zijn en Quinnsworth , die valt onder de wetten van Hong-Kong , geen rechtstreekse dochtermaatschappijen van ABF zijn , maar dat hun aandelenkapitaal voor 100 % in handen is van de ABF-groep ; dat de benaming ABF-groep alleen ten aanzien van het compromis bovendien enige vennootschappen omvat die handel drijven in de Verenigde Staten en Canada , waar de familie Weston belangen bezit ; Overwegende dat Penneys Ireland , die tot maart 1970  \" Todco Ltd \" heette , sinds mei 1969 in Ierland de firmanaam Penneys heeft gebruikt ter onderscheiding van haar kleinhandelsbedrijven en op etiketten voor produkten als textielgoederen en allerlei soorten kleding , met inbegrip van schoeisel ; dat dit handelsmerk en deze handelsnaam ( trade name ) geen gemeenschappelijke herkomst hebben met het handelsmerk en de handelsnaam die door Penney America worden gebruikt , omdat zij zelfstandig en onafhankelijk zijn aangenomen door Penneys Ireland , PNI , Power en Quinnsworth , zonder dat er ooit van gemeenschappelijk eigendom met het handelsmerk en de handelsnaam van Penney America sprake was ; dat FF en Power die handel drijft onder de naam Quinssworth , zijn betrokken bij het gebruik van de naam Penneys omdat zij bepaalde Penneys handelsprodukten verkopen in hun eigen winkels of in aan Penneys Ireland voor de kleinhandel verhuurde lokalen ; Overwegende dat aanvragen voor de inschrijving van het handelsmerk Penneys in het Verenigd Koninkrijk en in Ierland in de klassen 24 en 25 respectievelijk door Penneys Ireland zijn ingediend op 4 en 8 april 1974 ; dat al deze aanvragen zijn geschorst wegens eerder ingediende aanvragen door Penney America ; dat Frankrijk het enige land is waar de registratie is voltooid sinds Penneys Ireland in september 1975 overdracht verkreeg van het Franse handelsmerk \" Penney's \" dat oorspronkelijk op naam van een derde was ingeschreven ; Overwegende dat de totale verkopen van de ABF-groep over het boekjaar dat eindigt op 3 april 1977  ( exclusief de resultaten van de Canadese en Amerikanse vennootschappen ) 1 491 miljoen Pond bedroegen . Overwegende dat de ABF-groep op twee na de grootste fabrikant van levensmiddelen in het Verenigd Koninkrijk en een van de voornaamste kleinhandelaren in textiel in Ierland is ; dat de verkoop van produkten uit verkooppunten van Penneys Ireland in Ierland en in het Verenigd Koninkrijk in het jaar dat eindigt op 3 april 1977 minder dan 2 % van de totale verkopen van de ABF-groep bedroeg ; dat de enige produktieeenheid in de ABF-groep voor Penneys goederen Bee Line in Dublin is ; 3 . Overwegende dat zowel Penney America als de ABF-groep in de afgelopen jaren een deel van hun zaken onder het identieke handelsmerk Penneys hebben gedaan in de EEG ; de eerstgenoemde op grote schaal in het Verenigd Koninkrijk , België , Italië , de laatstgenoemde in Ierland en in beperkte mate ook in het Verenigd Koninkrijk en Frankrijk ; a ) In 1952 begon Penney America produkten onder het merk Penneys te laten vervaardigen door bedrijven in het Verenigd Koninkrijk en andere Lid-Staten voor export naar de Verenigde Staten . Zij heeft ook sinds 1969 naar het Verenigd Koninkrijk en nadien naar Italië en Frankrijk aanzienlijke hoeveelheden produkten geëxporteerd voor wederverkoop onder het merk Penneys en varianten daarvan . Deze produkten omvatten naast kleding en textiel ook andere artikelen , zoals speelgoed en damesaccessoires . De voornaamste kleinhandelsverkooppunten voor deze goederen in het Verenigd Koninkrijk waren onafhankelijke kleinhandelaren zoals Selfridge Ltd en Lewi's Ltd . Deze kleinhandelsverkooppunten hebben aanzienlijke bedragen besteed aan de reclame voor deze produkten . Penney America heeft haar eigen grootwinkelbedrijf in België dat wordt geëxploiteerd door Sarma-Penney Ltd , een dochtermaatschappij van Penney America . Deze dochtermaatschappij handelt voor de fabricage van goederen onder het merk Penney met een aantal fabrikanten in België , terwijl sommige produkten onder het merk Penney ook van overzee worden geïmporteerd . Goederen onder het merk Penney zorgen voor 40 tot 50 % van de verkopen in Penney America's eigen kleinhandelsbedrijven ; goederen onder andere merken dan Penney zijn grotendeels levensmiddelen . De kleinhandelswaarde van de verkopen van Penney America in België over het boekjaar 1976 bedroeg ongeveer 500 miljoen US-dollar . Als voornaamste methoden voor reclame worden door Penney America gebruikt de advertenties in de dagbladen , het verspreiden van gedrukte brochures en beschrijvende lectuur voor verkoopbevordering aan kleinhandelsklanten in Sarmawinkels en het huis aan huis bezorgen van dergelijke reclamepapieren . In deze brochures staan naast de handelsnaam Sarma ter onderscheiding van de winkels de woorden \" een afdeling van J.C . Penney Company , Inc . \" in aanzienlijk kleinere letters dan die welke voor de handelsnaam worden gebruikt . Naast het bovengenoemde grootwinkelbedrijf heeft Penney America nog dochtermaatschappijen opgericht in het Verenigd Koninkrijk en West-Duitsland , die tot taak zullen hebben goederen te distribueren wanneer de vennootschap besluit in die landen tot kleinhandelsoperaties over te gaan . In Ierland en Denemarken zijn door Penney America geen produkten verkocht ; kleine hoeveelheden werden verkocht in Duitsland . Rekening houdend met de stijgende ontwikkeling van de activiteiten van Penney America in de EEG en het feit dat naast kleding ook andere produkten onder hun handelsmerk verkocht worden , is het momenteel niet mogelijk hun juist aandeel op de EEG-markt vast te stellen . Het is echter duidelijk , dat de Company en hun handelsmerken Penney en varianten niet alleen in de Verenigde Staten , maar ook binnen de EEG een goede naam hebben verworven en hun omzet in de EEG is aanzienlijk . b ) De zaken van Penneys Ireland zijn in Ierland snel tot uitbreiding gekomen . Tegen het einde van juli 1976 beschikte zij over 19 verkoopspunten over het gehele land verspreid , waarvan er enkele individuele winkels waren en andere winkels binnen supermarkten die in eigendom zijn en worden beheerd door Power . Alle winkels en kleinhandelsverkooppunten vertonen de naam Penneys op hun gevels of etalageramen . Penneys Ireland begon met het gebruik van de naam Penneys in Noord-Ierland in 1971 bij de opening van een winkel in een supermarkt . Voor juni 1974 werden drie winkels geopend in Schotland en twee in Engeland . De laatste staakte de handel onder de naam Penneys naar aanleiding van een uitspraak van het Engelse High Court in juni 1974 , maar zette daarna de zaak voort onder de firmanaam Primark . In 1975 en 1976 werden in Schotland en Noord-Ierland nog vier Penneys Ireland-winkels geopend onder de naam Penneys . Penneys Ireland begon ook het merk Primark op waren te gebruiken buiten Engeland en Wales . Sinds juni 1974 bleven de verkopen van Penneys Ireland in Ierland en het Verenigd Koninkrijk zich uitbreiden , hoewel steeds meer onder het handelsmerk Primark . In juni 1976 vond verreweg het grootste deel van de verkopen van Penneys Ireland in het Verenigd Koninkrijk en Ierland plaats onder het merk Primark , en de rest droeg het Penneyetiket . Penneys Ireland verkreeg een registratie van het merk Primark in het Verenigd Koninkrijk ( in december 1976 ) en andere landen , met inbegrip van Denemarken , Frankrijk en de Benelux . De registratie is aanvaard in Duitsland en Ierland en in Italië is een aanvraag voor registratie hangende . Geen van de vennootschappen van de ABF-groep heeft een aandeel van enige betekenis in de textielmarkt van het Verenigd Koninkrijk . De totale verkopen van textiel in het Verenigd Koninkrijk zijn sterk versnipperd over een groot aantal kleine handelaren en het percentage van de totale textiel verkopen van ongeveer 12 vooraanstaande kleinhandelaren , waaronder de ABG-groep niet voorkomt , ligt onder de 50 % . Sinds 1975 zijn kleine hoeveelheden goederen die speciaal van het merk Penneys waren voorzien door Penneys Ireland geëxporteerd naar Frankrijk , om haar Frans handelsmerk te beschermen en eveneens naar Duitsland . Er is geen andere verkooporganisatie van Penneys Ireland gevestigd in andere Lid-Staten dan de Penneyswinkels in het Verenigd Koninkrijk en Ierland . 4 . Overwegende dat er sinds 1969 tussen Penney America en de ABF-groep een geschil bestaat over hun respectievelijke rechten op het gebruik van het woord Penneys en dat voor verschillende rechterlijke instanties een aantal gedingen zijn aangespannen . a ) Op 1 augustus 1969 schreven de Ierse handelsmerkagenten van Penney America aan Penneys Ireland een brief waarin zij protesteerden tegen het gebruik van de naam Penneys door de laatstgenoemde . In december van hetzelfde jaar spande Penney America in Ierland een proces aan om Penneys Ireland te verhinderen haar produkten als produkten van Penney America in de handel te brengen , maar de eiseres besloot dat zij haar verzoek om inschrijving van het handelsmerk uit 1968 zou doorzetten alvorens de vordering voor de rechter te brengen . Deze aanvraag is door de Controller afgewezen en het beroep dat daartegen werd ingesteld werd in november 1974 verworpen . De Ierse rechter stelde vast dat Penney America in dit land geen kleinhandelszaken bezat en geen produkten in Ierland verkocht . Hij stelde ook vast dat het woord Penneys de Ierse kopers aan Penneys Ireland en hun kleinhandelszaken doet denken . Penney America stelde daartegen beroep in bij het Supreme Court . Dit beroep werd begin 1977 in overeenstemming met de aangemelde overeenkomst ingetrokken . Penney America heeft ook met hetzelfde doel vorderingen ingesteld in Engeland in 1973 ; daar verkreeg zij bij vonnis in kortgeding een verbod dat vanaf juni 1974 zou gelden . Penneys Ireland's beroep tegen dit verbod is bij vonnis van januari 1975 verworpen . Ten processe heeft Penney America erkend dat Penneys Ireland Penney America niet kende toen zij de naam Penneys in Ierland aannam . In 1975 stelde Penney America in Frankrijk een vordering in tot nietigverklaring van de registratie door Penneys Ireland van de naam Penneys in klasse 25 en een andere vordering in Hong-Kong ten einde Penneys Ireland te verbieden goederen onder het merk Penneys aan te kopen . Ten slotte zorgde Penney America in de jaren 1971 tot 1975 ervoor dat Alimtil SA , een leverancier van Sarma-Penney Ltd , in een groot aantal landen , met inbegrip van Frankrijk , Italië , Benelux en Denemarken , handelsmerkregistraties verwierf van de woorden Power , Quinnsworth , Finefare , Fine Ware en City Girl als handelsmerken of onderdelen van de handelsnamen van verschillende leden van de ABF-groep . Deze handelsmerken werden in het internationale register ingeschreven en verzoeken om uitbreiding van deze internationale registraties werden ingediend voor West-Duitsland . De registratie van de bovengenoemde handelsmerken vond plaats door Penney America als represaille om de ABF-groep uit te sluiten van het gebruik van de eigen handelsnamen en handelsmerken in die landen en maakte aan de ABF-groep aldus duidelijk op welke moeilijkheden men stuit wanneer de ene organisatie namen laat inschrijven die reeds door een andere organisatie worden gebruikt . b ) Wat de ABF-groep betreft , voerden Penneys Ireland en PNI in 1973 oppositie tegen de handelsmerkaanvraag van Penney America die Penneys dekte voor het Verenigd Koninkrijk . FF en Power stelden vorderingen tot nietigverklaring in tegen de Benelux-registratie van de woorden Fine Ware , Finefare , Power , Quinnsworth en City Girl als handelsmerken . 5 . Overwegende dat Penney America en de ABF-groep om hun aanhangige rechtsgedingen en processen te beëindigen op 26 februari 1976 een overeenkomst zijn aangegaan die op 27 augustus 1976 in werking trad ( het tijdstip van inwerkingtreding ) en hieronder is omschreven : a ) De ABF-groep mag het woord \" Penneys \" niet als handelsmerk noch - behalve business name  ( commerciële aanduiding anders dan de firmanaam ) in Ierland - als handelsnaam gebruiken in enig land van de wereld , moet alle vennootschapsnamen of benamingen wijzigen ten einde het woord Penneys daaruit te verwijderen , en mag nimmer een zaak oprichten of verwerven met deze naam . Zij moet voorts geleidelijk in Schotland en Noord-Ierland het gebruik van Penneys als handelsmerk , handelsnaam of anderszins beëindigen . Dit proces van geleidelijke beëindiging moet in 1978 zijn voltooid . Penney America moet afstand doen van haar handelsmerkregistraties voor Power , Quinnsworth , Finefare , Fine Ware en City Girl . Zij erkent dat het woord Primark geen verwarring kan geven met Penneys . De ABF-groep mag deze handelsmerkregistraties en Primark gebruiken , terwijl Penney America Penneys mag gebruiken als handelsmerk en , afgezien van Ierland , als handelsnaam in alle landen van de wereld . b ) De ABF-groep belooft haar Franse handelsmerk Penneys over te dragen aan Penney America , haar uiterste best te doen om registratie van het merk in Ierland te verkrijgen om dit dan over te dragen aan Penney America en haar oppositie tegen de eerdere aanvragen van Penney America voor het Verenigd Koninkrijk in te trekken . c ) Met ingang van het tijdstip van inwerkingtreding belooft de ABF-groep geen bestaande of toekomstige handelsmerkregistratie of aanvraag van de zijde van Penney America voor Penneys te zullen aanvechten .",
  "source": "EUR LEX"
}