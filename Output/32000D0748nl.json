{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0748:NL:HTML\">",
  "content": "EUR-Lex - 32000D0748 - NL Avis juridique important | 32000D0748 2000/748/EG: Administratieve Commissie van de Europese Gemeenschappen voor de sociale zekerheid van migrerende werknemers - Besluit nr. 177 van 5 oktober 1999 betreffende de formulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 128 en E 128 B) (Voor de EER relevante tekst) Publicatieblad Nr. L 302 van 01/12/2000 blz. 0065 - 0070 Besluit nr. 177 van 5 oktober 1999 betreffende de formulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 128 en E 128 B) (Voor de EER relevante tekst) (2000/748/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de socialezekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen(1), op grond waarvan zij de taak heeft alle vraagstukken van administratieve en interpretatieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen, Gelet op artikel 2, lid 1, van Verordening (EEG) nr. 574/72 van de Raad van 21 maart 1972, op grond waarvan zij de modellen van bewijsstukken, verklaringen, aangiften, aanvragen en andere documenten welke voor de toepassing van de verordeningen nodig zijn, vaststelt, Gelet op Besluit nr. 165 van 30 juni 1997 tot vaststelling en aanpassing van sommige modelformulieren ten behoeve van de toepassing van die verordeningen, Overwegende hetgeen volgt: (1) De formulieren (E 128 en E 128 B) dienen te worden aangepast teneinde rekening te houden met Verordening (EG) nr. 307/1999 van de Raad van 8 februari 1999, die de bepalingen betreffende het recht op verstrekkingen bij ziekte tot de studenten heeft uitgebreid. (2) De Overeenkomst over de Europese Economische Ruimte van 2 mei 1992, aangevuld bij het protocol van 17 maart 1993, bijlage VI, legt de Verordeningen (EEG) nr. 1408/71 en (EEG) nr. 574/72 in de Europese Economische Ruimte ten uitvoer. (3) Bij besluit van het Gemengd Comité van de EER moeten de modelformulieren die nodig zijn voor de toepassing van de Verordeningen (EEG) nr. 1408/71 en (EEG) nr. 574/72 worden aangepast aan en toegepast in de Europese Economische Ruimte. (4) Om praktische redenen is het wenselijk in de Gemeenschap en de Europese Economische Ruimte dezelfde formulieren te gebruiken. (5) De taal waarin de formulieren worden afgegeven, is vastgesteld bij Aanbeveling nr. 15 van de Administratieve Commissie, BESLUIT: 1. De in Besluit nr. 165 van 30 juni 1997 bedoelde formulieren E 128 en E 128 B betreffende de noodzakelijke verstrekkingen tijdens een verblijf in een lidstaat, waarbij de urgentie-eis vervalt, worden door de bijgaande modellen vervangen. 2. De bevoegde autoriteiten van de lidstaten stellen de formulieren volgens bijgaande modellen ter beschikking van de betrokkenen (rechthebbenden, organen, werkgevers enz.). 3. Ieder formulier is in de officiële talen van de Gemeenschap verkrijgbaar en zo opgesteld dat de verschillende versies elkaar volledig dekken, zodat iedere geadresseerde (rechthebbende, orgaan, werkgever enz.) het formulier in zijn eigen taal kan ontvangen. 4. Dit besluit wordt bekendgemaakt in het Publicatieblad van de Europese Gemeenschappen. Het is van toepassing vanaf de eerste dag van de maand volgende op die van zijn bekendmaking. De voorzitter van de Administratieve Commissie Jorma Perälä (1) PB L 149 van 5.7.1971, blz. 2. >PIC FILE= \"L_2000302NL.006702.EPS\"> >PIC FILE= \"L_2000302NL.006801.EPS\"> >PIC FILE= \"L_2000302NL.006901.EPS\"> >PIC FILE= \"L_2000302NL.007001.EPS\">",
  "source": "EUR LEX"
}