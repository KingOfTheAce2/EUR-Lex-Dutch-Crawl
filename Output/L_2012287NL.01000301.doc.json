{
  "url": "http://www.w3.org/1999/xhtml\">",
  "content": "L_2012287NL.01000301.xml 18.10.2012 NL Publicatieblad van de Europese Unie L 287/3 BESLUIT VAN DE RAAD van 10 oktober 2012 betreffende de sluiting van de Overeenkomst tussen de Europese Unie en de Democratische Volksrepubliek Algerije inzake wetenschappelijke en technologische samenwerking (2012/645/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 186, in samenhang met artikel 218, leden 6 en 7, Gezien het voorstel van de Europese Commissie, Gezien de goedkeuring van het Europees Parlement, Overwegende hetgeen volgt: (1) Op 16 november 2009 heeft de Raad de Commissie gemachtigd namens de Unie te onderhandelen over een Overeenkomst tussen de Europese Unie en de Democratische Volksrepubliek Algerije inzake wetenschappelijke en technologische samenwerking („de overeenkomst”). De overeenkomst is op 14 oktober 2010 geparafeerd. (2) De overeenkomst is op 19 maart 2012 ondertekend, onder voorbehoud van de sluiting ervan op een latere datum, en wordt vanaf de ondertekening ervan voorlopig toegepast overeenkomstig artikel 218, lid 5, van het Verdrag. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Democratische Volksrepubliek Algerije inzake wetenschappelijke en technologische samenwerking wordt namens de Unie goedgekeurd ( 1 ) . Artikel 2 De voorzitter van de Raad verricht namens de Unie de in artikel 7, lid 2, van de overeenkomst bedoelde kennisgeving ( 2 ) . Artikel 3 De Europese Commissie stelt het door de Unie in het bij artikel 4, lid 2, van de overeenkomst opgerichte Gemengd Comité ten aanzien van technische wijzigingen van die overeenkomst in te nemen standpunt vast in overeenstemming met artikel 4, lid 2, onder a), van de overeenkomst. Artikel 4 Dit besluit treedt in werking op de dag waarop het wordt vastgesteld. Gedaan te Luxemburg, 10 oktober 2012. Voor de Raad De voorzitter S. MALAS ( 1 ) De overeenkomst is samen met het besluit tot ondertekening in PB L 99 van 5.4.2012, blz. 2 , bekendgemaakt. ( 2 ) De datum van inwerkingtreding van de overeenkomst wordt door het secretariaat-generaal van de Raad bekendgemaakt in het Publicatieblad van de Europese Unie .",
  "source": "EUR LEX"
}