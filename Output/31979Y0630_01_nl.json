{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979Y0630(01):NL:HTML\">",
  "content": "EUR-Lex - 31979Y0630(01) - NL Avis juridique important | 31979Y0630(01) Resolutie van de Raad van 19 juni 1979 betreffende de prijsaanduiding van levensmiddelen en andere produkten voor courant huishoudelijk gebruik die zijn voorverpakt in vooraf bepaalde hoeveelheden Publicatieblad Nr. C 163 van 30/06/1979 blz. 0001 - 0002 ++++ RESOLUTIE VAN DE RAAD van 19 juni 1979 betreffende de prijsaanduiding van levensmiddelen en andere produkten voor courant huishoudelijk gebruik die zijn voorverpakt in vooraf bepaalde hoeveelheden DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien de door de Commissie ingediende ontwerpresolutie , Overwegende dat het eerste programma van de Europese Economische Gemeenschap voor een beleid inzake bescherming en voorlichting van de consument ( 1 ) voorziet in de vaststelling van gemeenschappelijke beginselen betreffende prijsaanduiding ; Overwegende dat de Raad , op 19 juni 1979 , Richtlijn 79/581/EEG inzake de bescherming van de consument op het gebied van de prijsaanduiding van levensmiddelen ( 2 ) heeft vastgesteld ; Overwegende dat , wanneer deze leidt tot de vaststelling van eenvoudige en gemakkelijk vergelijkbare reeksen van hoeveelheden , de normalisatie van hoeveelheden voorverpakte levensmiddelen de prijsvergelijking door de consument op het verkooppunt kan vergemakkelijken ; Overwegende dat , telkens wanneer dat mogelijk is , de verplichting om de prijs per meereenheid aan te duiden dient te worden vervangen door deze normalisatie ; Overwegende dat op dit ogenblik op nationaal en communautair niveau wordt gewerkt aan de normalisatie en dat rekening moet worden gehouden met de hierbij reeds behaalde of nog te behalen resultaten ; Overwegende dat de vaststelling door de Raad van de voorwaarden voor de toepassing van de verplichting om de prijs van in vooraf bepaalde hoeveelheden voorverpakte levensmiddelen per meeteenheid aan te geven in de genoemde richtlijn op een latere datum wordt gesteld ; Overwegende dat de genoemde richtlijn niet van toepassing is op andere produkten voor courant huishoudelijk gebruik dan levensmiddelen en dat ten aanzien van deze produkten voorschriften dienen te worden vastgesteld betreffende de prijsaanduiding en met name betreffende de prijsaanduiding per meeteenheid ; Overwegende dat het onder deze omstandigheden gewenst is dat de Raad zich er reeds nu toe verbindt om binnen een gegeven termijn op voorstel van de Commissie een besluit te nemen over aanvullende maatregelen ter zake van de prijsaanduiding van levensmiddelen en andere produkten voor courant huishoudelijk gebruik die zijn voorverpakt in vooraf bepaalde hoeveelheden ; 1 . nodigt de Commissie uit om : a ) hem onverwijld een voorstel voor te leggen betreffende de aanduiding van de verkoopprijs en van de prijs per meeteenheid van andere produkten voor courant huishoudelijk gebruik ; b ) hem voor 1 juli 1983 een voorstel voor te leggen betreffende beslissingen die moeten worden genomen krachtens artikel 8 , lid 1 , van Richtlijn 79/581/EEG ; 2 . oordeelt dat van prijsaanduiding per meeteenheid de reeksen hoeveelheden kunnen worden vrijgesteld die : - eenvoudig zijn en slechts een beperkt aantal waarden omvatten ; - slechts waarden omvatten die onderling voldoende verschillen om vergelijking te vergemakkelijken ; - homogeen zijn in het geval van rechtstreeks vergelijkbare of vervangbare produkten ; - voor zover mogelijk slechts waarden omvatten van een kilogram of een liter of van veelvouden of breuken daarvan ; - indien mogelijk verwijzen naar de hoeveelheid aanwezig produkt . ( 1 ) PB nr . C 92 van 25 . 4 . 1975 , blz . 2 . ( 2 ) PB nr . L 158 van 26 . 6 . 1979 , blz . 19 .",
  "source": "EUR LEX"
}