{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R0540:NL:HTML\">",
  "content": "EUR-Lex - 31996R0540 - NL Avis juridique important | 31996R0540 Verordening (EG) nr. 540/96 van de Raad van 25 maart 1996 tot wijziging van Verordening (EG) nr. 3010/95 houdende gehele of gedeeltelijke schorsing van de douanerechten voor bepaalde produkten van oorsprong uit Malta en Turkije die onder de hoofdstukken 1 tot en met 24 en hoofdstuk 27 van de gecombineerde nomenclatuur vallen (1995) Publicatieblad Nr. L 079 van 29/03/1996 blz. 0008 - 0010 VERORDENING (EG) Nr. 540/96 VAN DE RAAD van 25 maart 1996 tot wijziging van Verordening (EG) nr. 3010/95 houdende gehele of gedeeltelijke schorsing van de douanerechten voor bepaalde produkten van oorsprong uit Malta en Turkije die onder de hoofdstukken 1 tot en met 24 en hoofdstuk 27 van de gecombineerde nomenclatuur vallen (1995) DE RAAD VAN DE EUROPESE UNIE, Gezien op het Verdrag tot oprichting van de Europese Gemeenschap, inzonderheid op de artikel 113, Gezien het voorstel van de Commissie, Overwegende dat de douanerechten op bepaalde landbouwprodukten en aardolieprodukten van oorsprong uit Turkije en Malta bij Verordening (EG) nr. 3010/95 (1) geheel of gedeeltelijk werden geschorst; dat de geldigheidsduur van die verordening op 31 december 1995 is verstreken; Overwegende dat in ononderbroken voortzetting van het bestaande handelsverkeer dient te worden voorzien; dat de toepassingsduur van de genoemde verordening derhalve dient te worden verlengd; Overwegende dat de tariefvoordelen waarin de desbetreffende maatregelen voorzien ten minste gelijkwaardig dienen te zijn met die welke de Gemeenschap aan ontwikkelingslanden verleent in het kader van het Stelsel van Algemene Preferenties; Overwegende dat de douane-unie tussen de Europese Gemeenschap en Turkije op 31 december 1995 van kracht is geworden; dat de bijlagen van de betrokken verordening dienovereenkomstig moet worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 3010/95 wordt als volgt gewijzigd: 1. in de titel wordt het jaartal \"(1995)\" geschrapt; 2. artikel 1 wordt vervangen door: \"Artikel 1 Mogen in de Gemeenschap worden ingevoerd tegen de douanerechten welke tegenover elk van deze produkten zijn aangegeven: - met ingang van 1 januari 1995, de produkten van de hoofdstukken 1 tot en met 24 van de gecombineerde nomenclatuur, van oorsprong uit Malta en Turkije, welke vermeld zijn in de bijlagen I en II, - van 1 januari tot en met 30 december 1995, de in Turkije geraffineerde aardolieprodukten van hoofdstuk 27 van de gecombineerde nomenclatuur welke vermeld zijn in bijlage III.\"; 3. de bijlagen worden als volgt gewijzigd: a) in het opschrift van bijlage I, laatste kolom, wordt de vermelding \"periode van 1. 7. 1995 - 31. 12. 1995\" vervangen door \"vanaf 1. 7. 1995\"; b) in bijlage I worden voor de volgnummers 16.0500, 16.0510, 16.0520, 16.1070 en 16.2900, de gegevens in de tabel vervangen door de gegevens in de tabel in bijlage I bij de onderhavige verordening; c) bijlage II wordt vervangen door de tekst in bijlage II bij de onderhavige verordening; d) bijlage III vervalt met ingang van 31 december 1995. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 januari 1995, behalve bijlage II, die van toepassing is met ingang van 31 december 1995. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 25 maart 1996. Voor de Raad De Voorzitter S. AGNELLI (1) PB nr. L 314 van 28. 12. 1995, blz. 1. BIJLAGE I >RUIMTE VOOR DE TABEL> >RUIMTE VOOR DE TABEL> BIJLAGE II \"BIJLAGE II >RUIMTE VOOR DE TABEL>",
  "source": "EUR LEX"
}