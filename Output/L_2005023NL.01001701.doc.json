{
  "url": "http://www.w3.org/1999/xhtml\">",
  "content": "L_2005023NL.01001701.xml 26.10.2005 NL Publicatieblad van de Europese Unie L 23/17 BESLUIT VAN DE RAAD van 22 december 2004 betreffende het sluiten en de voorlopige toepassing van de Overeenkomst tussen de Europese Gemeenschap en de Zwitserse Bondsstaat tot wijziging van de Overeenkomst tussen de Europese Economische Gemeenschap en de Zwitserse Bondsstaat van 22 juli 1972, wat de bepalingen betreffende verwerkte landbouwproducten betreft (2005/45/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 juncto artikel 300, leden 2 en 4, Gezien het voorstel van de Commissie, Overwegende hetgeen volgt: (1) De Raad heeft de Commissie gemachtigd onderhandelingen met de Zwitserse Bondsstaat aan te gaan over een Overeenkomst tussen de Europese Gemeenschap en de Zwitserse Bondsstaat tot wijziging van de Overeenkomst tussen de Europese Economische Gemeenschap en de Zwitserse Bondsstaat van 22 juli 1972, wat de bepalingen voor verwerkte landbouwproducten betreft. (2) Bij Besluit is van de Raad van 20 oktober 2004 ( 1 ) , en onder voorbehoud van de sluiting op een latere datum, werd de overeenkomst op 26 oktober 2004 namens de Gemeenschap ondertekend. (3) In de overeenkomst is bepaald dat zij, in afwachting van haar inwerkingtreding, voorlopig wordt toegepast. (4) De overeenkomst moet worden goedgekeurd, BESLUIT: Artikel 1 De Overeenkomst tussen de Europese Gemeenschap en de Zwitserse Bondsstaat tot wijziging van de Overeenkomst tussen de Europese Economische Gemeenschap en de Zwitserse Bondsstaat van 22 juli 1972, wat de bepalingen betreffende verwerkte landbouwproducten betreft, wordt bij dezen namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 Het door de Gemeenschap in te nemen standpunt ten aanzien van besluiten of aanbevelingen van het gemengd comit√© die zijn gebaseerd op artikel 7 van Protocol nr. 2 bij de overeenkomst zal door de Commissie worden vastgesteld. Artikel 3 De voorzitter van de Raad doet namens de Europese Gemeenschap de in artikel 5, lid 1, van de overeenkomst bedoelde kennisgeving ( 2 ) . Artikel 4 Overeenkomstig artikel 5, lid 2, van de overeenkomst wordt de overeenkomst, in afwachting van haar inwerkingtreding, met ingang van 1 februari 2005 op voorlopige basis toegepast, mits de in artikel 5, lid 4, van Protocol nr. 2 bedoelde uitvoeringsmaatregelen terzelfder tijd worden aangenomen. Artikel 5 Dit besluit wordt bekendgemaakt in het Publicatieblad van de Europese Unie . Gedaan te Brussel, 22 december 2004. Voor de Raad De voorzitter C. VEERMANN ( 1 ) Nog niet bekendgemaakt in het Publicatieblad. ( 2 ) De datum van inwerkingtreding van de overeenkomst zal door het secretariaat-generaal van de Raad worden bekendgemaakt in het Publicatieblad van de Europese Unie .",
  "source": "EUR LEX"
}