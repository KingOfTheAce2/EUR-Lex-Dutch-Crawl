{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999Y0520(01):NL:HTML\">",
  "content": "EUR-Lex - 31999Y0520(01) - NL Avis juridique important | 31999Y0520(01) Aanbeveling van de Raad van 29 april 1999 inzake de uitrusting voor de herkenning van valse en vervalste documenten bij de visumdiensten van de buitenlandse vertegenwoordigingen en bij de binnenlandse diensten die bevoegd zijn voor de afgifte en verlenging van visa Publicatieblad Nr. C 140 van 20/05/1999 blz. 0001 - 0002 AANBEVELING VAN DE RAAD van 29 april 1999 inzake de uitrusting voor de herkenning van valse en vervalste documenten bij de visumdiensten van de buitenlandse vertegenwoordigingen en bij de binnenlandse diensten die bevoegd zijn voor de afgifte en verlenging van visa (1999/C 140/01) DE RAAD VAN DE EUROPESE UNIE, Gezien het advies van het Europees Parlement, Overwegende dat de lidstaten, overeenkomstig artikel K.1 en onverminderd de bevoegdheden van de Europese Gemeenschap, onder andere de volgende gebieden als aangelegenheden van gemeenschappelijk belang beschouwen: - de voorschriften met betrekking tot de overschrijding van de buitengrenzen van de lidstaten door personen en de uitoefening van de controle daarop, - het immigratiebeleid en het beleid ten aanzien van onderdanen van derde landen, - de voorwaarden voor onderdanen van derde landen inzake de toegang tot het verkeer op het grondgebied van de lidstaten, - de voorwaarden inzake het verblijf van onderdanen van derde landen op het grondgebied van de lidstaten, met inbegrip van gezinshereniging en toegang tot de arbeidsmarkt, - de bestrijding van illegale immigratie, illegaal verblijf en illegale arbeid door onderdanen van derde landen op het grondgebied van de lidstaten. Voornemens het misbruik van documenten bij de binnenkomst en het verblijf van onderdanen van derde landen op het grondgebied van de lidstaten te voorkomen, Van mening dat het misbruik van documenten doeltreffend kan worden voorkomen door preventieve maatregelen, Overwegende dat het van belang is voor de deskundigheid en samenstelling van de apparatuur een uniform niveau te bepalen voor de herkenning van vervalsingen door de diensten die in de lidstaten van de Europese Unie bevoegd zijn voor de afgifte van visa, BEVEELT DE REGERINGEN VAN DE LIDSTATEN AAN: Artikel 1 De lidstaten verbeteren in de toekomst de voorwaarden voor de afgifte van visa, met name dankzij - een adequaat niveau van samenstelling van de apparatuur en - het voor deze controle vereiste niveau van kennis en vaardigheden, met inbegrip van de hiertoe noodzakelijke systematische maatregelen op het vlak van opleiding, om aldus steeds beter valse en vervalste documenten te kunnen herkennen. Artikel 2 Voor de onder de nationale bevoegdheid vallende beslissing hoe de diensten die bevoegd zijn voor de afgifte en verlenging van visa moeten worden uitgerust, zijn de volgende factoren van doorslaggevend belang: - het aantal visumaanvragen - de erkende omvang van het misbruik van valse en vervalste documenten. Voor de samenstelling van de apparatuur is niet zozeer de omvang van de visumdienst of het aantal afgegeven visa van belang als wel het feitelijke potentiële risico van valse en vervalste documenten in het kader van de visumprocedure. Het betreft in dat verband het herkennen van vervalsingen en namaak van paspoorten en paspoortvervangende documenten waarin een visum moet worden aangebracht, van over te leggen uitnodigingen en van andere bewijsstukken die voor de visumprocedure van belang zijn. Artikel 3 Het minimale technische uitrustingsniveau wordt in de bijlage bij deze aanbeveling gespecificeerd. De bijlage wordt regelmatig aangepast aan de ontwikkeling van de techniek. Artikel 4 De lidstaten zorgen ervoor dat zij, op basis van hun evaluatie van het potentiële risico en rekening houdend met hun financiëlemogelijkheden, hun personeelsopleiding en -uitrusting, alsmede, de samenstelling van de apparatuur geleidelijk op het niveau brengen waarin deze aanbeveling voorziet. In het kader van de consulaire samenwerking ter plaatse overwegen de lidstaten zonodig en binnen hun mogelijkheden hun apparatuur ter beschikking te stellen van de andere lidstaten. Een andere mogelijkheid is dat de lidstaten overwegen apparatuur plaatselijk gezamenlijk te gebruiken. Opleidingen kunnen worden opengesteld voor medewerkers van andere lidstaten, terwijl kennis en ervaring van gespecialiseerd personeel moeten worden uitgewisseld. Gedaan te Luxemburg, 29 april 1999. Voor de Raad De Voorzitter W. MÜLLER BIJLAGE AANBEVOLEN UITRUSTING A. LAAG POTENTIEEL RISICO Personeel: Basisopleiding Vereiste apparatuur: - Ultraviolet lichtbron- UV-handlampen - Vergrotingsapparatuur/belichtingsapparatuur- Handloepen, resp. plaat voor onderzoek bij doorvallend licht - scheerlicht-apparatuur - Gecombineerde documentonderzoeksinstallatie met apparatuur voor vergroting en voor onderzoek bij doorvallend licht en bij scheerlicht - Speciale onderzoeksapparatuur- Retroviewer (verificatiemiddel voor retroreflecterend materiaal) - Onderzoekslenzen, filterfolie enz. voor latente veiligheidskenmerken van de ter plaatse gebruikelijke documenten - Referentiemateriaal- Naslagwerk over authentieke paspoorten (b.v. Handboek van paspoorten, \"Annual Passport Guide\") - Europees fraudebulletin B. GEMIDDELD POTENTIEEL RISICO Personeel: Personeel met basisopleiding, aanwezigheid of beschikbaarheid van adviseurs op het gebied van documenten of ander personeel van de visumdienst dat gekwalificeerd is voor de herkenning van valse en vervalste documenten. Vereiste apparatuur: - Ultraviolet lichtbron- UV-hand- en tafellampen - Vergrotingsapparatuur- Stereozoom microscoop met laag vermogen - Lichtbron met flexibele vezeloptische lichtgeleider - Lichtbak voor onderzoek bij doorvallend licht - Speciale onderzoeksapparatuur- Retroviewer (verificatiemiddel voor retroreflecterend materiaal) - Onderzoekslenzen, filterfolie enz. voor latente veiligheidskenmerken van de ter plaatse gebruikelijke documenten - Referentiemateriaal- Naslagwerk over authentieke paspoorten (b.v. Handboek van paspoorten, \"Annual Passport Guide\") - Europees fraudebulletin. C. HOOG POTENTIEEL RISICO Personeel: Hooggekwalificeerde functionarissen met veel ervaring in het herkennen van valse en vervalste documenten, c.q. permanent ter plaatse werkzame adviseurs op het gebied van documenten. Vereiste apparatuur: - Ultraviolet lichtbron- UV-hand- en tafellampen - Vergrotingsapparatuur- Stereozone microscopen - Lichtbron met flexibele vezeloptische lichtgeleider - Lichtbak voor onderzoek bij doorvallend licht - Speciale onderzoeksapparatuur- Retroviewer (verificatiemiddel voor retroreflecterend materiaal) - Onderzoekslenzen, filterfolie enz. voor latente veiligheidskenmerken van de ter plaatse gebruikelijke documenten - Infrarood scanningsapparatuur- Infrarood apparatuur voor onderzoek documenten - Apparatuur voor machinaal documentonderzoek- OCR-schriftlezer (met karakterverificatie) - Apparatuur voor machinaal authenticiteitsonderzoek (b.v. voor kinegramstructuren) - Referentiemateriaal- Naslagwerk over authentieke paspoorten (b.v. Handboek van paspoorten, \"Annual Passport Guide\") - Europees fraudebulletin - Gegevensbanksystemen (informatiestystemen over authentieke en valse documenten en opsporingssystemen ten behoeve van de identificatie van gesloten documenten.",
  "source": "EUR LEX"
}