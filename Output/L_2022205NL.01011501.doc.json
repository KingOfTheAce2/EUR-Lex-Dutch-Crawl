{
  "url": "http://www.w3.org/1999/xhtml\">",
  "content": "L_2022205NL.01011501.xml 5.8.2022 NL Publicatieblad van de Europese Unie L 205/115 UITVOERINGSVERORDENING (EU) 2022/1360 VAN DE COMMISSIE van 28 juli 2022 tot wijziging van Verordening (EU) nr. 1321/2014 wat betreft de tenuitvoerlegging van evenredigere regels voor luchtvaartuigen die in de sportieve en recreatieve luchtvaart worden gebruikt DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( 1 ) , en met name artikel 17, lid 1, en artikel 62, leden 14 en 15, Overwegende hetgeen volgt: (1) Bij Verordening (EU) nr. 1321/2014 van de Commissie ( 2 ) zijn de eisen vastgesteld voor de permanente luchtwaardigheid van luchtvaartuigen, met inbegrip van voorschriften voor de installatie van componenten op/in luchtvaartuigen. (2) Bij Gedelegeerde Verordening (EU) 2022/1358 van de Commissie ( 3 ) is een nieuwe bijlage Ib (“Part 21 Light”) toegevoegd aan Verordening (EU) nr. 748/2012 van de Commissie ( 4 ) om te zorgen voor meer evenredigheid voor luchtvaartuigen die in de sportieve en recreatieve luchtvaart worden gebruikt. (3) Bepaalde gegevens en informatie die worden gebruikt voor activiteiten op het gebied van permanente luchtwaardigheid uit hoofde van Verordening (EU) nr. 1321/2014, moeten worden verstrekt door de entiteit die verantwoordelijk is voor het ontwerp overeenkomstig Verordening (EU) nr. 748/2012. Daarom moet Verordening (EU) nr. 1321/2014 worden gewijzigd om ook verwijzingen naar die gegevens en informatie die zijn vastgesteld overeenkomstig de nieuwe bijlage Ib bij Verordening (EU) nr. 748/2012 op te nemen. (4) In Verordening (EU) nr. 1321/2014 wordt specifiek verwezen naar de entiteiten die verantwoordelijk zijn voor het ontwerp zoals vastgesteld overeenkomstig bijlage I bij Verordening (EU) nr. 748/2012. In de nieuwe bijlage Ib bij die verordening wordt een nieuwe categorie entiteiten ingevoerd die verantwoordelijk kan zijn voor het ontwerp, die ook moet worden opgenomen in Verordening (EU) nr. 1321/2014. (5) Bijgevolg moet Verordening (EU) nr. 1321/2014 worden gewijzigd. (6) Overeenkomstig artikel 75, lid 2, punt b), en artikel 76, lid 1, van Verordening (EU) 2018/1139 zijn de in deze verordening vervatte maatregelen in overeenstemming met advies nr. 05/2021 van het Agentschap van de Europese Unie voor de veiligheid van de luchtvaart ( 5 ) . (7) De in deze verordening vervatte maatregelen zijn in overeenstemming met het advies van het bij artikel 127 van Verordening (EU) 2018/1139 opgerichte comité, HEEFT DE VOLGENDE VERORDENING VASTGESTELD: Artikel 1 Verordening (EU) nr. 1321/2014 van de Commissie wordt als volgt gewijzigd: 1) Bijlage I (deel-M) wordt gewijzigd overeenkomstig bijlage I bij deze verordening. 2) Bijlage II (deel-145) wordt gewijzigd overeenkomstig bijlage II bij deze verordening. 3) Bijlage III (deel-66) wordt gewijzigd overeenkomstig bijlage III bij deze verordening. 4) Bijlage V ter (deel-ML) wordt gewijzigd overeenkomstig bijlage IV bij deze verordening. 5) Bijlage VI quater (deel-CAMO) wordt gewijzigd overeenkomstig bijlage V bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 25 augustus 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juli 2022. Voor de Commissie De voorzitter Ursula VON DER LEYEN ( 1 ) PB L 212 van 22.8.2018, blz. 1 . ( 2 ) Verordening (EU) nr. 1321/2014 van de Commissie van 26 november 2014 betreffende de permanente luchtwaardigheid van luchtvaartuigen en luchtvaartproducten, -onderdelen en -uitrustingsstukken, en betreffende de goedkeuring van bĳ voornoemde taken betrokken organisaties en personen ( PB L 362 van 17.12.2014, blz. 1 ). ( 3 ) Gedelegeerde Verordening (EU) 2022/1358 van de Commissie van 2 juni 2022 tot wijziging van Verordening (EU) nr. 748/2012 met betrekking tot de toepassing van meer evenredige eisen voor luchtvaartuigen die in de sportieve en recreatieve luchtvaart worden gebruikt ( PB L 205 van 5.8.2022, blz. 7 ). ( 4 ) Verordening (EU) nr. 748/2012 van de Commissie van 3 augustus 2012 tot vaststelling van uitvoeringsvoorschriften inzake de luchtwaardigheid en milieucertificering van luchtvaartuigen en aanverwante producten, onderdelen en uitrustingsstukken, alsmede voor de certificering van ontwerp- en productieorganisaties ( PB L 224 van 21.8.2012, blz. 1 ). ( 5 ) Advies nr. 05/2021 van het Agentschap van de Europese Unie voor de veiligheid van de luchtvaart van 22 oktober 2021: Part 21 Light — Certification and declaration of design compliance of aircraft used for sport and recreational aviation and related products and parts, and declaration of design and production capability of organisations, https://www.easa.europa.eu/document-library/opinions/opinion-052021 BIJLAGE I Bijlage I (deel-M) bij Verordening (EU) nr. 1321/2014 wordt als volgt gewijzigd: 1) Punt M.A.302 wordt als volgt gewijzigd: i) punt d) wordt vervangen door: “d) Het AMP dient in overeenstemming te zijn met: (1) de instructies van de bevoegde autoriteit; (2) de instructies inzake de permanente luchtwaardigheid: i) die zijn gegeven door de houders van het typecertificaat, het beperkt typecertificaat, het aanvullend typecertificaat, de goedkeuring van het ontwerp voor een grote reparatie of een ETSO-autorisatie of door de declarant van een verklaring van overeenstemming met het ontwerp of door de houder van een andere relevante erkenning uit hoofde van bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012; ii) die zijn opgenomen in de certificeringsspecificaties waarnaar wordt verwezen in punt 21.A.90B of 21.A.431B van bijlage I (deel 21) bij Verordening (EU) nr. 748/2012, voor zover van toepassing; iii) die zijn opgenomen in de certificeringsspecificaties waarnaar wordt verwezen in punt 21L.A.62, 21L.A.102, 21L.A.202 of 21L.A.222 van bijlage Ib (Part 21 Light) bij Verordening (EU) nr. 748/2012, voor zover van toepassing”; ii) punt h) wordt vervangen door: “h) Het AMP wordt periodiek geëvalueerd en zo nodig bijgewerkt. Die beoordelingen waarborgen dat het AMP actueel en geldig blijft in het licht van tijdens de exploitatie opgedane ervaring en instructies van de bevoegde autoriteit, terwijl rekening wordt gehouden met nieuwe of gewijzigde onderhoudsinstructies van houders van typecertificaten en aanvullende typecertificaten, de declarant van een verklaring van overeenstemming met het ontwerp en elke andere organisatie die dergelijke gegevens publiceert conform bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012.”. 2) Punt M.A.304 wordt vervangen door: “M.A.304 Gegevens voor wijzigingen en reparaties Een persoon of organisatie die een luchtvaartuig of component repareert, beoordeelt eventuele schade. Bij de uitvoering van wijzigingen en reparaties wordt, al naargelang van toepassing, gebruikgemaakt van gegevens die: a) zijn goedgekeurd door het Agentschap; b) zijn goedgekeurd door een ontwerporganisatie die voldoet aan bijlage I (deel 21) bij Verordening (EU) nr. 748/2012; c) zijn opgenomen in de voorschriften waarnaar wordt verwezen in punt 21.A.90B of 21.A.431B van bijlage I (deel 21) bij Verordening (EU) nr. 748/2012; d) zijn opgenomen in de voorschriften waarnaar wordt verwezen in punt 21L.A.62, 21L.A.102, 21L.A.202 of 21L.A.222 van bijlage Ib (Part 21 Light) bij Verordening (EU) nr. 748/2012; e) zijn aangegeven door een declarant van een verklaring van overeenstemming met het ontwerp die voldoet aan bijlage Ib (Part 21 Light) bij Verordening (EU) nr. 748/2012.”. 3) Punt e), 3), van punt M.A.305 wordt vervangen door: “3. gegevens die specifiek zijn voor bepaalde componenten: i) een gebruiksgeschiedenis van elk onderdeel met beperkte levensduur, op basis waarvan de actuele nalevingsstatus van de luchtwaardigheidsbeperkingen wordt bepaald; ii) het certificaat van vrijgave voor gebruik en gedetailleerde onderhoudsgegevens voor het laatste uitgevoerde geplande onderhoud en elk daarop volgend niet-gepland onderhoud van alle onderdelen met beperkte levensduur en periodiek gecontroleerde componenten, tot het geplande onderhoud achterhaald is door een ander gepland onderhoud dat qua reikwijdte en detailniveau gelijkwaardig is, maar betrekking heeft op een periode van minstens 36 maanden; iii) het certificaat van vrijgave voor gebruik en de aanvaardingsverklaring van de eigenaar voor elke component die op een ELA2-luchtvaartuig is gemonteerd zonder een EASA-formulier 1 overeenkomstig punt 21.A.307, b), 2), van bijlage I (deel 21) bij Verordening (EU) nr. 748/2012, maar dat betrekking heeft op een periode van minstens 36 maanden; iv) het certificaat van vrijgave voor gebruik en de aanvaardingsverklaring van de eigenaar voor elke component die op een luchtvaartuig is gemonteerd zonder een EASA-formulier 1 overeenkomstig punt 21L.A.193, b), 2), van bijlage Ib (Part 21 Light) bij Verordening (EU) nr. 748/2012, maar dat betrekking heeft op een periode van minstens 36 maanden.”. 4) Punt b) van punt M.A.401 wordt vervangen door: “b) Voor de toepassing van deze bijlage zijn toepasselijke onderhoudsgegevens: 1) alle toepasselijke eisen, procedures, normen of informatie die door de bevoegde autoriteit of het Agentschap zijn uitgegeven; 2) elke toepasselijke luchtwaardigheidsaanwijzing; 3) de toepasselijke instructies voor permanente luchtwaardigheid en andere onderhoudsinstructies, uitgegeven door de houder van het typecertificaat, de houder van het aanvullende typecertificaat, een declarant van een verklaring van overeenstemming met het ontwerp en elke andere organisatie die dergelijke gegevens publiceert conform bijlage I (Deel 21) of, indien van toepassing, bijlage Ib (Part 21 Light) bij Verordening (EU) nr. 748/2012; 4) voor componenten die door de houder van de ontwerpgoedkeuring of de declarant van een verklaring van overeenstemming met het ontwerp zijn goedgekeurd voor installatie, de toepasselijke onderhoudsinstructies die door de fabrikanten van componenten zijn gepubliceerd en die aanvaardbaar zijn voor de houder van de ontwerpgoedkeuring of de declarant van een verklaring van overeenstemming met het ontwerp; 5) alle toepasselijke gegevens die zijn verstrekt conform punt 145.A.45, d).”. 5) Punt a), 1, van punt M.A.501 wordt vervangen door: “1) Componenten die zich in acceptabele toestand bevinden, zijn vrijgegeven middels een EASA-formulier 1 of gelijkwaardig en zijn gemarkeerd in overeenstemming met subdeel Q van bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012, tenzij anders gespecificeerd in punt 21.A.307 van bijlage I (deel 21) of punt 21L.A.193 van bijlage Ib (Part 21 Light) bij Verordening (EU) nr. 748/2012 of in deze bijlage (deel M) of in bijlage V quinquies (deel CAO).”; 6) Punt M.A.502 wordt als volgt gewijzigd: i) punt a) wordt vervangen door: “a) Het onderhoud van andere componenten dan de componenten als bedoeld in punt 21.A.307, b), punten 2 tot en met 6, van bijlage I (deel-21) of, indien van toepassing, in punt 21L.A.193, b), punten 2 tot en met 6, van bijlage Ib (Part 21 Light) bij Verordening (EU) nr. 748/2012, wordt uitgevoerd door onderhoudsorganisaties die zijn erkend overeenkomstig subdeel F van deze bijlage of bijlage II (deel-145) of bijlage V quinquies (deel-CAO), al naargelang van toepassing.”; ii) punt d) wordt vervangen door: “d) Als de in punt 21.A.307, b), 2, van bijlage I (deel-21) of in punt 21L.A.193, b), 2, van bijlage Ib (Part 21 Light) bij Verordening (EU) nr. 748/2012 vermelde componenten op het luchtvaartuig zijn gemonteerd of tijdelijk zijn verwijderd om de toegang te verbeteren, wordt het onderhoud verricht door een luchtvaartonderhoudsorganisatie die is erkend overeenkomstig subdeel F van deze bijlage of bijlage II (deel-145) of bijlage V quinquies (deel-CAO), al naargelang van toepassing, door het in punt M.A.801, b), 1, vermelde certificeringspersoneel of door de in punt M.A.801, b), 2, vermelde piloot-eigenaar. Het onderhoud van componenten dat in overeenstemming met dit punt wordt uitgevoerd, komt niet in aanmerking voor de afgifte van een EASA-formulier 1 en moet voldoen aan de in punt M.A.801 bepaalde vereisten inzake de vrijgave van een luchtvaartuig.”; iii) het volgende punt e) wordt toegevoegd: “e) Het onderhoud van componenten als bedoeld in punt 21.A.307, b), punten 3 tot en met 6, van bijlage I (deel 21) of in punt 21L.A.193, b), punten 3 tot en met 6, van bijlage Ib (Part 21 Light) bij Verordening (EU) nr. 748/2012 wordt uitgevoerd door de in punt a) bedoelde organisatie, dan wel door een persoon of organisatie en beëindigd met de afgifte van een “verklaring van uitgevoerd onderhoud” door de persoon of organisatie die het onderhoud heeft uitgevoerd. De “verklaring van uitgevoerd onderhoud” bevat ten minste de basisgegevens van het uitgevoerde onderhoud, de datum waarop het onderhoud is voltooid, en de identificatie van de organisatie of persoon die de verklaring afgeeft. Zij wordt beschouwd als een onderhoudsboekje en is voor de component die onderhoud heeft gekregen, gelijkwaardig aan een EASA-formulier 1.”. 7) Punt k), 11, van punt M.A.901 wordt vervangen door: “11. indien vereist, beschikt het luchtvaartuig over een geluidscertificaat dat overeenstemt met de huidige configuratie van het luchtvaartuig conform subdeel I van bijlage I (deel 21) of, indien van toepassing, subdeel I van sectie A van bijlage Ib (Part 21 Light) bij Verordening (EU) nr. 748/2012.”. 8) Punt M.A.903 wordt als volgt gewijzigd: i) de titel wordt vervangen door: “M.A.903 Overdracht van de registratie van een luchtvaartuig binnen de Unie”; ii) punt a) wordt vervangen door: “a) Bij overdracht van een registratie van een luchtvaartuig binnen de Unie dient de aanvrager: (1) de vroegere lidstaat in kennis te stellen van de nieuwe lidstaat van registratie, en (2) vervolgens bij de nieuwe lidstaat de afgifte aan te vragen van een nieuw luchtwaardigheidscertificaat, overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012.”; 9) Punt M.A.904 wordt als volgt gewijzigd: i) de titel wordt vervangen door: “M.A.904 Beoordeling van de luchtwaardigheid van luchtvaartuigen die in de Unie werden ingevoerd”; ii) punt a), 1, wordt vervangen door: “1. bij de bevoegde autoriteit van de lidstaat van registratie een aanvraag in te dienen voor een nieuw luchtwaardigheidscertificaat overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012;”; iii) punt d) wordt vervangen door: “d) De bevoegde autoriteit van de lidstaat van registratie geeft een luchtwaardigheidscertificaat af wanneer zij ervan overtuigd is dat het luchtvaartuig voldoet aan de eisen van bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012.”. 10) Aanhangsel I wordt als volgt gewijzigd: i) de punten 3 en 4 van punt 5.1 worden vervangen door: “3. de goedkeuring van wijzigingen van het luchtvaartuig organiseren overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012 voordat deze worden geïmplementeerd. Voor luchtvaartuigen waarvoor een verklaring van overeenstemming met het ontwerp vereist is, die verklaring organiseren voor elke wijziging overeenkomstig subdeel F van sectie A van bijlage Ib (Part 21 Light) bij Verordening (EU) nr. 748/2012 voordat deze wordt geïmplementeerd; 4. de goedkeuring van reparaties van het luchtvaartuig organiseren overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012 voordat deze worden uitgevoerd. Voor luchtvaartuigen waarvoor een verklaring van overeenstemming met het ontwerp vereist is, die verklaring organiseren voor elke reparatie overeenkomstig subdeel F van sectie A van bijlage Ib (Part 21 Light) bij Verordening (EU) nr. 748/2012 voordat deze wordt uitgevoerd.”. BIJLAGE II Bijlage II (deel 145) bij Verordening (EU) nr. 1321/2014 van de Commissie wordt als volgt gewijzigd: 1) Punt 145.A.42 wordt als volgt gewijzigd: i) punt a), i), wordt vervangen door: “i) Componenten die zich in acceptabele toestand bevinden, zijn vrijgegeven middels een EASA-formulier 1 of gelijkwaardig en zijn gemarkeerd in overeenstemming met subdeel Q van bijlage I (deel 21) of, indien van toepassing, subdeel Q van sectie A van bijlage Ib (Part 21 Light) bij Verordening (EU) nr. 748/2012, tenzij anders gespecificeerd in punt 21.A.307 van bijlage I (deel 21) of punt 21L.A.193 van bijlage Ib (Part 21 Light) bij Verordening (EU) nr. 748/2012, in punt M.A.502 van bijlage I (deel M), in punt ML.A.502 van bijlage III (deel ML), of in deze bijlage (deel 145).”; ii) punt b), iv), wordt vervangen door: “iv) Onderdelen die zijn vermeld in punt 21.A.307, b), 2, van bijlage I (deel 21) of in punt 21L.A.193, b), 2, van bijlage Ib (Part 21 Light) bij Verordening (EU) nr. 748/2012 worden alleen geïnstalleerd als de eigenaar van het luchtvaartuig van oordeel is dat ze in aanmerking komen voor installatie in zijn luchtvaartuig.”. 2) Punt b) van punt 145.A.60 wordt vervangen door: “b) De organisatie rapporteert aan de bevoegde autoriteit en aan de organisatie die verantwoordelijk is voor het ontwerp van het luchtvaartuig of de component: i) elke veiligheidsgerelateerde gebeurtenis of toestand van een luchtvaartuig of component die zij heeft geconstateerd en die een luchtvaartuig, de inzittenden of andere personen in gevaar brengt of, indien niet gecorrigeerd of aangepakt, in gevaar zou kunnen brengen, en ii) met name elk ongeval of ernstig incident.”. BIJLAGE III Bijlage III (deel 66) bij Verordening (EU) nr. 1321/2014 van de Commissie wordt als volgt gewijzigd: 1) Punt h), ii), 3), van punt 66.A.45 wordt vervangen door: “3) als de aanvrager bewijzen heeft ingediend van slechts één jaar ervaring overeenkomstig de afwijking in punt 66.A.30, a), 2 ter), ii), wordt de volgende beperking aangetekend op het bewijs van bevoegdheid: ‘complexe onderhoudstaken zoals bepaald in aanhangsel VII bij bijlage I (deel M), standaardwijzigingen zoals bepaald in punt 21.A.90B van bijlage I (deel 21) en in de punten 21L.A.62 en 21L.A.102 van bijlage Ib (Part 21 Light) bij Verordening (EU) nr. 748/2012 en standaardreparaties zoals bepaald in punt 21.A.431B van bijlage I (deel 21) en in punt 21L.A.202 of punt 21L.A.222 van bijlage Ib (Part 21 Light) bij Verordening (EU) nr. 748/2012”. De houder van een bewijs van bevoegdheid voor onderhoud van luchtvaartuigen van subcategorie B1.2, waarop de bevoegdverklaring voor groep 3 is aangetekend, of van categorie B3, waarop de bevoegdverklaring “vliegtuigen met zuigermotor zonder drukcabine met een maximale startmassa van hoogstens 2 000 kg” is aangetekend, wordt geacht te voldoen aan de eisen voor de afgifte van een bewijs van bevoegdheid van de subcategorieën L1 en L2, met de overeenkomstige volledige bevoegdverklaringen en dezelfde beperkingen als het bewijs van bevoegdheid van categorie B1.2/B3 waarvan hij houder is.”. 2) Punt b) van punt 66.B.130 wordt vervangen door: “b) In het geval van typeopleidingen voor zeppelins in groep 1 worden de cursussen in alle gevallen rechtstreeks goedgekeurd door de bevoegde autoriteit. De bevoegde autoriteit moet over een procedure beschikken om te garanderen dat de syllabus voor typeopleidingen voor zeppelins betrekking heeft op alle elementen die zijn opgenomen in de onderhoudsgegevens van de houder van de ontwerpgoedkeuring of de declarant van een verklaring van overeenstemming met het ontwerp.”. BIJLAGE IV Bijlage V ter (deel ML) bij Verordening (EU) nr. 1321/2014 van de Commissie wordt als volgt gewijzigd: 1) Punt c) van punt ML.A.302 wordt vervangen door: “c) Het onderhoudsprogramma: 1) moet een duidelijke identificatie bevatten van de eigenaar van het luchtvaartuig en van het luchtvaartuig waarop het betrekking heeft, met inbegrip van alle geïnstalleerde motoren en propellers, al naargelang van toepassing; 2) moet het volgende bevatten: a) de taken of inspecties in het toepasselijke minimale inspectieprogramma (MIP) als bedoeld in punt d), of b) de instructies voor permanente luchtwaardigheid, uitgegeven door de houder van de ontwerpgoedkeuring; c) de instructies voor permanente luchtwaardigheid, uitgegeven door de declarant van een verklaring van overeenstemming met het ontwerp.”. 2) Punt ML.A.304 wordt vervangen door: “ML.A.304 Gegevens voor wijzigingen en reparaties Een persoon of organisatie die een luchtvaartuig of component repareert, beoordeelt eventuele schade. Bij de uitvoering van wijzigingen en reparaties wordt gebruikgemaakt van de toepasselijke gegevens die, al naargelang van toepassing: a) zijn goedgekeurd door het Agentschap; b) zijn goedgekeurd door een ontwerporganisatie die voldoet aan bijlage I (deel 21) bij Verordening (EU) nr. 748/2012; c) zijn opgenomen in de eisen waarnaar wordt verwezen in punt 21.A.90B of 21.A.431B van bijlage I (deel 21) bij Verordening (EU) nr. 748/2012; d) zijn opgenomen in de eisen waarnaar wordt verwezen in punt 21L.A.62, 21L.A.102, 21L.A.202 or 21L.A.222 van bijlage Ib (Part 21 Light) bij Verordening (EU) nr. 748/2012; e) zijn aangegeven door een declarant die voldoet aan bijlage Ib (Part 21 Light) bij Verordening (EU) nr. 748/2012.”. 3) Punt b) van punt ML.A.401 wordt vervangen door: “b) Voor de toepassing van deze bijlage wordt verstaan onder “toepasselijke onderhoudsgegevens”: 1. alle toepasselijke eisen, procedures, normen of informatie die door de bevoegde autoriteit of het Agentschap zijn uitgegeven; 2. alle toepasselijke luchtwaardigheidsaanwijzingen; 3. de toepasselijke instructies voor permanente luchtwaardigheid en andere onderhoudsinstructies, uitgegeven door de houder van het typecertificaat, de houder van het aanvullende typecertificaat, de declarant van een verklaring van overeenstemming met het ontwerp en elke andere organisatie die dergelijke gegevens publiceert conform bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012; 4. voor componenten die door de houder van de ontwerpgoedkeuring of de declarant van een verklaring van overeenstemming met het ontwerp zijn goedgekeurd voor installatie, de toepasselijke onderhoudsinstructies die door de fabrikanten van componenten zijn gepubliceerd en die aanvaardbaar zijn voor de houder van de ontwerpgoedkeuring of de declarant van een verklaring van overeenstemming met het ontwerp; 5. alle toepasselijke gegevens die zijn verstrekt conform punt 145.A.45, d).”. 4) Punt a) van punt ML.A.501 wordt vervangen door: “a) Tenzij anders gespecificeerd in subdeel F van bijlage I (deel M), in bijlage II (deel 145), in bijlage V quinquies (deel CAO) bij deze verordening of in punt 21.A.307 van bijlage I (deel 21) of in punt 21L.A.193 van bijlage Ib (Part 21 Light) bij Verordening (EU) nr. 748/2012, mogen componenten alleen worden geïnstalleerd als al de volgende voorwaarden zijn vervuld: i) ze bevinden zich in acceptabele staat; ii) ze zijn op passende wijze vrijgegeven voor gebruik aan de hand van een EASA-formulier 1, zoals uiteengezet in aanhangsel II van bijlage I (deel M), of gelijkwaardig; iii) ze zijn gemarkeerd overeenkomstig subdeel Q van bijlage I (deel 21) of subdeel Q van sectie A van bijlage Ib (Part 21 Light) bij Verordening (EU) nr. 748/2012.”. 5) Punt ML.A.502 wordt als volgt gewijzigd: i) punt a) wordt vervangen door: “a) Componenten die aanvaard zijn door de eigenaar overeenkomstig punt 21.A.307, b), 2), van bijlage I (deel 21) of overeenkomstig punt 21L.A.193, b), 2, van bijlage Ib (Part 21 Light) bij Verordening (EU) nr. 748/2012, mogen door om het even welke persoon of organisatie worden onderhouden, mits ze opnieuw door de eigenaar worden aanvaard onder de voorwaarden van punt 21.A.307, b), 2), van bijlage I (deel 21) of punt 21L.A.193, b), 2, van bijlage Ib (Part 21 Light). Dit onderhoud komt niet in aanmerking voor de afgifte van een EASA-formulier 1, zoals opgenomen in aanhangsel II van bijlage I (deel M), en moet voldoen aan de vereisten inzake de vrijgave van een luchtvaartuig.”; ii) punt c) wordt vervangen door: “c) Componenten als bedoeld in punt 21.A.307, b), punten 3 tot en met 6, van bijlage I (deel 21) of in punt 21L.A.193, b), punten 3 tot en met 6, van bijlage Ib (Part 21 Light) bij Verordening (EU) nr. 748/2012 kunnen door om het even welke persoon of organisatie worden onderhouden. In dat geval geeft de persoon of organisatie die het onderhoud heeft uitgevoerd, na afloop van het onderhoud voor die componenten een “verklaring van uitgevoerd onderhoud” af, in afwijking van punt b). De “verklaring van uitgevoerd onderhoud” bevat ten minste de basisgegevens van het uitgevoerde onderhoud, de datum waarop het onderhoud is voltooid, en de identificatie van de organisatie of persoon die de verklaring afgeeft. Zij wordt beschouwd als een onderhoudsboekje en is voor de component die onderhoud heeft gekregen, gelijkwaardig aan een EASA-formulier 1.”. 6) Punt b), 5), van punt ML.A.902 wordt vervangen door: “5) een wijziging of reparatie van het luchtvaartuig of een daarop gemonteerde component is niet in overeenstemming met bijlage I (deel 21) of, indien van toepassing, bijlage Ib (Part 21 Light) van Verordening (EU) nr. 748/2012.”. 7) Punt ML.A.903 wordt als volgt gewijzigd: i) punt a), 6, wordt vervangen door: “6) alle wijzigingen en reparaties van het luchtvaartuig zijn geregistreerd en in overeenstemming zijn met bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012;”; ii) punt a), 11, wordt vervangen door: “11) indien vereist, het luchtvaartuig beschikt over een geluidscertificaat dat overeenstemt met de huidige configuratie van het luchtvaartuig conform subdeel I van bijlage I (deel 21) of, indien van toepassing, subdeel I van sectie A van bijlage Ib (Part 21 Light) bij Verordening (EU) nr. 748/2012.”; 8) Punt a), 2, van punt ML.A.905 wordt vervangen door: “2) en vervolgens bij de nieuwe lidstaat de afgifte aan te vragen van een nieuw luchtwaardigheidscertificaat, overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012.”. 9) Punt ML.A.906 wordt als volgt gewijzigd: i) punt a), 1, wordt vervangen door: “1) bij de bevoegde autoriteit van de lidstaat van registratie een aanvraag in te dienen voor een nieuw luchtwaardigheidscertificaat overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012;”; ii) punt d) wordt vervangen door: “d) Als het luchtvaartuig voldoet aan bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012, geeft de bevoegde autoriteit van de lidstaat van registratie een nieuw luchtwaardigheidscertificaat af.”. 10) Aanhangsel I wordt als volgt gewijzigd: i) punt e), 1), punten iii) en iv) worden vervangen door: “iii) de goedkeuring van wijzigingen van het luchtvaartuig organiseren overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012, alvorens ze worden geïmplementeerd. Voor luchtvaartuigen waarvoor een verklaring van overeenstemming met het ontwerp vereist is, die verklaring organiseren voor elke wijziging overeenkomstig bijlage Ib (Part 21 Light) bij Verordening (EU) nr. 748/2012 voordat deze wordt geïmplementeerd; iv) de goedkeuring van reparaties van het luchtvaartuig organiseren overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012 voordat deze reparaties worden uitgevoerd. Voor luchtvaartuigen waarvoor een verklaring van overeenstemming met het ontwerp vereist is, die verklaring organiseren voor elke reparatie overeenkomstig bijlage Ib (Part 21 Light) bij Verordening (EU) nr. 748/2012 voordat deze wordt uitgevoerd.”. BIJLAGE V Bijlage V quater (deel CAMO) bij Verordening (EU) nr. 1321/2014 van de Commissie wordt als volgt gewijzigd: Punt b) van punt CAMO.A.160 wordt vervangen door: “b) Onverminderd punt a) dient de organisatie ervoor te zorgen dat elk incident, elk defect, elke technische storing, elke overschrijding van technische begrenzingen, elk voorval waaruit blijkt dat de informatie die overeenkomstig bijlage I (deel 21) of, indien van toepassing, bijlage Ib (Part 21 Light) bij Verordening (EU) nr. 748/2012 is opgesteld, onnauwkeurig, onvolledig of dubbelzinnig is of elke andere onregelmatigheid die een veilig gebruik van het luchtvaartuig in gevaar heeft of kan hebben gebracht, maar zonder ongeval of ernstig incident tot gevolg, wordt gerapporteerd aan de bevoegde autoriteit en de organisatie die verantwoordelijk is voor het ontwerp van het luchtvaartuig.”.",
  "source": "EUR LEX"
}