{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0391:NL:HTML\">",
  "content": "EUR-Lex - 31998D0391 - NL Avis juridique important | 31998D0391 98/391/EG: Beschikking van de Commissie van 20 mei 1998 houdende goedkeuring van het door Ierland ingediende bewakingsplan voor de opsporing van bepaalde stoffen en residuen daarvan in levende dieren en in de producten daarvan (kennisgeving geschied onder nummer C(1998) 1378/2) (Slechts de tekst in de Engelse taal is authentiek) (Voor de EER relevante tekst) Publicatieblad Nr. L 175 van 19/06/1998 blz. 0035 - 0035 BESCHIKKING VAN DE COMMISSIE van 20 mei 1998 houdende goedkeuring van het door Ierland ingediende bewakingsplan voor de opsporing van bepaalde stoffen en residuen daarvan in levende dieren en in de producten daarvan (kennisgeving geschied onder nummer C(1998) 1378/2) (Slechts de tekst in de Engelse taal is authentiek) (Voor de EER relevante tekst) (98/391/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 96/23/EG van de Raad van 29 april 1996 inzake controlemaatregelen ten aanzien van bepaalde stoffen en residuen daarvan in levende dieren en in producten daarvan en tot intrekking van de Richtlijnen 85/358/EEG en 86/469/EEG en de Beschikkingen 89/187/EEG en 91/664/EEG (1), en met name op artikel 8, lid 1, eerste en tweede alinea, Overwegende dat Ierland in een op 3 december 1997 aan de Commissie toegezonden document een plan heeft voorgelegd met de in de loop van het jaar 1998 ten uitvoer te leggen nationale maatregelen voor de opsporing van bepaalde stoffen en residuen daarvan in levende dieren en in producten daarvan; dat dit plan in een op 9 januari 1998 en op 25 maart 1998 ingediend document is gewijzigd en aangevuld overeenkomstig een verzoek van de Commissie, om het in overeenstemming te brengen met de eisen van Richtlijn 96/23/EG; Overwegende dat na bestudering van dit plan is gebleken dat het in overeenstemming is met het bepaalde in Richtlijn 96/23/EG, en met name de artikelen 5 en 7; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN: Artikel 1 Het door Ierland ingediende bewakingsplan voor de opsporing van de in bijlage I bij Richtlijn 96/23/EG bedoelde stoffen en residuen in levende dieren en in producten daarvan wordt hierbij goedgekeurd. Artikel 2 Ierland stelt de nodige wettelijke en bestuursrechtelijke bepalingen vast om het in artikel 1 bedoelde plan ten uitvoer te leggen. Artikel 3 Deze beschikking is gericht tot Ierland. Gedaan te Brussel, 20 mei 1998. Voor de Commissie Franz FISCHLER Lid van de Commissie (1) PB L 125 van 23. 5. 1996, blz. 10.",
  "source": "EUR LEX"
}