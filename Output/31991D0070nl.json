{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0070:NL:HTML\">",
  "content": "EUR-Lex - 31991D0070 - NL Avis juridique important | 31991D0070 91/70/EEG: Beschikking van de Commissie van 28 januari 1991 betreffende financiële bijdragen van de Gemeenschap voor de uitroeiing van besmettelijke boviene pleuropneumonie in Spanje (Slechts de tekst in de Spaanse taal is authentiek) Publicatieblad Nr. L 039 van 13/02/1991 blz. 0021 - 0021 BESCHIKKING VAN DE COMMISSIE  van 28 januari 1991  betreffende financiële bijdragen van de Gemeenschap voor de uitroeiing van besmettelijke boviene pleuropneumonie in Spanje  ( Slechts de tekst in de Spaanse taal is authentiek )  ( 91/70/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ), en inzonderheid op de artikelen 3 en 4, Overwegende dat in september 1990 in Spanje besmettelijke boviene pleuropneumonie is uitgebroken; dat het verschijnen van deze ziekte een ernstig gevaar inhoudt voor de veestapel van de Gemeenschap en dat de Gemeenschap de mogelijkheid heeft om de  daardoor geleden verliezen te vergoeden ten einde aldus de ziekte zo spoedig mogelijk uit te roeien; Overwegende dat de Spaanse autoriteiten, zodra de aanwezigheid van besmettelijke boviene pleuropneumonie officieel was bevestigd, passende maatregelen hebben getroffen, waaronder de in artikel 3, lid 2, van Beschikking 90/424/EEG bedoelde maatregelen;  dat de Spaanse autoriteiten deze maatregelen onverwijld ter kennis hebben gebracht; Overwegende dat aan de voorwaarden voor het verlenen van financiële bijstand van de Gemeenschap is voldaan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN :    Artikel 1 Voor de uitbraken van besmettelijke boviene pleuropneumonie die zich in september 1990 hebben voorgedaan, kan Spanje financiële bijstand van de Gemeenschap krijgen . De financiële bijdrage van de Gemeenschap bedraagt : - 50 % van de uitgaven die Spanje heeft gedaan om de eigenaars van runderen en rundvleesprodukten te vergoeden voor het slachten en/of het destrueren ervan, naar gelang van het geval; - 50 % van de uitgaven die Spanje heeft gedaan voor het reinigen en ontsmetten van bedrijven en materieel en voor het verdelgen van insecten op de bedrijven en op het materieel; - 50 % van de uitgaven die Spanje heeft gedaan om de eigenaars van besmette voeders en besmet materieel te vergoeden voor de destructie ervan .  Artikel 2 De financiële bijdrage van de Gemeenschap wordt verleend nadat de nodige bewijsstukken zijn overgelegd .  Artikel 3 De Commissie zal blijven toezien op het verdere verloop van de besmetting en zal, indien de ontwikkeling van de ziekte het noodzakelijk maakt, een nieuwe beschikking geven overeenkomstig de bepalingen van artikel 3, lid 4, van Beschikking  90/424/EEG .  Artikel 4 Deze beschikking is gericht tot het Koninkrijk Spanje .   Gedaan te Brussel, 28 januari 1991 . Voor de Commissie Ray MAC SHARRY Lid van de Commissie   ( 1 ) PB nr . L 224 van 18 . 8 . 1990, blz . 19 .",
  "source": "EUR LEX"
}