{
  "url": "http://www.w3.org/1999/xhtml\">",
  "content": "L_2005322NL.01000501.xml 9.12.2005 NL Publicatieblad van de Europese Unie L 322/5 VERORDENING (EG) N r. 2003/2005 VAN DE COMMISSIE van 8 december 2005 tot wijziging van Verordening (EG) nr. 447/2004 ten aanzien van de evaluatie achteraf van het Sapard-programma DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, Gelet op de Akte van toetreding van Tsjechië, Estland, Cyprus, Letland, Litouwen, Hongarije, Malta, Polen, Slovenië en Slowakije, en met name op artikel 32, lid 5, en artikel 33, lid 5, Overwegende hetgeen volgt: (1) Uit het bepaalde in artikel 12 van Verordening (EG) nr. 2759/1999 van de Commissie van 22 december 1999 tot vaststelling van uitvoeringsbepalingen voor Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode ( 1 ) vloeit voort dat de evaluatie achteraf van het Sapard-programma uiterlijk drie jaar na het einde van de programmeringsperiode moet zijn afgerond. (2) Er moet voor worden gezorgd dat die evaluaties ook nog kunnen worden uitgevoerd en gefinancierd na 2006, na de periode waarin op grond van Verordening (EG) nr. 1268/1999 van de Raad ( 2 ) uitgaven in het kader van Sapard subsidiabel kunnen zijn. (3) Artikel 3 van Verordening (EG) nr. 447/2004 van de Commissie van 10 maart 2004 tot vaststelling van voorschriften om voor Tsjechië, Estland, Letland, Litouwen, Hongarije, Polen, Slovenië en Slowakije de overgang te vergemakkelijken van de steun op grond van Verordening (EG) nr. 1268/1999 naar de steun op grond van de Verordeningen (EG) nr. 1257/1999 en (EG) nr. 1260/1999 ( 3 ) moet daarom zo worden gewijzigd dat het ook betrekking heeft op de evaluatie achteraf van het Sapard-programma. (4) Verordening (EG) nr. 447/2004 moet dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité voor de landbouwstructuur en de plattelandsontwikkeling, HEEFT DE VOLGENDE VERORDENING VASTGESTELD: Artikel 1 In artikel 3 van Verordening (EG) nr. 447/2004 wordt lid 2 vervangen door: „2.   De evaluaties achteraf van de betrokken Sapard-programma’s zoals bedoeld in artikel 12 van Verordening (EG) nr. 2759/1999 van de Commissie ( 4 ) en de betalingen voor projecten waarvoor de in het kader van Verordening (EG) nr. 1268/1999 beschikbare kredieten zijn uitgeput of ontoereikend zijn, kunnen worden geïntegreerd in de programmering van de plattelandsontwikkeling voor de periode 2004-2006 op grond van Verordening (EG) nr. 1257/1999 en worden gefinancierd door het EOGFL, afdeling Garantie. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 december 2005. Voor de Commissie Mariann FISCHER BOEL Lid van de Commissie ( 1 ) PB L 331 van 23.12.1999, blz. 51 . Verordening laatstelijk gewijzigd bij Verordening (EG) nr. 2278/2004 ( PB L 396 van 31.12.2004, blz. 36 ). ( 2 ) PB L 161 van 26.6.1999, blz. 87 . Verordening laatstelijk gewijzigd bij Verordening (EG) nr. 2257/2004 ( PB L 389 van 30.12.2004, blz. 1 ). ( 3 ) PB L 72 van 11.3.2004, blz. 64 . ( 4 ) PB L 331 van 23.12.1999, blz. 51 .”.",
  "source": "EUR LEX"
}