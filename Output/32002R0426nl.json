{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R0426:NL:HTML\">",
  "content": "EUR-Lex - 32002R0426 - NL Avis juridique important | 32002R0426 Verordening (EG) nr. 426/2002 van de Commissie van 7 maart 2002 tot vaststelling van de koers voor de omrekening van bepaalde bedragen met betrekking tot bepaalde soorten rechtstreekse steun en structuur- of milieumaatregelen Publicatieblad Nr. L 066 van 08/03/2002 blz. 0008 - 0010 Verordening (EG) nr. 426/2002 van de Commissie van 7 maart 2002 tot vaststelling van de koers voor de omrekening van bepaalde bedragen met betrekking tot bepaalde soorten rechtstreekse steun en structuur- of milieumaatregelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), Gelet op Verordening (EG) nr. 1410/1999 van de Commissie van 29 juni 1999 tot wijziging van Verordening (EG) nr. 2808/98 houdende bepalingen voor de toepassing van het agromonetaire stelsel voor de euro in de landbouwsector en tot wijziging van een aantal ontstaansfeiten die bepaald zijn in de Verordeningen (EEG) nr. 3889/87, (EEG) nr. 3886/92, (EEG) nr. 1793/93, (EEG) nr. 2700/93 en (EG) nr. 293/98(2), en met name op artikel 2, Gelet op Verordening (EG) nr. 2550/2001 van de Commissie van 21 december 2001 tot vaststelling van uitvoeringsbepalingen voor Verordening (EG) nr. 2529/2001 van de Raad houdende een gemeenschappelijke ordening der markten in de sector schapen- en geitenvlees en tot wijziging van Verordening (EG) nr. 2419/2001(3), gewijzigd bij Verordening (EG) nr. 263/2002(4), en met name op artikel 18 bis, tweede alinea, Overwegende hetgeen volgt: (1) Volgens artikel 4, lid 2, van Verordening (EG) nr. 2808/98 van de Commissie van 22 december 1998 houdende bepalingen voor de toepassing van het agromonetaire stelsel voor de euro in de landbouwsector(5), laatstelijk gewijzigd bij Verordening (EG) nr. 2452/2000(6), is het ontstaansfeit voor de wisselkoers voor bedragen in het kader van structuur- of milieumaatregelen 1 januari van het jaar waarin het besluit tot toekenning van de steun wordt genomen. Op grond van het bij Verordening (EG) nr. 1410/1999 aan artikel 4 van Verordening (EG) nr. 2808/98 toegevoegde lid 3 is de voor de omrekening toe te passen koers het pro rata temporis berekende gemiddelde van de wisselkoersen in de maand vóór de datum van het ontstaansfeit. (2) Volgens artikel 12 van Verordening (EG) nr. 293/98 van de Commissie van 4 februari 1998 houdende vaststelling van de ontstaansfeiten voor de sector groenten en fruit, voor de sector verwerkte producten op basis van groenten en fruit, voor sommige maatregelen in de sector levende planten en producten van de bloementeelt en voor sommige in bijlage II van het EG-Verdrag genoemde producten en houdende intrekking van Verordening (EEG) nr. 1445/93(7), laatstelijk gewijzigd bij Verordening (EG) nr. 1410/1999, is de koers voor de jaarlijkse omrekening in nationale valuta van het in artikel 2 van Verordening (EEG) nr. 790/89 van de Raad(8) vastgestelde maximumbedrag per hectare van de steun voor verbetering van kwaliteit en afzet in de sector dopvruchten en sint-jansbrood, gelijk aan het pro rata temporis gewogen gemiddelde van de wisselkoersen in de maand vóór 1 januari van de jaarlijkse referentieperiode in de zin van artikel 19 van Verordening (EEG) nr. 2159/89 van de Commissie(9). (3) Volgens artikel 42 van Verordening (EG) nr. 2342/1999 van de Commissie van 28 oktober 1999 tot vaststelling van uitvoeringsbepalingen van Verordening (EG) nr. 1254/1999 van de Raad houdende een gemeenschappelijke ordening der markten in de sector rundvlees met betrekking tot de premieregelingen(10), laatstelijk gewijzigd bij Verordening (EG) nr. 169/2002(11), geldt de datum van indiening van de premieaanvraag als ontstaansfeit, op grond waarvan wordt bepaald aan welk jaar de premies worden toegerekend voor de dieren waarvoor de premieregelingen in de rundvleessector worden toegepast. Op grond van het bepaalde in artikel 43 van die verordening worden deze premies in nationale valuta omgerekend aan de hand van het pro rata temporis berekende gemiddelde van de wisselkoersen die van toepassing zijn in de maand december die voorafgaat aan het jaar van toerekening. (4) Volgens artikel 18 bis van Verordening (EG) nr. 2550/2001 is met ingang van het verkoopseizoen 2002 de wisselkoers die geldt voor de bedragen van de premies en de betalingen in de sector schapen- en geitenvlees, het pro rata temporis berekende gemiddelde van de wisselkoersen die gelden in de maand december die voorafgaat aan het kalenderjaar waarvoor de premie of de betaling wordt toegekend. (5) Tot en met het verkoopseizoen 2001 is volgens artikel 6, lid 2, van Verordening (EEG) nr. 2700/93 van de Commissie van 30 september 1993 tot vaststelling van uitvoeringsbepalingen inzake de premie ten behoeve van schapen- en geitenvleesproducenten(12), gewijzigd bij Verordening (EG) nr. 1410/1999, de koers voor de omrekening van het definitieve bedrag van de premies in de sector schapen- en geitenvlees gelijk aan het pro rata temporis gewogen gemiddelde van de wisselkoersen in de maand vóór de laatste dag van het verkoopseizoen waarvoor de premie wordt toegekend, HEEFT DE VOLGENDE VERORDENING VASTGESTELD: Artikel 1 1. De koers voor de omrekening van: - de in artikel 5 van Verordening (EG) nr. 2799/98 bedoelde bedragen in verband met structuur- of milieumaatregelen, - het in artikel 2 van Verordening (EEG) nr. 790/89 vastgestelde maximumbedrag per hectare van de steun voor verbetering van kwaliteit en afzet in de sector dopvruchten en sint-jansbrood en - de bedragen van de premies en de betalingen in de sector schapen- en geitenvlees als bedoeld in de artikelen 4, 5 en 11 van Verordening (EG) nr. 2529/2001 is vastgesteld in bijlage I. Deze koers geldt ook voor de in Verordening (EG) nr. 1254/1999 bedoelde premiebedragen in de rundvleessector. 2. De koers voor de omrekening van het premiebedrag en het saldo als bedoeld in artikel 5, lid 6, vierde alinea, van Verordening (EG) nr. 2467/98 voor het verkoopseizoen 2001 is vastgesteld in bijlage II. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 maart 2002. Voor de Commissie Franz Fischler Lid van de Commissie (1) PB L 349 van 24.12.1998, blz. 1. (2) PB L 164 van 30.6.1999, blz. 53. (3) PB L 341 van 22.12.2001, blz. 105. (4) PB L 43 van 14.2.2002, blz. 9. (5) PB L 349 van 24.12.1998, blz. 36. (6) PB L 282 van 8.11.2000, blz. 9. (7) PB L 30 van 5.2.1998, blz. 16. (8) PB L 85 van 30.3.1989, blz. 6. (9) PB L 207 van 19.7.1989, blz. 19. (10) PB L 281 van 4.11.1999, blz. 30. (11) PB L 30 van 31.1.2002, blz. 21. (12) PB L 245 van 1.10.1993, blz. 99. BIJLAGE I In artikel 1, lid 1, bedoelde omrekeningskoers 1 EUR = (gemiddelde 1.12.2001 - 31.12.2001) >RUIMTE VOOR DE TABEL> BIJLAGE II In artikel 1, lid 2, bedoelde omrekeningskoers 1 EUR = (gemiddelde 6.12.2001 - 5.1.2002) >RUIMTE VOOR DE TABEL>",
  "source": "EUR LEX"
}