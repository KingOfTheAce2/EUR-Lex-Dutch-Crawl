{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0303:NL:HTML\">",
  "content": "EUR-Lex - 31977D0303 - NL Avis juridique important | 31977D0303 77/303/EEG: Beschikking van de Commissie van 15 april 1977 met betrekking tot de uitvoering van de hervorming van de landbouwstructuur in het Koninkrijk Denemarken overeenkomstig Richtlijn 72/159/EEG van de Raad van 17 april 1972 (Slechts de tekst in de Deense taal is authentiek) Publicatieblad Nr. L 103 van 27/04/1977 blz. 0026 - 0026 ++++ BESCHIKKING VAN DE COMMISSIE van 15 april 1977 met betrekking tot de uitvoering van de hervorming van de landbouwstructuur in het Koninkrijk Denemarken overeenkomstig Richtlijn 72/159/EEG van de Raad van 17 april 1972 ( Slechts de tekst in de Deense taal is authentiek ) ( 77/303/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , gewijzigd bij Richtlijn 76/837/EEG van 25 oktober 1976 ( 2 ) , en met name op artikel 18 , lid 3 , Overwegende dat de Deense Regering op 25 februari 1977 overeenkomstig artikel 17 , lid 4 , van Richtlijn 72/159/EEG mededeling heeft gedaan van Besluit nr . 1 van het Ministerie van Landbouw van 4 januari 1977 tot wijziging van het besluit inzake subsidies ter bevordering van de boekhouding op landbouwbedrijven en Besluit nr . 2 van 4 januari 1977 tot wijziging van het besluit inzake de steun voor de modernisering van landbouwbedrijven ; Overwegende dat de Commissie krachtens artikel 18 , lid 3 , van Richtlijn 72/159/EEG , bij beschikking moet vaststellen of , met inachtneming van de voornoemde besluiten , de in het Koninkrijk Denemarken geldende bepalingen ter uitvoering van voornoemde richtlijn , waarop de Beschikkingen 75/316/EEG van 30 april 1975 ( 3 ) , 76/43/EEG van 22 december 1975 ( 4 ) en 76/962/EEG van 7 december 1976 ( 5 ) van de Commissie betrekking hebben , nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie voldoen ; Overwegende dat de voornoemde Besluiten nrs . 1 en 2 van 4 januari 1977 beantwoorden aan het doel en de voorwaarden van artikel 4 van Richtlijn 72/159/EEG ; Overwegende dat het Comité van het EOGFL over de financiële aspecten werd geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE BESCHIKKING GEGEVEN : Artikel 1 De in Beschikking 75/316/EEG van 30 april 1975 opgesomde maatregelen betreffende de uitvoering van de hervorming van de landbouwstructuur in het Koninkrijk Denemarken overeenkomstig Richtlijn 72/159/EEG voldoen , met inachtneming van de Besluiten nrs . 1 en 2 van 4 januari 1977 van het Ministerie van Landbouw , nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie . Artikel 2 Deze beschikking is gericht tot het Koninkrijk Denemarken . Gedaan te Brussel , 15 april 1977 . Voor de Commissie De Vice-Voorzitter Finn GUNDELACH ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 302 van 4 . 11 . 1976 , blz . 19 . ( 3 ) PB nr . L 143 van 5 . 6 . 1975 , blz . 16 . ( 4 ) PB nr . L 8 van 15 . 1 . 1976 , blz . 34 . ( 5 ) PB nr . L 364 van 31 . 12 . 1976 , blz . 59 .",
  "source": "EUR LEX"
}