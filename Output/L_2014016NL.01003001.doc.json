{
  "url": "http://www.w3.org/1999/xhtml\">",
  "content": "L_2014016NL.01003001.xml 21.1.2014 NL Publicatieblad van de Europese Unie L 16/30 BESLUIT 2014/22/GBVB VAN DE RAAD van 20 januari 2014 tot wijziging van Besluit 2013/353/GBVB houdende wijziging en verlenging van het mandaat van de speciale vertegenwoordiger van de Europese Unie voor de zuidelijke Kaukasus en de crisis in Georgië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 31, lid 2, en artikel 33, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 25 augustus 2011 Besluit 2011/518/GBVB ( 1 ) houdende benoeming van de heer Philippe LEFORT tot speciale vertegenwoordiger van de Europese Unie (SVEU) voor de zuidelijke Kaukasus en de crisis in Georgië vastgesteld. (2) De Raad heeft op 2 juli 2013 Besluit 2013/353/GBVB ( 2 ) vastgesteld, waarbij het mandaat van de SVEU tot en met 30 juni 2014 wordt verlengd en in een financieel referentiebedrag tot en met 31 december 2013 wordt voorzien. (3) Voor de periode van 1 januari 2014 tot en met 30 juni 2014 moet een nieuw financieel referentiebedrag worden vastgesteld, HEEFT HET VOLGENDE BESLUIT VASTGESTELD: Artikel 1 Artikel 5 van Besluit 2013/353/GBVB wordt gewijzigd als volgt: a) in lid 1 wordt de volgende alinea toegevoegd: „Het financieel referentiebedrag ter dekking van de kosten in verband met het mandaat van de SVEU voor de periode van 1 januari 2014 tot en met 30 juni 2014 bedraagt 1 040 000 EUR.”; b) in lid 2 wordt de eerste zin vervangen door: „Uitgaven die uit het in lid 1, eerste alinea, genoemde bedrag worden gefinancierd, komen voor financiering in aanmerking vanaf 1 juli 2013.”. Artikel 2 Inwerkingtreding Dit besluit treedt in werking op de dag waarop het wordt vastgesteld. Het is van toepassing vanaf 1 januari 2014. Gedaan te Brussel, 20 januari 2014. Voor de Raad De voorzitter C. ASHTON ( 1 ) Besluit 2011/518/GBVB van de Raad van 25 augustus 2011 houdende benoeming van de speciale vertegenwoordiger van de Europese Unie voor de zuidelijke Kaukasus en de crisis in Georgië ( PB L 221 van 27.8.2011, blz. 5 ). ( 2 ) Besluit 2013/353/GBVB van de Raad van 2 juli 2013 houdende wijziging en verlenging van het mandaat van de speciale vertegenwoordiger van de Europese Unie voor de zuidelijke Kaukasus en de crisis in Georgië ( PB L 185 van 4.7.2013, blz. 9 ).",
  "source": "EUR LEX"
}