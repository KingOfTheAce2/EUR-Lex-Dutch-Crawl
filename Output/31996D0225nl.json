{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0225:NL:HTML\">",
  "content": "EUR-Lex - 31996D0225 - NL Avis juridique important | 31996D0225 96/225/EG: Besluit van de Raad van 22 december 1995 inzake de voorlopige toepassing van bepaalde bilaterale overeenkomsten tussen de Europese Gemeenschap en bepaalde derde landen inzake de handel in textielprodukten (Bulgarije, Volksrepubliek China, Tsjechische Republiek, Slowaakse Republiek, Oezbekistan) Publicatieblad Nr. L 081 van 30/03/1996 blz. 0310 - 0310 BESLUIT VAN DE RAAD van 22 december 1995 inzake de voorlopige toepassing van bepaalde bilaterale overeenkomsten tussen de Europese Gemeenschap en bepaalde derde landen inzake de handel in textielprodukten (Bulgarije, Volksrepubliek China, Tsjechische Republiek, Slowaakse Republiek, Oezbekistan) (96/225/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap onderhandelingen heeft gevoerd over bilaterale overeenkomsten tot aanpassing van en, indien nodig, hernieuwing van bestaande bilaterale overeenkomsten en protocollen inzake de handel in textielprodukten met bepaalde derde landen; Overwegende dat deze bilaterale overeenkomsten, in afwachting van de afronding van de voor de sluiting vereiste procedures, met ingang van 1 januari 1996 op voorlopige basis dienen te worden toegepast, op voorwaarde dat zij door de partnerlanden op wederkerige basis voorlopig worden toegepast, BESLUIT: Enig artikel De in de bijlage bij dit besluit genoemde bilaterale overeenkomsten worden in afwachting van hun formele sluiting met ingang van 1 januari 1996 voorlopig toegepast, op voorwaarde dat zij door de partnerlanden op wederkerige basis voorlopig worden toegepast. De teksten van de geparafeerde overeenkomsten zijn aan dit besluit gehecht. Gedaan te Brussel, 22 december 1995. Voor de Raad De Voorzitter L. ATIENZA SERNA BIJLAGE LIJST VAN LANDEN BULGARIJE VOLKSREPUBLIEK CHINA TSJECHISCHE REPUBLIEK SLOWAAKSE REPUBLIEK OEZBEKISTAN",
  "source": "EUR LEX"
}