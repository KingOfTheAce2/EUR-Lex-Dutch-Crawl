{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0870:NL:HTML\">",
  "content": "EUR-Lex - 32004D0870 - NL Belangrijke juridische mededeling | 32004D0870 2004/870/EG: Besluit van de raad van 29Â april 2004 betreffende de sluiting van de Samenwerkingsovereenkomst tussen de Europese Gemeenschap en de Islamitische Republiek Pakistan Publicatieblad Nr. L 378 van 23/12/2004 blz. 0002 - 0002 Publicatieblad Nr. L 378 van 23/12/2004 blz. 0022 - 0022 20040429 Besluit van de raad van 29 april 2004 betreffende de sluiting van de Samenwerkingsovereenkomst tussen de Europese Gemeenschap en de Islamitische Republiek Pakistan (2004/870/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 133 en 181 juncto artikel 300, lid 2, en lid 3, eerste alinea, Gezien het voorstel van de Commissie [1], Gezien het advies van het Europees Parlement, Overwegende hetgeen volgt: (1) De Commissie heeft namens de Gemeenschap onderhandelingen gevoerd over een samenwerkingsovereenkomst tussen de Europese Gemeenschap en Pakistan. (2) De Overeenkomst is namens de Gemeenschap ondertekend onder voorbehoud van de sluiting ervan. (3) Het beleid van de Gemeenschap op het gebied van de ontwikkelingssamenwerking dient overeenkomstig artikel 177 van het Verdrag, bevorderlijk te zijn voor de duurzame economische en sociale ontwikkeling van ontwikkelingslanden, de harmonieuze geleidelijke integratie ervan in de wereldeconomie en de bestrijding van de armoede in deze landen. (4) De Gemeenschap dient, om haar doelstellingen op het gebied van de buitenlandse betrekkingen te verwezenlijken, de Samenwerkingsovereenkomst tussen de Europese Gemeenschap en de Islamitische Republiek Pakistan goed te keuren, BESLUIT: Artikel 1 De Samenwerkingsovereenkomst tussen de Europese Gemeenschap en de Islamitische Republiek Pakistan wordt namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad verricht de kennisgeving bedoeld in artikel 23 van de overeenkomst. Artikel 3 De Commissie, bijgestaan door vertegenwoordigers van de lidstaten, vertegenwoordigt de Gemeenschap in de Gemengde Commissie, bedoeld in artikel 16 van de overeenkomst. Artikel 4 Dit besluit wordt bekendgemaakt in het Publicatieblad van de Europese Unie. Gedaan te Luxemburg, 29 april 2004. Voor de Raad De voorzitter M. McDowell [1] PB C 17 van 22.1.1999, blz. 6. --------------------------------------------------",
  "source": "EUR LEX"
}