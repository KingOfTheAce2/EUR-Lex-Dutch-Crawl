{
  "url": "http://www.w3.org/1999/xhtml\">",
  "content": "L_2004272NL.01001201.xml 20.8.2004 NL Publicatieblad van de Europese Unie L 272/12 BESCHIKKING VAN DE COMMISSIE van 7 juli 2004 tot machtiging van de Turks-Cypriotische kamer van koophandel overeenkomstig artikel 4, lid 5, van Verordening (EG) nr. 866/2004 van de Raad (Kennisgeving geschied onder nummer C(2004) 2583) (Slechts de tekst in de Griekse taal is authentiek) (2004/604/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 866/2004 van de Raad van 29 april 2004 inzake een regeling op grond van artikel 2 van Protocol nr. 10 van de Toetredingsakte ( 1 ) , en met name op artikel 4, lid 5, Overwegende hetgeen volgt: (1) Op grond van artikel 4, lid 5, van Verordening (EG) nr. 866/2004 moeten goederen die uit de gebieden waarover de regering van de Republiek Cyprus niet feitelijk het gezag uitoefent, worden binnengebracht in de gebieden waarover die regering feitelijk het gezag uitoefent, vergezeld gaan van een document dat is afgegeven door de Turks-Cypriotische kamer van koophandel, die daartoe door de Commissie in overeenstemming met de regering van de Republiek Cyprus is gemachtigd. (2) Bijgevolg moet de Turks-Cypriotische kamer van koophandel tot de afgifte van die documenten worden gemachtigd. (3) De regering van de Republiek Cyprus heeft met deze machtiging ingestemd, HEEFT DE VOLGENDE BESCHIKKING GEGEVEN: Artikel 1 De Turks-Cypriotische kamer van koophandel wordt gemachtigd om begeleidende documenten in de zin van artikel 4, lid 5, van Verordening (EG) nr. 866/2004 af te geven. Een model van dit begeleidend document is opgenomen in bijlage I bij Verordening (EG) nr. 1480/2004 van de Commissie ( 2 ) . Artikel 2 Deze beschikking is gericht tot de Republiek Cyprus. Gedaan te Brussel, 7 juli 2004. Voor de Commissie GÃ¼nter VERHEUGEN Lid van de Commissie ( 1 ) PB L 161 van 30.4.2004, blz. 128 . Verordening gerectificeerd in PB L 206 van 9.6.2004, blz. 51 . ( 2 ) Zie bladzijde 3 van dit Publicatieblad.",
  "source": "EUR LEX"
}