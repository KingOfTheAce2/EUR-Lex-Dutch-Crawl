{
  "url": "http://www.w3.org/1999/xhtml\">",
  "content": "L_2006354NL.01003901.xml 14.12.2006 NL Publicatieblad van de Europese Unie L 354/39 BESLUIT VAN DE COMMISSIE van 12 december 2006 tot wijziging van de aanpassingscoëfficiënten van toepassing met ingang van 1 februari 2006, 1 maart 2006, 1 april 2006, 1 mei 2006 en 1 juni 2006 op de bezoldigingen van de ambtenaren, tijdelijke functionarissen en arbeidscontractanten van de Europese Gemeenschappen die in derde landen werkzaam zijn (2006/922/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, als vastgesteld bij Verordening (EEG, Euratom, EGKS) nr. 259/68 ( 1 ) , laatstelijk gewijzigd bij Verordening (EG, Euratom) nr. 2104/2005 ( 2 ) , en met name op artikel 13, tweede alinea, van bijlage X, Overwegende hetgeen volgt: (1) Bij Verordening (EG, Euratom) nr. 351/2006 van de Raad ( 3 ) zijn, overeenkomstig artikel 13, eerste alinea, van bijlage X bij het Statuut, de aanpassingscoëfficiënten vastgesteld die met ingang van 1 juli 2005 van toepassing zijn op de bezoldigingen die in de valuta van de standplaats worden uitbetaald aan ambtenaren, tijdelijke functionarissen en arbeidscontractanten van de Europese Gemeenschappen die in derde landen werkzaam zijn. (2) Met ingang van 1 februari 2006, 1 maart 2006, 1 april 2006, 1 mei 2006 en 1 juni 2006 dienen bepaalde van deze aanpassingscoëfficiënten overeenkomstig artikel 13, tweede alinea, van bijlage X bij dit Statuut te worden gewijzigd, daar uit statistische gegevens waarover de Commissie beschikt, is gebleken dat de wijziging van de kosten van levensonderhoud, die aan de hand van de aanpassingscoëfficiënt en de desbetreffende wisselkoers wordt gemeten, voor bepaalde derde landen sedert de laatste aanpassing meer dan 5 % bedraagt, BESLUIT: Enig artikel Met ingang van 1 februari 2006, 1 maart 2006, 1 april 2006, 1 mei 2006 en 1 juni 2006 gelden als aanpassingscoëfficiënten die van toepassing zijn op de bezoldigingen die in de valuta van de standplaats worden uitbetaald aan ambtenaren, tijdelijke functionarissen en arbeidscontractanten van de Europese Gemeenschappen die in derde landen werkzaam zijn, de aanpassingscoëfficiënten als aangegeven in de bijlage bij dit besluit. De voor de berekening van deze bezoldigingen toegepaste wisselkoersen worden vastgesteld in overeenstemming met de uitvoering van het Financieel Reglement en hebben betrekking op de in de eerste alinea bedoelde datum. Gedaan te Brussel, 12 december 2006. Voor de Commissie Benita FERRERO-WALDNER Lid van de Commissie ( 1 ) PB L 56 van 4.3.1968, blz. 1 . ( 2 ) PB L 337 van 22.12.2005, blz. 7 . ( 3 ) PB L 59 van 1.3.2006, blz. 1 . BIJLAGE Standplaatsen Aanpassingscoëfficiënten februari 2006 Angola 120,0 Bangladesh 46,6 Bosnië en Herzegovina 78,6 Cuba 99,3 Filippijnen 61,3 Guinea 61,2 Hongkong 94,8 Israël 102,2 Kaapverdië 78,6 Kenia 83,9 Libanon 94,4 Madagaskar 74,5 Nicaragua 64,7 Nieuw-Caledonië 129,1 Niger 91,5 Oeganda 62,1 Rusland 118,3 Syrië 62,9 Venezuela 63,4 Zimbabwe 36,2 Standplaatsen Aanpassingscoëfficiënten maart 2006 Botswana 69,9 Dominicaanse Republiek 74,6 El Salvador 87,7 Kameroen 108,0 Laos 74,0 Malawi 76,1 Tanzania 62,5 Zimbabwe 44,4 Standplaatsen Aanpassingscoëfficiënten april 2006 Egypte 55,1 Guinee 64,4 Haiti 105,5 Hongkong 101,9 Mali 93,8 Saudi-Arabië 94,1 Zimbabwe 48,7 Standplaatsen Aanpassingscoëfficiënten mei 2006 Benin 92,1 Democratische Republiek Congo 131,6 Jordanië 73,2 Mozambique 67,0 Pakistan 53,8 Zambia 79,9 Standplaatsen Aanpassingscoëfficiënten juni 2006 Argentinië 55,6 Botswana 65,6 Centraal-Afrikaanse Republiek 123,6 Chili 78,9 Ethiopië 85,1 Israël 105,5 Jemen 70,6 Nepal 70,8 Oeganda 56,1 Peru 76,5 Tanzania 58,7 Thailand 59,6",
  "source": "EUR LEX"
}