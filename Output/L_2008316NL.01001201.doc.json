{
  "url": "http://www.w3.org/1999/xhtml\">",
  "content": "L_2008316NL.01001201.xml 26.11.2008 NL Publicatieblad van de Europese Unie L 316/12 BESCHIKKING VAN DE COMMISSIE van 21 november 2008 houdende wijziging van Beschikking 2003/63/EG tot machtiging van de lidstaten om voor niet voor opplant bestemde aardappelen van oorsprong uit bepaalde provincies van Cuba tijdelijk af te wijken van sommige bepalingen van Richtlijn 2000/29/EG van de Raad (Kennisgeving geschied onder nummer C(2008) 6950) (2008/882/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 1 ) , en met name op artikel 15, lid 1, Overwegende hetgeen volgt: (1) Krachtens Richtlijn 2000/29/EG mogen niet voor opplant bestemde aardappelen van oorsprong uit Cuba niet in de Gemeenschap worden binnengebracht. De richtlijn voorziet echter in de mogelijkheid om van dit voorschrift af te wijken, mits er geen gevaar bestaat voor de verspreiding van schadelijke organismen. (2) Beschikking 2003/63/EG van de Commissie ( 2 ) voorziet in een afwijking voor de invoer van niet voor opplant bestemde aardappelen van oorsprong uit bepaalde provincies van Cuba, mits aan specifieke voorwaarden is voldaan. (3) Het Verenigd Koninkrijk heeft verzocht om verlenging van de geldigheidsduur van die afwijking. (4) De situatie op grond waarvan die afwijking is toegestaan, is onveranderd gebleven en daarom moet de afwijking van kracht blijven. (5) Beschikking 2003/63/EG moet derhalve dienovereenkomstig worden gewijzigd. (6) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 Artikel 3 van Beschikking 2003/63/EG komt als volgt te luiden: „Artikel 3 Artikel 1 is van toepassing op niet voor opplant bestemde aardappelen die in de Gemeenschap zijn binnengebracht in de perioden van: i) 1 januari tot en met 31 mei 2009; ii) 1 januari tot en met 31 mei 2010; iii) 1 januari tot en met 31 mei 2011.”. Artikel 2 Deze beschikking is gericht tot de lidstaten. Gedaan te Brussel, 21 november 2008. Voor de Commissie Androulla VASSILIOU Lid van de Commissie ( 1 ) PB L 169 van 10.7.2000, blz. 1 . ( 2 ) PB L 24 van 29.1.2003, blz. 11 .",
  "source": "EUR LEX"
}