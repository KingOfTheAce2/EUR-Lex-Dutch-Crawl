{
  "url": "http://www.w3.org/1999/xhtml\">",
  "content": "L_2021160NL.01000101.xml 7.5.2021 NL Publicatieblad van de Europese Unie L 160/1 UITVOERINGSVERORDENING (EU) 2021/743 VAN DE RAAD van 6 mei 2021 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 18 januari 2012 heeft de Raad Verordening (EU) nr. 36/2012 vastgesteld. (2) De informatie met betrekking tot één persoon in de lijst van natuurlijke personen en rechtspersonen, entiteiten en lichamen die zijn onderworpen aan de restrictieve maatregelen in bijlage II bij Verordening (EU) nr. 36/2012 moet worden geactualiseerd. (3) Verordening (EU) nr. 36/2012 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 mei 2021. Voor de Raad De voorzitter J. BORRELL FONTELLES ( 1 ) PB L 16 van 19.1.2012, blz. 1 . BIJLAGE In bijlage II, deel A (“Personen”), bij Verordening (EU) nr. 36/2012 wordt punt 36 vervangen door: Naam Identificatiegegevens Motivering Datum van plaatsing op de lijst “36. Nizar AL-ASSAD (ook bekend als al-Asad, Assad, Asad, Assaad, Asaad, Al-Assaad) )اسعد, الاسعد,الاسد;نزار( Geboortedatum: 2.3.1948 of 23.3.1948 of maart 1948; Nationaliteiten: Syrisch, Libanees en Canadees Syrisch paspoort nr. 011090258; Libanees paspoort nr. RL0003434; Canadees paspoort nr. AG629220; Geslacht: Mannelijk Vooraanstaand zakenman in Syrië met nauwe banden met het regime. Heeft banden met de families Assad en Makhlouf. Maakt als zodanig deel uit van het Syrische regime, profiteert ervan en steunt het. Belangrijke investeerder in olie, oprichter en directeur van de onderneming Lead Contracting & Trading Ltd. 23.8.2011”",
  "source": "EUR LEX"
}