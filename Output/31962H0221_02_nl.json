{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31962H0221(02):NL:HTML\">",
  "content": "EUR-Lex - 31962H0221(02) - NL Avis juridique important | 31962H0221(02) Aanbeveling van de Commissie gericht tot de Lid-Staten op grond van de artikelen 155 en 115 over de ten opzichte van derde landen toe te passen uitvoerregeling voor hennepzaad, in verband met de toepassing van artikel 34 E.E.G. Publicatieblad Nr. 013 van 21/02/1962 blz. 0213 - 0213 ++++ Aanbeveling van de Commissie gericht tot de Lid-Staten op grond van de artikelen 155 en 115 over de ten opzichte van derde landen toe te passen uitvoerregeling voor hennepzaad , in verband met de toepassing van artikel 34 E.E.G . In verband met de tenuitvoerlegging , aan het einde van de eerste etappe , van het bepaalde in artikel 34 van het Verdrag betreffende de opheffing van de tussen de Lid-Staten bestaande uitvoerbeperkingen , hebben de diensten van de Commissie , met medewerking van de regeringsdeskundigen , een onderzoek gewijd aan de produkten ten aanzien waarvan de Lid-Staten verlangen dat gemeenschappelijke handelspolitieke maatregelen worden genomen teneinde te voorkomen dat de dispariteiten in de huidige ten opzichte van derde landen toegepaste uitvoerregelingen aanleiding zouden geven tot verlegging van het handelsverkeer of het ontstaan van economische moeilijkheden in de Lid-Staten . Tijdens dit onderzoek is gewezen op de moeilijkheden die zich voor de hennepteelt in de Gemeenschap zouden kunnen voordoen , indien in verband met de liberalisatie van de uitvoer binnen de E.E.G . geen communautaire maatregelen worden genomen om wederuitvoer naar derde landen van hennepzaad van een bijzonder veredelde , in Italië geproduceerde variëteit te voorkomen . Momenteel is in Italië elke uitvoer van het bedoelde zaad verboden , terwijl sommige andere Lid-Staten geen beperking van de uitvoer van de produkten van deze sector naar derde landen kennen . Aangezien de hoge produktiviteitseigenschappen van dit soort zaad van de zijde van derde landen grote vraag zouden kunnen doen ontstaan , bestaat er gevaar dat de reeds zeer beperkte hoeveelheden die op de communautaire markt beschikbaar zijn nog verder afnemen , ten koste van de ontwikkelingsmogelijkheden van een rendabeler hennepcultuur in de Gemeenschap . De voornoemde werkzaamheden hebben dan ook tot de conclusie geleid dat een verplichting van de zijde van de Lid-Staten om het zaad van de voormelde variëteit niet weder uit te voeren naar derde landen , de meest geschikte maatregel ter voorkoming van de bedoelde moeilijkheden zou vormen . Rekening houdende met de voorstellen van de Lid-Staten , beveelt de Commissie om de genoemde redenen en op grond van artikel 155 en artikel 115 , eerste alinea , eerste zin , aan de Regeringen der Lid-Staten aan , vanaf het einde van de eerste etappe geen toestemming te verlenen voor de wederuitvoer van onderstaande produkten naar derde landen , voor zover deze produkten van Italiaanse oorsprong zijn en uit Italië of andere Lid-Staten zijn ingevoerd : No . van het G.D.T . * Produkten 12.01 ex G * Hennepzaad De nodige technische aanwijzingen om de controle-organen van de diverse Lid-Staten in staat te stellen de zaadvariëteit te herkennen , waarvan de wederuitvoer ingevolge de bovenbedoelde verplichting verboden zou worden , zullen door de Italiaanse Regering aan de Regeringen van de overige Lid-Staten en aan de Commissie worden gezonden . De Commissie zal , v}}r het einde van de vierde maand volgende op het tijdstip waarop deze aanbeveling van toepassing wordt , de situatie in de hennepzaadsector met medewerking van de deskundigen van de Lid-Staten opnieuw onderzoeken . Brussel , 18 januari 1962 Voor de Commissie De Vice-Voorzitter Sicco L . MANSHOLT",
  "source": "EUR LEX"
}