{
  "url": "http://www.w3.org/1999/xhtml\">",
  "content": "L_2013082NL.01005801.xml 22.3.2013 NL Publicatieblad van de Europese Unie L 82/58 UITVOERINGSBESLUIT VAN DE COMMISSIE van 20 maart 2013 tot vaststelling, voor het kalenderjaar 2013, van het bedrag dat voortvloeit uit de toepassing van de vrijwillige aanpassing in het Verenigd Koninkrijk (Kennisgeving geschied onder nummer C(2013) 1577) (Slechts de tekst in de Engelse taal is authentiek) (2013/146/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 ( 1 ) , en met name artikel 10 quater, lid 1, Overwegende hetgeen volgt: (1) Krachtens artikel 10 ter, lid 1, van Verordening (EG) nr. 73/2009 kunnen lidstaten die artikel 1 van Verordening (EG) nr. 378/2007 van de Raad ( 2 ) hebben toegepast met betrekking tot het kalenderjaar 2012, een verlaging toepassen (hierna „vrijwillige aanpassing”) op alle bedragen van de rechtstreekse betalingen die op hun grondgebied moeten worden verstrekt met betrekking tot het kalenderjaar 2013. De vrijwillige aanpassing wordt toegepast naast de aanpassing van de rechtstreekse betalingen waarin is voorzien in artikel 10 bis van Verordening (EG) nr. 73/2009. (2) Krachtens artikel 10 ter, lid 5, van Verordening (EG) nr. 73/2009 nemen de lidstaten een besluit over het percentage van de vrijwillige aanpassing voor het gehele grondgebied en, indien van toepassing, voor iedere regio, en over het totaalbedrag van de verlaging in het kader van de vrijwillige aanpassing voor het gehele grondgebied en, indien van toepassing, voor iedere regio, en delen zij dit besluit mee aan de Commissie. (3) Het Verenigd Koninkrijk heeft overeenkomstig artikel 10 ter, lid 2, van Verordening (EG) nr. 73/2009 de volgende regionaal geldende percentages voor de vrijwillige aanpassing vastgesteld en heeft deze aan de Commissie meegedeeld: Regio Bedrag van de aan landbouwers te verstrekken rechtstreekse betalingen (in EUR) Percentage van de vrijwillige aanpassing Engeland minder dan 5 000 14  % ten minste 5 000 , maar minder dan 300 000 9  % ten minste 300 000 5  % Wales minder dan 5 000 6,5  % ten minste 5 000 , maar minder dan 300 000 1,5  % ten minste 300 000 0  % Schotland minder dan 5 000 9  % ten minste 5 000 , maar minder dan 300 000 4  % ten minste 300 000 0  % (4) Het Verenigd Koninkrijk heeft de Commissie overeenkomstig artikel 10 ter, lid 5, onder b), van Verordening (EG) nr. 73/2009 in kennis gesteld van het totaalbedrag van de verlaging die in het kader van de vrijwillige aanpassing in het kalenderjaar 2013 moet worden toegepast met inachtneming van het in artikel 10 ter, lid 3, van die verordening bedoelde maximum. (5) Bijgevolg moet het bedrag dat het resultaat is van de toepassing van de vrijwillige aanpassing in het Verenigd Koninkrijk worden vastgesteld, HEEFT HET VOLGENDE BESLUIT VASTGESTELD: Artikel 1 Het totaalbedrag dat voortvloeit uit de toepassing van de vrijwillige aanpassing in het Verenigd Koninkrijk in het kalenderjaar 2013, bedraagt 296,3 miljoen EUR. Artikel 2 Dit besluit is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 20 maart 2013. Voor de Commissie Dacian CIOLOȘ Lid van de Commissie ( 1 ) PB L 30 van 31.1.2009, blz. 16 . ( 2 ) PB L 95 van 5.4.2007, blz. 1 .",
  "source": "EUR LEX"
}