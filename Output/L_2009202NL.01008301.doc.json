{
  "url": "http://www.w3.org/1999/xhtml\">",
  "content": "L_2009202NL.01008301.xml 4.8.2009 NL Publicatieblad van de Europese Unie L 202/83 BESLUIT 2009/597/GBVB VAN DE RAAD van 27 juli 2009 betreffende de ondertekening en voorlopige toepassing van de Overeenkomst tussen de Europese Unie en de Republiek Kroatië inzake de deelneming van de Republiek Kroatië aan de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (operatie Atalanta) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gezien de aanbeveling van het voorzitterschap, Overwegende hetgeen volgt: (1) Op 10 november 2008 heeft de Raad Gemeenschappelijk Optreden 2008/851/GBVB ( 1 ) aangenomen inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (operatie Atalanta). (2) In artikel 10, lid 3, van dat gemeenschappelijk optreden is bepaald dat de nadere regelingen wat betreft de deelname van derde staten worden vastgelegd in overeenkomsten die volgens de procedure van artikel 24 van het Verdrag worden gesloten. (3) Hiertoe op 13 september 2004 door de Raad gemachtigd, heeft het voorzitterschap, bijgestaan door de secretaris-generaal van de Raad van de Europese Unie/hoge vertegenwoordiger voor het gemeenschappelijk buitenlands en veiligheidsbeleid, onderhandeld over een overeenkomst tussen de Europese Unie en de Republiek Kroatië inzake de deelneming van de Republiek Kroatië aan operatie Atalanta („de overeenkomst”). (4) De overeenkomst dient te worden ondertekend onder voorbehoud van sluiting. (5) In afwachting van de inwerkingtreding van de overeenkomst moeten de bepalingen ervan voorlopig worden toegepast, BESLUIT: Artikel 1 De ondertekening van de Overeenkomst tussen de Europese Unie en de Republiek Kroatië inzake de deelneming van de Republiek Kroatië aan de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (operatie Atalanta) wordt hierbij namens de Europese Unie goedgekeurd, onder voorbehoud van de sluiting van de overeenkomst. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst te ondertekenen teneinde de Europese Unie te binden, onder voorbehoud van de sluiting ervan. Artikel 3 Overeenkomstig artikel 10, lid 2, van de overeenkomst wordt de overeenkomst vanaf de datum van ondertekening voorlopig toegepast, in afwachting van de inwerkingtreding ervan. Artikel 4 Dit besluit wordt van kracht op de dag waarop het wordt aangenomen. Artikel 5 Dit besluit wordt bekendgemaakt in het Publicatieblad van de Europese Unie . Gedaan te Brussel, 27 juli 2009. Voor de Raad De voorzitter C. BILDT ( 1 ) PB L 301 van 12.11.2008, blz. 33 .",
  "source": "EUR LEX"
}