{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977R1251:NL:HTML\">",
  "content": "EUR-Lex - 31977R1251 - NL Avis juridique important | 31977R1251 Verordening (EEG) nr. 1251/77 van de Raad van 17 mei 1977 betreffende de invoer van zemelen, slijpsel en andere resten van het zeven, van het malen of van andere bewerkingen van bepaalde granen, van oorsprong uit de Arabische Republiek Egypte Publicatieblad Nr. L 146 van 14/06/1977 blz. 0011 - 0012 Bijzondere uitgave in het Fins: Hoofdstuk 3 Deel 9 blz. 0005 Bijzondere uitgave in het Grieks: Hoofdstuk 03 Deel 18 blz. 0150 Bijzondere uitgave in het Zweeds: Hoofdstuk 3 Deel 9 blz. 0005 Bijzondere uitgave in het Spaans: Hoofdstuk 03 Deel 12 blz. 0201 Bijzondere uitgave in het Portugees: Hoofdstuk 03 Deel 12 blz. 0201 ++++ VERORDENING ( EEG ) Nr . 1251/77 VAN DE RAAD van 17 mei 1977 betreffende de invoer van zemelen , slijpsel en andere resten van het zeven , van het malen of van andere bewerkingen van bepaalde granen , van oorsprong uit de Arabische Republiek Egypte DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 43 en 113 , Gezien het voorstel van de Commissie , Gezien het advies van het Europese Parlement ( 1 ) , Overwegende dat de Samenwerkingsovereenkomst tussen de Europese Economische Gemeenschap en de Arabische Republiek Egypte alsmede de Interimovereenkomst die ten doel heeft sommige bepalingen van de Samenwerkingsovereenkomst vervroegd in werking te stellen , op 18 januari 1977 zijn ondertekend ; Overwegende dat in artikel 20 van de Samenwerkingsovereenkomst en in artikel 13 van de Interimovereenkomst is bepaald dat , op voorwaarde dat de Arabische Republiek Egypte een bijzondere heffing oplegt bij de uitvoer van zemelen , slijpsel en andere resten van het zeven , van het malen of van andere bewerkingen van bepaalde granen van onderverdeling 23.02 A van het gemeenschappelijk douanetarief , het variabele element van de invoerheffing wordt verminderd met een bedrag gelijk aan 60 % van het gemiddelde van de variabele elementen van de heffingen die op het betrokken produkt van toepassing waren gedurende de drie maanden voorafgaande aan de maand waarin dit bedrag wordt vastgesteld ; Overwegende dat die bijzondere uitvoerheffing moet worden doorberekend in de prijs van deze produkten bij invoer in de Gemeenschap ; Overwegende dat , om correcte toepassing van deze overeenkomsten te waarborgen , voorschriften moeten worden vastgesteld krachtens welke de importeur gehouden is om bij de invoer van zemelen , slijpsel en andere resten het bewijs te leveren dat de Arabische Republiek Egypte de bijzondere heffing bij uitvoer heeft geïnd ; Overwegende dat , met name uit hoofde van de briefwisseling over artikel 20 van de Samenwerkingsovereenkomst en artikel 13 van de Interimovereenkomst tussen de Europese Economische Gemeenschap en de Arabische Republiek Egypte betreffende de invoer in de Gemeenschap van zemelen en slijpsel van oorsprong uit Egypte , uitvoeringsbepalingen betreffende deze overeenkomsten moeten worden vastgesteld , HEEFT DE VOLGENDE VERORDENING VASTGESTELD : Artikel 1 Het variabele element van de heffing die van toepassing is bij invoer in de Gemeenschap van zemelen , slijpsel en andere resten van het zeven , van het malen of van andere bewerkingen van bepaalde granen van onderverdeling 23.02 A van het gemeenschappelijk douanetarief , van oorsprong uit de Arabische Republiek Egypte , is gelijk aan de heffing berekend overeenkomstig artikel 2 van Verordening ( EEG ) nr . 2744/75 van de Raad van 29 oktober 1975 betreffende de regeling voor de invoer en de uitvoer van op basis van granen en rijst verwerkte produkten ( 2 ) , verminderd met een bedrag gelijk aan 60 % van het gemiddelde van de variabele elementen van de heffingen die op het betrokken produkt van toepassing waren gedurende de drie maanden voorafgaande aan de maand waarin dit bedrag wordt vastgesteld . Artikel 2 Artikel 1 is van toepassing op alle invoer waarvoor de importeur het bewijs levert dat de Arabische Republiek Egypte de bijzondere heffing bij uitvoer heeft geïnd overeenkomstig artikel 20 van de Samenwerkingsovereenkomst en artikel 13 van de Interimovereenkomst . Artikel 3 Indien nodig worden de uitvoeringsbepalingen van deze verordening , met name inzake de vaststelling van het bedrag waarmee de heffing moet worden verminderd , vastgesteld volgens de procedure van artikel 26 van Verordening ( EEG ) nr . 2727/75 van de Raad van 29 oktober 1975 , houdende een gemeenschappelijke ordening der markten in de sector granen ( 3 ) . Artikel 4 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Zij is van toepassing vanaf de inwerkingtreding van de Interimovereenkomst tussen de Europese Economische Gemeenschap en de Arabische Republiek Egypte . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 17 mei 1977 . Voor de Raad De Voorzitter J . SILKIN ( 1 ) PB nr . C 118 van 16 . 5 . 1977 , blz . 67 . ( 2 ) PB nr . L 281 van 1 . 11 . 1975 , blz . 65 . ( 3 ) PB nr . L 281 van 1 . 11 . 1975 , blz . 1 .",
  "source": "EUR LEX"
}