{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R0031:NL:HTML\">",
  "content": "EUR-Lex - 32002R0031 - NL Avis juridique important | 32002R0031 Verordening (EG) nr. 31/2002 van de Commissie van 9 januari 2002 tot wĳziging van Verordening (EG) nr. 669/97 van de Raad betreffende de opening en wĳze van beheer van communautaire tariefcontingenten voor bepaalde vissen en visserĳproducten van oorsprong uit de Faeröer Publicatieblad Nr. L 006 van 10/01/2002 blz. 0036 - 0036 Verordening (EG) nr. 31/2002 van de Commissie van 9 januari 2002 tot wijziging van Verordening (EG) nr. 669/97 van de Raad betreffende de opening en wijze van beheer van communautaire tariefcontingenten voor bepaalde vissen en visserijproducten van oorsprong uit de Faeröer DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 669/97 van de Raad van 14 april 1997 betreffende de opening en wijze van beheer van communautaire tariefcontingenten, de instelling van een communautair toezicht voor bepaalde vissen en visserijproducten van oorsprong uit de Faeröer en de vaststelling van bepaalde modaliteiten voor de wijziging of aanpassing van die maatregelen alsmede tot intrekking van Verordening (EG) nr. 1983/95(1), laatstelijk gewijzigd bij Verordening (EG) nr. 2471/1999 van de Commissie(2), inzonderheid de artikelen 5 en 6, Overwegende hetgeen volgt: (1) Besluit nr. 2/2001 van het Gemengd Comité EG/Denemarken-Faeröer van 11 juli 2001 heeft tabel II van Protocol nr. 1 van de Overeenkomst tussen de Europese Gemeenschap, enerzijds, en de regering van Denemarken en de landsregering van de Faeröer, anderzijds(3), gewijzigd door een verhoging van de jaarlijkse tariefcontingenten voor bereidingen en conserven van garnalen en langoustines van 2000 tot 3000 ton. Dit besluit is op 1 september 2001 in werking getreden. (2) De omvang van het jaarlijkse tariefcontingent voor garnalen en langoustines, opgenomen in de bijlage bij Verordening (EG) nr. 669/97 onder volgnummer 09.0679, moet worden gewijzigd om rekening te houden met deze verhoging. (3) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 In de bijlage bij Verordening (EG) nr. 669/97 wordt de omvang van het jaarlijkse tariefcontingent voor bereidingen en conserven van garnalen en langoustines, met volgnummer 09.0679, verhoogd tot 3000 ton. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 september 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 januari 2002. Voor de Commissie Frederik Bolkestein Lid van de Commissie (1) PB L 101 van 18.4.1997, blz. 1. (2) PB L 301 van 24.11.1999, blz. 3. (3) PB L 219 van 14.8.2001, blz. 29.",
  "source": "EUR LEX"
}