{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996Y0919(09):NL:HTML\">",
  "content": "EUR-Lex - 31996Y0919(09) - NL Avis juridique important | 31996Y0919(09) Conclusies van de Raad van 20 juni 1994 over de eventuele toepassing van artikel K.9 van het Verdrag betreffende de Europese Unie op het asielbeleid Publicatieblad Nr. C 274 van 19/09/1996 blz. 0034 - 0034 BIJLAGE III.1 CONCLUSIES VAN DE RAAD van 20 juni 1994  over de eventuele toepassing van artikel K.9 van het Verdrag betreffende de Europese Unie op het  asielbeleid DE RAAD VAN DE EUROPESE GEMEENSCHAPPEN, Gelet op het Verdrag betreffende de Europese Unie, inzonderheid op artikel K.1, STELT VAST dat er de afgelopen jaren vorderingen zijn gemaakt met de samenwerking op het stuk van  het asielbeleid, zulks met name op basis van het door de Europese Raad van Maastricht goedgekeurde  werkprogramma; Zich bewust van de noodzaak om deze samenwerking nog verder uit te diepen, IS OVEREENGEKOMEN om zo  spoedig mogelijk de nieuwe instrumenten waarover hij krachtens het Verdrag betreffende de Europese  Unie beschikt, ten uitvoer te leggen. Dank zij deze instrumenten zal de doeltreffendheid van de in  het kader van de Unie aangenomen maatregelen ter uitvoering van toekomstige prioritaire programma's  kunnen worden vergroot; HEEFT KENNIS GENOMEN van het verslag van de Commissie over de toepassing van artikel K.9 op het  asielbeleid waarvan sprake is in punt 2 van de verklaring betreffende dit beleid, welke aan de  slotakte van het Verdrag betreffende de Europese Unie is gehecht; NEEMT er NOTA van dat de Commissie bepaalde voordelen ziet in de toepassing van artikel K.9 Wel  vindt hij, evenals de Commissie, dat de tijd nog niet rijp is om, zo kort na de inwerkingtreding  van het Verdrag betreffende de Europese Unie, voor te stellen artikel K.9 toe te passen. Hij is  desalniettemin de mening toegedaan dat het opportuun zou kunnen zijn om deze kwestie later opnieuw  te onderzoeken in het licht van de ervaring, en dit uiterlijk eind 1995.",
  "source": "EUR LEX"
}