{
  "url": "http://www.w3.org/1999/xhtml\">",
  "content": "L_2012008NL.01002701.xml 12.1.2012 NL Publicatieblad van de Europese Unie L 8/27 UITVOERINGSVERORDENING (EU) Nr. 15/2012 VAN DE COMMISSIE van 10 januari 2012 tot 162e wijziging van Verordening (EG) nr. 881/2002 tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met het Al-Qa‘ida-netwerk ( 1 ) , en met name artikel 7, lid 1, onder a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Op 28 december 2011 heeft het Sanctiecomité van de VN-Veiligheidsraad besloten zes entiteiten te schrappen van de lijst van personen, groepen en entiteiten waarvan de tegoeden en economische middelen moeten worden bevroren, na overweging van het door deze entiteiten ingediende verzoek daartoe en het uitgebreide verslag van de ombudsman die is ingesteld bij Resolutie 1904 (2009) van de VN-Veiligheidsraad. Op 30 december 2011 besloot het Sanctiecomité tevens één natuurlijke persoon van de lijst te schrappen. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 januari 2012. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: (1) De volgende vermeldingen worden geschrapt van de lijst \"Rechtspersonen, groepen en entiteiten\": (a) Barakaat North America, Inc., 925, Washington Street, Dorchester, Massachussets, VSA; 2019, Bank Street, Ottawa, Ontario, Canada. (b) Barakat Computer Consulting (BCC), Mogadishu, Somalië. (c) Barakat Consulting Group (BCG), Mogadishu, Somalië. (d) Barakat Global Telephone Company, Mogadishu, Somalië; Dubai, Verenigde Arabische Emiraten. (e) Barakat Post Express (BPE), Mogadishu, Somalië. (f) Barakat Refreshment Company, Mogadishu, Somalië; Dubai, Verenigde Arabische Emiraten. (2) De volgende vermelding wordt geschrapt van de lijst \"Natuurlijke personen\": \"Sajid Mohammed Badat (ook bekend als a) Abu Issa; b) Saajid Badat; c) Sajid Badat; d) Muhammed Badat; e) Sajid Muhammad Badat; f) Saajid Mohammad Badet; g) Muhammed Badet; h) Sajid Muhammad Badet; i) Sajid Mahomed Badat). Geboortedatum: 28.3.1979. Geboorteplaats: Gloucester, Verenigd Koninkrijk. Nationaliteit: Brits. Paspoortnummer: a) 703114075 (paspoort van het Verenigd Koninkrijk); b) 026725401 (paspoort van het Verenigd Koninkrijk, vervallen op 22.4.2007); c) 0103211414 (paspoort van het Verenigd Koninkrijk). Overige informatie: vrijgelaten uit de gevangenis in het Verenigd Koninkrijk in november 2010. Datum van aanwijzing bedoeld in artikel 2 bis, lid 4, onder b): 15.12.2005.\"",
  "source": "EUR LEX"
}