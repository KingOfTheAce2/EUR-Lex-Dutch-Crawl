{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0128:NL:HTML\">",
  "content": "EUR-Lex - 32004D0128 - NL Avis juridique important | 32004D0128 2004/128/EG: Beschikking van de Commissie van 23 januari 2004 tot vaststelling van de financiële bĳstand van de Gemeenschap voor de opslag van voor de aanmaak van mond- en klauwzeervaccin bestemde antigenen in Frankrĳk, Italië en het Verenigd Koninkrĳk in 2004 (Voor de EER relevante tekst) (kennisgeving geschied onder nummer C(2004) 102) Publicatieblad Nr. L 037 van 10/02/2004 blz. 0024 - 0026 Beschikking van de Commissie van 23 januari 2004 tot vaststelling van de financiële bijstand van de Gemeenschap voor de opslag van voor de aanmaak van mond- en klauwzeervaccin bestemde antigenen in Frankrijk, Italië en het Verenigd Koninkrijk in 2004 (kennisgeving geschied onder nummer C(2004) 102) (Slechts de teksten in de Franse en de Italiaanse taal zijn authentiek) (Voor de EER relevante tekst) (2004/128/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), en met name op artikel 14, Overwegende hetgeen volgt: (1) Krachtens Beschikking 91/666/EEG van de Raad van 11 december 1991 betreffende de vorming van communautaire reserves van mond- en klauwzeervaccins(2) maakt het opzetten van antigeenbanken deel uit van de actie van de Gemeenschap voor de vorming van communautaire reserves van mond- en klauwzeervaccins. (2) Bij Beschikking 91/666/EEG zijn het Laboratoire de pathologie bovine du Centre national d'études vétérinaires et alimentaires te Lyon in Frankrijk, dat nu deel uitmaakt van het Agence Française de Sécurité Sanitaire des Aliments (AFSSA), en het Istituto Zooprofilattico Sperimentale di Brescia in Italië aangewezen als antigeenbank voor de opslag van de communautaire reserves. (3) Bij Beschikking 2000/111/EG van de Commissie van 21 december 1999 tot aanwijzing van een nieuwe antigeenbank en tot vaststelling van bepalingen inzake het overbrengen en het opslaan van antigeen in het kader van de communautaire actie betreffende de vorming van reserves van mond- en klauwzeervaccins(3) is voorts ook Merial SAS te Pirbricht in het Verenigd Koninkrijk aangewezen. (4) De bijstand van de Gemeenschap moet worden gekoppeld aan de inachtneming van bepaalde voorwaarden zoals de werking van de antigeenbanken en de mededeling van gegevens en bewijsstukken. (5) Om budgettaire redenen wordt de financiële bijstand van de Gemeenschap verleend voor een periode van een jaar. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 1. De Gemeenschap verleent aan het Agence Française de Sécurité Sanitaire des Aliments (AFSSA) financiële bijstand voor de opslag van voor de aanmaak van mond- en klauwzeervaccins bestemde antigenen in de opslagplaatsen van het AFSSA in Lyon. 2. De financiële bijstand van de Gemeenschap bedraagt ten hoogste 30000 EUR voor de periode van 1 januari tot en met 31 december 2004. Artikel 2 1. De Gemeenschap verleent aan het Istituto Zooprofilattico Sperimentale di Brescia financiële bijstand voor de opslag van voor de aanmaak van mond- en klauwzeervaccins bestemde antigenen in de opslagplaatsen van het Istituto Zooprofilattico Sperimentale di Brescia. 2. De financiële bijstand van de Gemeenschap bedraagt ten hoogste 30000 EUR voor de periode van 1 januari tot en met 31 december 2004. Artikel 3 1. De Gemeenschap verleent aan Merial S.A.S. met hoofdzetel in Lyon, Frankrijk, financiële bijstand voor de opslag van voor de aanmaak van mond- en klauwzeervaccins bestemde antigenen in de opslagplaatsen van Merial S.A.S. in Lyon, Frankrijk, en de opslagplaatsen van Merial S.A.S. in Pirbright, Verenigd Koninkrijk. 2. De financiële bijstand van de Gemeenschap bedraagt ten hoogste 81047 EUR voor de periode van 1 januari tot en met 31 december 2004. Artikel 4 1. De in artikel 1, lid 2, artikel 2, lid 2, en artikel 3, lid 2, bedoelde financiële bijstand van de Gemeenschap wordt enkel verleend als aan de in artikel 4 van Beschikking 91/666/EEG vastgestelde voorwaarden wordt voldaan en als de in lid 2 genoemde gegevens en bewijsstukken uiterlijk op 28 februari 2005 bij de Commissie zijn ingediend. 2. De in lid 1 bedoelde gegevens en bewijsstukken omvatten: a) technische informatie inzake: i) hoeveelheid en type van het opgeslagen antigeen (voorraadboekhouding), ii) gebruikte opslagvoorzieningen (type, aantal en capaciteit van de tanks), iii) veiligheidssysteem (temperatuurbeheersing, diefstalbeveiliging), iv) afgesloten verzekeringen (brand, ongevallen); b) financiële informatie (invulling van het formulier volgens het in de bijlage vastgestelde model). Artikel 5 Deze beschikking is gericht tot het Agence Française de Securité Sanitaire des Aliments, 31, avenue Tony Garnier, BP 7033, F-69342 Lyon Cedex 07, het Istituto Zooprofilattico Sperimentale di Brescia, Via Bianchi 9, I-25124 Brescia, en Merial S.A.S., 29, avenue Tony Garnier, BP 7123, F-69002 Lyon Cedex 07. Gedaan te Brussel, 23 januari 2004. Voor de Commissie David Byrne Lid van de Commissie (1) PB L 224 van 18.8.1990, blz. 19. Beschikking laatstelijk gewijzigd bij Verordening (EG) nr. 806/2003 (PB L 122 van 16.5.2003, blz. 1). (2) PB L 368 van 31.12.1991, blz. 21. (3) PB L 33 van 8.2.2000, blz. 19. BIJLAGE Financiële informatie betreffende de opslag van antigenen voor de aanmaak van mond- en klauwzeervaccins >PIC FILE= \"L_2004037NL.002602.TIF\">",
  "source": "EUR LEX"
}