{
  "url": "http://www.w3.org/1999/xhtml\">",
  "content": "L_2023094NL.01001901.xml 3.4.2023 NL Publicatieblad van de Europese Unie L 94/19 UITVOERINGSVERORDENING (EU) 2023/722 VAN DE RAAD van 31 maart 2023 tot uitvoering van Verordening (EU) 2023/427 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Verordening (EU) 2023/427 van de Raad van 25 februari 2023 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( 1 ) , en met name artikel 1, punt 20), Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 25 februari 2023 heeft de Raad Verordening (EU) 2023/427 vastgesteld, waarbij Verordening (EU) nr. 833/2014 van de Raad ( 2 ) werd gewijzigd en er verdere beperkende maatregelen werden ingevoerd om de uitzendingen van bepaalde mediakanalen in de Unie of gericht tegen de Unie te schorsen. Die mediakanalen zijn opgenomen in bijlage V bij Verordening (EU) 2023/427. Op grond van artikel 1, punt 20), van Verordening (EU) 2023/427 is de toepasselijkheid van die maatregelen ten aanzien van een of meer van die mediakanalen afhankelijk van de vaststelling van uitvoeringshandelingen door de Raad. (2) Na de respectieve gevallen te hebben onderzocht, is de Raad tot de conclusie gekomen dat de in artikel 2 septies van Verordening (EU) nr. 833/2014 vermelde beperkende maatregelen met ingang van 10 april 2023 van toepassing moeten zijn ten aanzien van de in bijlage V bij Verordening (EU) 2023/427 opgenomen entiteiten, HEEFT DE VOLGENDE VERORDENING VASTGESTELD: Artikel 1 De in artikel 2 septies van Verordening (EU) nr. 833/2014 vermelde maatregelen zijn met ingang van 10 april 2023 van toepassing ten aanzien van de in bijlage V bij Verordening (EU) 2023/427 opgenomen entiteiten. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 maart 2023. Voor de Raad De voorzitter J. ROSWALL ( 1 ) PB L 59 I van 25.2.2023, blz. 6 . ( 2 ) Verordening (EU) nr. 833/2014 van de Raad van 31 juli 2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( PB L 229 van 31.7.2014, blz. 1 ).",
  "source": "EUR LEX"
}