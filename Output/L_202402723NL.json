{
  "url": "http://www.w3.org/1999/xhtml\">",
  "content": "L_202402723NL.000101.fmx.xml Publicatieblad van de Europese Unie NL L-serie 2024/2723 22.10.2024 BESLUIT (GBVB) 2024/2723 VAN DE RAAD van 21 oktober 2024 tot wijziging van Besluit (GBVB) 2019/2110 betreffende de GVDB-adviesmissie van de Europese Unie in de Centraal-Afrikaanse Republiek (EUAM RCA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 9 december 2019 heeft de Raad Besluit (GBVB) 2019/2110 ( 1 ) vastgesteld, waarbij de GVDB-adviesmissie van de Europese Unie in de Centraal-Afrikaanse Republiek (EUAM RCA) werd ingesteld met een aanvankelijk mandaat van twee jaar vanaf de startdatum ervan tot en met 8 augustus 2022. (2) Op 9 juli 2024 heeft het Politiek en Veiligheidscomité op basis van de strategische beoordeling van de militaire opleidingsmissie van de EU in de Centraal-Afrikaanse Republiek (EUTM RCA) en EUAM RCA aanbevolen het mandaat van EUAM RCA te verlengen tot en met 7 augustus 2026 en op een passend tijdstip een strategische evaluatie van beide missies uit te voeren. (3) Op 22 juli 2024 heeft de Raad Besluit (GBVB) 2024/2003 ( 2 ) vastgesteld, waarbij het mandaat van EUAM RCA in een eerste fase werd verlengd tot en met 31 oktober 2024 met een ongewijzigd referentiebedrag. (4) Het mandaat van EUAM RCA moet opnieuw worden verlengd, met een nieuw referentiebedrag, tot en met 7 augustus 2026. (5) Besluit (GBVB) 2019/2110 moet dienovereenkomstig worden gewijzigd. (6) EUAM RCA zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie, geformuleerd in artikel 21 van het Verdrag betreffende de Europese Unie, kan hinderen, HEEFT HET VOLGENDE BESLUIT VASTGESTELD: Artikel 1 Besluit (GBVB) 2019/2110 wordt als volgt gewijzigd: 1) In artikel 13 wordt aan lid 1 de volgende alinea toegevoegd: “Het financiële referentiebedrag ter dekking van de uitgaven in verband met EUAM RCA voor de periode van 1 november 2024 tot en met 7 augustus 2026 bedraagt 24 844 975,68 EUR.”. 2) In artikel 17 wordt de tweede alinea vervangen door: “Onverminderd een strategische evaluatie door het PVC in het eerste kwartaal van 2026, eindigt het mandaat van EUAM RCA op 7 augustus 2026.”. Artikel 2 Dit besluit treedt in werking op de datum van de vaststelling ervan. Gedaan te Luxemburg, 21 oktober 2024. Voor de Raad De voorzitter NAGY I. ( 1 ) Besluit (GBVB) 2019/2110 van de Raad van 9 december 2019 betreffende de GVDB-adviesmissie van de Europese Unie in de Centraal-Afrikaanse Republiek (EUAM RCA) ( PB L 318 van 10.12.2019, blz. 141 ). ( 2 ) Besluit (GBVB) 2024/2003 van de Raad van 22 juli 2024 tot wijziging van Besluit (GBVB) 2019/2110 betreffende de GVDB-adviesmissie van de Europese Unie in de Centraal-Afrikaanse Republiek (EUAM RCA) ( PB L, 2024/2003, 23.7.2024, ELI: http://data.europa.eu/eli/dec/2024/2003/oj ). ELI: http://data.europa.eu/eli/dec/2024/2723/oj ISSN 1977-0758 (electronic edition)",
  "source": "EUR LEX"
}