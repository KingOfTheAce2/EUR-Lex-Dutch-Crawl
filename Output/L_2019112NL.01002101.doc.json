{
  "url": "http://www.w3.org/1999/xhtml\">",
  "content": "L_2019112NL.01002101.xml 26.4.2019 NL Publicatieblad van de Europese Unie L 112/21 BESLUIT (EU) 2019/664 VAN DE RAAD van 15 april 2019 tot wijziging van Besluit nr. 940/2014/EU wat betreft de producten die voor een vrijstelling of vermindering van de \"octroi de mer\" in aanmerking komen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 349, Gezien het voorstel van de Europese Commissie, Na toezending van het ontwerp van wetgevingshandeling aan de nationale parlementen, Gezien het advies van het Europees Parlement ( 1 ) , Handelend volgens een bijzondere wetgevingsprocedure, Overwegende hetgeen volgt: (1) Krachtens Besluit nr. 940/2014/EU van de Raad ( 2 ) mogen de Franse autoriteiten de lokaal in de Franse overzeese departementen en gebieden vervaardigde producten die in de bijlage bij dat besluit zijn opgenomen, van de \"octroi-de-mer\"-belasting vrijstellen of deze belasting verlagen. Afhankelijk van het product en het overzeese departement mag het verschil in belastingtarief ten hoogste 10, 20 of 30 procentpunten bedragen. (2) Op grond van Besluit nr. 940/2014/EU hebben de Franse autoriteiten de Commissie op 12 februari 2018 een verslag voorgelegd over de toepassing van de in dat besluit bedoelde belastingregeling. Zij hebben voor elk van de Franse ultraperifere gebieden een specifiek evaluatieverslag toegezonden samen met een verzoek tot aanpassing van de lijst van producten waarvoor de belasting kan worden gedifferentieerd, meer bepaald op 15 maart 2018 voor Guyana, Martinique en Guadeloupe, op 4 juni 2018 voor Réunion, en — zonder verzoek om de lijst aan te passen — op 28 augustus 2018 voor Mayotte. Op 26 oktober 2018 is een aanvullend verzoek gedaan om voor Guyana een nieuw product aan de lijst toe te voegen. (3) Op basis van het op 12 februari 2018 door de Franse autoriteiten voorgelegde verslag heeft de Commissie de Raad als bepaald bij Besluit nr. 940/2014/EU een verslag voorgelegd, evenals een voorstel tot wijziging van dat besluit. Die voorgestelde wijzigingen hebben betrekking op Martinique, Guadeloupe, Frans-Guyana en Réunion, en houden in dat er nieuwe producten aan de lijst worden toegevoegd en, voor sommige producten, dat de toegestane differentiatie wordt verhoogd. (4) Voorts moeten, wat Guyana betreft, de codes van de gecombineerde nomenclatuur in de bijlage bij Besluit nr. 940/2014/EU worden geactualiseerd. (5) De aanpassing van de lijsten is in alle gevallen gerechtvaardigd gelet op de extra kosten van de lokaal vervaardigde producten in vergelijking met de ingevoerde equivalente producten, die op het grondgebied van de Unie zijn vervaardigd. (6) Bij de dienovereenkomstige aanpassingen gaat het vooral om het toevoegen van producten op de lijsten in de bijlage bij Besluit nr. 940/2014/EU die ook al in 2014 lokaal werden vervaardigd maar waarvoor toen geen aanvraag is ingediend om ze op de lijsten te plaatsen. (7) In het geval van Guyana gaat het om cement (product 2523 29 00) en meubelen van hout (producten 9403 30, 9403 50 00, 9403 60 en 9403 90 30). (8) In het geval van Martinique gaat het om bepaalde korrels van kunststof (product 3907 61 00) en koelkamers (product 8418 69 00). (9) In het geval van Guadeloupe gaat het om bepaalde vleessoorten (product 0210 12 19), bepaalde sauzen (product 2103 90 90), gedenatureerde ethylalcohol (product 2207 20 00), bepaalde meststoffen (producten 2833, 2834 en 2836), bepaalde cosmetica (producten 3303 00 90 en 3304 99 00), bepaalde koelvloeistoffen (product 3820 00 00) en dozen van papier en karton (product 4819 10 00) (10) In het geval van Réunion gaat het om bepaalde soorten drukwerk (product 4911 99), bepaalde toiletartikelen (producten 4818 20 10 en 4818 20 91), bepaalde losse onderdelen van vervoermiddelen (producten 8511 40 00, 8511 50 00 en 8511 90 00), bepaalde ventilatieslangen en toebehoren daarvan (producten 7306 30 80, 7306 61 92 en 7307 99 80), heetwatertoestellen op zonne-energie (product 8419 90 85), bepaalde meststoffen (product 3102 10 90) en bepaalde soorten tomatenpuree (product 2002 90 11). (11) In de sector van de landbouw zijn de verzoeken om producten op de lijsten te plaatsen of te verschuiven, gebaseerd op het feit dat de lokale producenten hun bedrijvigheid moeten diversifiëren om beter het hoofd te bieden aan de klimaatrisico's. Bij de producten die moeten worden opgenomen in de lijsten in de bijlage bij Besluit nr. 940/2014/EU, gaat het in het geval van Martinique om bepaalde groenten (producten 0709 30 00, 0709 40 00, 0709 93 90 en 0714) en avocado's (product 0804 40 00), in het geval van Guadeloupe om ananas (product 0804 30) en pepers (product 0904 22 00), en in het geval van Réunion om uien (product 0703 10 19) en look (product 0703 20 00). Daarnaast moeten in het geval van Martinique bepaalde groenten (product 0706), bepaalde pepers (product 0709 60), ananas (product 0804 30) en citrusvruchten (product 0805) verschoven worden naar lijst B. (12) Voor bepaalde producten die al in de lijsten van de bijlage bij Besluit nr. 940/2014/EU zijn opgenomen, moet ofwel de maximaal toegestane differentiatie worden uitgebreid tot onderverdelingen van de gecombineerde nomenclatuur waarop deze momenteel niet van toepassing is, ofwel die maximaal toegestane differentiatie worden verhoogd. (13) In het geval van Martinique moet yoghurt (product 0403 10) en bepaalde kunststof materialen voor gebouwen (product 3925) worden verschoven van lijst B naar lijst C, en bevroren groenten (product 0710), geprefabriceerde bouwwerken (product 9406), bepaalde bijouterieën (producten 7113 en 7117) en heetwatertoestellen op zonne-energie (product 8419 19) van lijst A naar lijst B. (14) In het geval van Guadeloupe moeten op lijst B alle bereidingen en conserven van vlees (product 1602) worden opgenomen en niet alleen producten onder post 1602 41 10, alle bereidingen en conserven van vis (product 1604 20) en niet alleen bereidingen en conserven van zalm (product 1604 20 10), en wat meststoffen betreft, producten onder de posten 3102, 3103, 3104 en 3105 en niet alleen de onderverdelingen 3102 90, 3103 90, 3104 20 en 3105 20. Verder moeten yoghurt (product 0403 10), bepaalde alcoholvrije dranken (producten 2202 10 00 en 2202 99 19) en bepaalde bouwmaterialen (producten 3925 10 00 en 3925 90 80) worden verschoven van lijst naar B naar lijst C. (15) In het geval van Réunion moeten in de agro-voedingsindustrie suiker (product 1701), tomaten in blik (product 2002 10) en bepaalde soorten plamuur (product 3214 10 90) worden verschoven van lijst A naar lijst C, conserven van bepaalde droge groenten (producten 2005 51 00 en 2005 99 80), bepaalde verfstoffen (producten 3208 en 3209), foliën en zakken van polyethyleen (producten 3920 10 en 3923 21) en bepaalde dozen (product 4819 20 00) van lijst B naar lijst C, en bepaalde vruchtenmoes (product 2007 99 50) van lijst A naar lijst B. (16) In het geval van Martinique moet ook een fout worden rechtgezet met betrekking tot een tariefpost op de lijst in de bijlage bij Besluit nr. 940/2014/EU en moet onderverdeling 2204 29 worden vervangen door onderverdeling 2204 21. (17) Aan de lijsten van producten waarvoor de belasting kan worden gedifferentieerd, moeten producten worden toegevoegd waarvoor in 2014 nog geen lokale productieactiviteit bestond maar waarvoor die activiteit ondertussen is opgestart, of waarvoor concrete plannen bestaan om binnenkort productieactiviteiten op te starten. Het betreft hier producten uit de zeefdruksector zoals bedrukte vesten (product 6110 30 91), bedrukt kledingtoebehoren voor baby's (product 6111 20 90), bedrukte regenjassen (product 6201 19 00), bedrukte japonnen (product 6204 42 00), bedrukt huishoudlinnen (6302 91 00), bedrukte petten (product 6505 00 30), bedrukte mokken (product 6912 00) en \"energiehout\" (product 4401 12 00) in Guyana. In het geval van Guadeloupe betreft het bepaalde bieren (product 2203), bepaalde niet-gezoete waters (product 2201 10 90) en bepaalde toestellen voor het filtreren of zuiveren van water (product 8421 21 00). In het geval van Réunion betreft het bepaalde toiletartikelen (product 4818 90 10). (18) Besluit nr. 940/2014/EU moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit nr. 940/2014/EU wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Artikel 3 Dit besluit is gericht tot de Franse Republiek. Gedaan te Luxemburg, 15 april 2019. Voor de Raad De voorzitter P. DAEA ( 1 ) Advies van 27 maart 2019 (nog niet bekendgemaakt in het Publicatieblad). ( 2 ) Besluit nr. 940/2014/EU van de Raad van 17 december 2014 betreffende de \"octroi de mer\"-belastingregeling in de Franse ultraperifere gebieden ( PB L 367 van 23.12.2014, blz. 1 ). BIJLAGE De bijlage bij Besluit nr. 940/2014/EU wordt als volgt gewijzigd: 1) Deel A wordt als volgt gewijzigd: a) Onder punt 1 worden de volgende producten toegevoegd: \"0904 22 00, 2103 90 90, 2207 20 00, 3820 00 00, 4819 10 00\". b) Onder punt 2 wordt het product \"2523 29 00\" toegevoegd. c) Punt 3 wordt als volgt gewijzigd: i) de volgende producten worden toegevoegd: \"0709 30 00, 0709 40 00, 0709 93 90, 0804 40 00, 0714, 8418 69 00\"; ii) de volgende producten worden geschrapt: \"0706, 0709 60, 0804 30, 0805, 0710, 7113, 7117, 8419 19, 9406\". d) Punt 5 wordt als volgt gewijzigd: i) de volgende producten worden toegevoegd: \"3102 10 90, 8511 40 00, 8511 50 00, 8511 90 00\"; ii) de volgende producten worden geschrapt: \"1701, 2002 10, 2007 99 50, 3214 10 90\". 2) Deel B wordt als volgt gewijzigd: a) Punt 1 wordt als volgt gewijzigd: i) de volgende producten worden toegevoegd: \"0210 12 19, 0804 30, 16 02, 1604 20, 2201 10 90, 2833, 2834, 2836, 3102, 3103, 3104, 3105, 3303 00 90, 3304 99 00\"; ii) de volgende producten worden geschrapt: \"0403 10, 1602 41 10, 1604 20 10, 2202 10 00, 3102 90, 3103 90, 3104 20, 3105 20, 3925 10 00, 3925 90 80\". b) Punt 2 wordt als volgt gewijzigd: i) de volgende producten worden toegevoegd: \"0303 59, 0305 31 00, 0305 44 90, 0305 52 00, 0305 53 90, 0305 54 90, 0305 59 85, 0305 64 00, 4418 91 00, 4418 99, 6110 30 91, 6111 20 90, 6201 19 00, 6204 42 00, 6302 91 00, 6505 00 30, 6912 00, 9403 30, 9403 50 00, 9403 60, 9403 90 30\"; ii) het volgende product wordt geschrapt: \"0305 59 80\". c) Punt 3 wordt als volgt gewijzigd: i) de volgende producten worden toegevoegd: \"3907 61 00, 0706, 0709 60, 0710, 0804 30, 0805, 7113, 7117, 8419 19, 9406\"; ii) de volgende producten worden geschrapt: \"0403 10, 3925\". d) Punt 5 wordt als volgt gewijzigd: i) de volgende producten worden toegevoegd: \"0703 10 19, 0703 20 00, 2002 90 11, 2007 99 50, 4911 99, 4818 20 10, 4818 20 91, 4818 90 10, 7306 30 80, 7306 61 92, 7307 99 80, 8419 90 85\"; ii) de volgende producten worden geschrapt: \"2005 51 00, 2005 99 80, 3208, 3209, 3920 10, 3923 21, 4819 20 00\". 3) Deel C wordt als volgt gewijzigd: a) Onder punt 1 worden de volgende producten toegevoegd: \"2203, 8421 21 00, 0403 10, 2202 10 00, 2202 99 19, 3925 10 00, 3925 90 80\". b) Punt 2 wordt als volgt gewijzigd: i) de volgende producten worden toegevoegd: \"4401 12 00, 9406 90 10, 9406 10 00, 9406 90 38\"; ii) de volgende producten worden geschrapt: \"9406 00 11, 9406 00 20, 9406 00 38\". c) Punt 3 wordt als volgt gewijzigd: i) de volgende producten worden toegevoegd: \"0403 10, 3925, 2204 21\"; ii) het volgende product wordt geschrapt: \"2204 29\". d) Onder punt 5 worden de volgende producten toegevoegd: \"1701, 2002 10, 2005 51 00, 2005 99 80, 3208, 3209, 3214 10 90, 3920 10, 3923 21, 4819 20 00\".",
  "source": "EUR LEX"
}