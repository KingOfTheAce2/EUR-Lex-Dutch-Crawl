{
  "url": "http://www.w3.org/1999/xhtml\">",
  "content": "L_2006192NL.01003001.xml 13.7.2006 NL Publicatieblad van de Europese Unie L 192/30 BESLUIT 2006/486/GBVB VAN DE RAAD van 11 juli 2006 tot uitvoering van Gemeenschappelijk Optreden 2005/557/GBVB inzake het civiel-militaire optreden van de Europese Unie ter ondersteuning van de missie van de Afrikaanse Unie in de regio Darfur in Sudan DE RAAD VAN DE EUROPESE UNIE, Gezien Gemeenschappelijk Optreden 2005/557/GBVB ( 1 ) , en met name artikel 8, lid 1, tweede alinea, in samenhang met artikel 23, lid 2, tweede streepje, van het Verdrag betreffende de Europese Unie, Overwegende hetgeen volgt: (1) De Raad heeft op 21 november 2005 Besluit 2005/806/GBVB tot uitvoering van Gemeenschappelijk Optreden 2005/557/GBVB inzake het civiel-militaire optreden van de Europese Unie ter ondersteuning van de missie van de Afrikaanse Unie in de regio Darfur in Sudan aangenomen ( 2 ) . (2) In afwachting van de overgang van de missie van de Afrikaanse Unie naar een VN-operatie moet de Raad ondersteuning blijven verlenen, en overeenkomstig artikel 2 van Besluit 2005/806/GBVB heeft de Raad besloten het civiel-militaire optreden van de Europese Unie ter ondersteuning van de missie van de Afrikaanse Unie in de regio Darfur in Sudan voort te zetten. (3) Wat de civiele component betreft, dient de Raad derhalve te besluiten over de financiering van de voortzetting van het ondersteunend optreden. (4) Het EU-optreden ter ondersteuning van AMIS II heeft mogelijk plaats in een verslechterende situatie die de doelstellingen van het GBVB, uiteengezet in artikel 11 van het Verdrag, kan schaden, BESLUIT: Artikel 1 Het financieel referentiebedrag, genoemd in artikel 1, lid 1, van Besluit 2005/806/GBVB, dekt ook de uitgaven gedurende het tijdvak van 29 juli tot en met 31 oktober 2006. Artikel 2 De Raad moet uiterlijk op 30 september 2006 beoordelen of het ondersteunend optreden van de EU moet worden voortgezet. Artikel 3 Dit besluit treedt in werking op de dag waarop het wordt aangenomen. Artikel 4 Dit besluit wordt in het Publicatieblad van de Europese Unie bekendgemaakt. Gedaan te Brussel, 11 juli 2006. Voor de Raad De voorzitter E. HEINÃ„LUOMA ( 1 ) PB L 188 van 20.7.2005, blz. 46 . ( 2 ) PB L 303 van 22.11.2005, blz. 60 .",
  "source": "EUR LEX"
}