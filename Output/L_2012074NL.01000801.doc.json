{
  "url": "http://www.w3.org/1999/xhtml\">",
  "content": "L_2012074NL.01000801.xml 14.3.2012 NL Publicatieblad van de Europese Unie L 74/8 BESLUIT 2012/149/GBVB VAN DE RAAD van 13 maart 2012 houdende wijziging van Besluit 2010/638/GBVB betreffende beperkende maatregelen tegen de Republiek Guinee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) De Raad heeft op 25 oktober 2010 Besluit 2010/638/GBVB betreffende beperkende maatregelen tegen de Republiek Guinee ( 1 ) vastgesteld. (2) De Raad heeft op 27 oktober 2011 Besluit 2011/706/GBVB ( 2 ) vastgesteld, waarbij de beperkende maatregelen van Besluit 2011/706/GBVB tot en met 27 oktober 2012 worden verlengd. (3) De in Besluit 2010/638/GBVB vastgestelde maatregelen met betrekking tot militaire uitrusting moeten worden gewijzigd. (4) Besluit 2010/638/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 2, lid 1, van Besluit 2010/638/GBVB worden de punten d) en e) vervangen door: „d) de teruggave van andere transporthelikopters dan gevechtshelikopters, ontdaan van militaire uitrusting, uitsluitend voor gebruik door de Guinese autoriteiten, mits de regering van Guinee zich er vooraf schriftelijk toe verbindt dat hun gebruik onder civiele controle blijft en dat zij niet zullen worden uitgerust met militaire apparatuur; e) het verstrekken van technische bijstand, bemiddelings- en andere diensten in verband met de onder a) tot d) bedoelde goederen of met de onder a) bedoelde programma's en operaties; f) het verstrekken van financieringsmiddelen en financiële bijstand in verband met de onder a) tot d) bedoelde goederen of met de onder a) bedoelde programma's en operaties;”. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 13 maart 2012. Voor de Raad De voorzitster M. VESTAGER ( 1 ) PB L 280 van 26.10.2010, blz. 10 . ( 2 ) PB L 281 van 28.10.2011, blz. 28 .",
  "source": "EUR LEX"
}