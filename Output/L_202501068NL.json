{
  "url": "http://www.w3.org/1999/xhtml\">",
  "content": "L_202501068NL.000101.fmx.xml Publicatieblad van de Europese Unie NL L-serie 2025/1068 2.6.2025 UITVOERINGSVERORDENING (EU) 2025/1068 VAN DE COMMISSIE van 28 mei 2025 betreffende de inschrijving van de gegarandeerde traditionele specialiteit “Pulpo Seco de Adra” (GTS) in het Unieregister van gegarandeerde traditionele specialiteiten op grond van Verordening (EU) 2024/1143 van het Europees Parlement en de Raad DE EUROPESE COMMISSIE, Gezien het verdrag betreffende de werking van de Europese Unie, Gezien Verordening (EU) 2024/1143 van het Europees Parlement en de Raad van 11 april 2024 betreffende geografische aanduidingen voor wijn, gedistilleerde dranken en landbouwproducten, evenals gegarandeerde traditionele specialiteiten en facultatieve kwaliteitsaanduidingen voor landbouwproducten, tot wijziging van de Verordeningen (EU) nr. 1308/2013, (EU) 2019/787 en (EU) 2019/1753 en tot intrekking van Verordening (EU) nr. 1151/2012 ( 1 ) , en met name artikel 64, lid 2, Overwegende hetgeen volgt: (1) Op grond van artikel 50, lid 2, punt b), van Verordening (EU) nr. 1151/2012 van het Europees Parlement en de Raad ( 2 ) is de vóór de datum van inwerkingtreding van Verordening (EU) 2024/1143 door de Commissie ontvangen aanvraag van Spanje tot registratie van de gegarandeerde traditionele specialiteit “Pulpo Seco de Adra” bekendgemaakt in het Publicatieblad van de Europese Unie ( 3 ) . (2) Bij de Commissie is geen bezwaar ingediend op grond van artikel 61 van Verordening (EU) 2024/1143, dat op de registratieaanvraag van toepassing is overeenkomstig artikel 90, lid 6, van die verordening. (3) De gegarandeerde traditionele specialiteit “Pulpo Seco de Adra” moet daarom worden ingeschreven in het Unieregister van gegarandeerde traditionele specialiteiten, HEEFT DE VOLGENDE VERORDENING VASTGESTELD: Artikel 1 De gegarandeerde traditionele specialiteit “Pulpo Seco de Adra” (GTS) wordt ingeschreven in het in artikel 65 van Verordening (EU) 2024/1143 bedoelde Unieregister van gegarandeerde traditionele specialiteiten. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 mei 2025. Voor de Commissie De voorzitter Ursula VON DER LEYEN ( 1 ) PB L, 2024/1143, 23.4.2024, ELI: http://data.europa.eu/eli/reg/2024/1143/oj . ( 2 ) Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( PB L 343 van 14.12.2012, blz. 1 , ELI: http://data.europa.eu/eli/reg/2012/1151/oj ). ( 3 ) PB C, C/2025/779, 31.1.2025, ELI: http://data.europa.eu/eli/C/2025/779/oj . ELI: http://data.europa.eu/eli/reg_impl/2025/1068/oj ISSN 1977-0758 (electronic edition)",
  "source": "EUR LEX"
}