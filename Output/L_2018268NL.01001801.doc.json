{
  "url": "http://www.w3.org/1999/xhtml\">",
  "content": "L_2018268NL.01001801.xml 26.10.2018 NL Publicatieblad van de Europese Unie L 268/18 UITVOERINGSVERORDENING (EU) 2018/1605 VAN DE RAAD van 25 oktober 2018 tot uitvoering van Verordening (EU) 2015/1755 betreffende beperkende maatregelen in het licht van de situatie in Burundi DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2015/1755 van de Raad van 1 oktober 2015 betreffende beperkende maatregelen in het licht van de situatie in Burundi, en met name artikel 13, lid 4 ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 1 oktober 2015 heeft de Raad Verordening (EU) 2015/1755 betreffende beperkende maatregelen in het licht van de situatie in Libië vastgesteld. (2) Er is aanvullende informatie ter identificatie van één natuurlijke persoon beschikbaar. (3) Bijlage I bij Verordening (EU) 2015/1755 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2015/1755 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 oktober 2018. Voor de Raad De voorzitter J. BOGNER-STRAUSS ( 1 ) PB L 257 van 2.10.2015, blz. 1 . BIJLAGE In bijlage I bij Verordening (EU) 2015/1755 wordt punt 3 in de rubriek „Lijst van de in artikel 2 bedoelde natuurlijke personen en rechtspersonen, entiteiten en lichamen” vervangen door: Naam Identificatiegegevens Redenen voor plaatsing op de lijst „3. Mathias/Joseph NIYONZIMA alias KAZUNGU Geboortedatum: 6.3.1956; 2.1.1967 Geboorteplaats: Gemeente Kanyosha, Mubimbi, provincie Bujumbura Rural, Burundi Registratienummer (SNR): O/00064 Burundese nationaliteit. Paspoortnummer: OP0053090 Officier bij de nationale inlichtingendienst. Verantwoordelijk voor het belemmeren van de zoektocht naar een politieke oplossing in Burundi door het aanzetten tot geweldpleging en repressie tijdens de betogingen die op 26 april 2015 begonnen nadat president Nkurunziza aangekondigd had zich opnieuw kandidaat te stellen als president. Verantwoordelijk voor het helpen bij de opleiding, de coördinatie en de bewapening van de paramilitaire milities van de Imbonerakure, ook buiten Burundi, die verantwoordelijk zijn voor geweldpleging, repressie en ernstige schendingen van de mensenrechten in Burundi.”",
  "source": "EUR LEX"
}