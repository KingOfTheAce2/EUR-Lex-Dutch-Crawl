{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0319:NL:HTML\">",
  "content": "EUR-Lex - 32001D0319 - NL Avis juridique important | 32001D0319 2001/319/EG: Besluit van de Raad van 29 januari 2001 betreffende de ondertekening, namens de Europese Gemeenschap, van het Verdrag inzake de instandhouding en het beheer van de visbestanden in het zuidoostelÄ³ke deel van de Atlantische Oceaan Publicatieblad Nr. L 111 van 20/04/2001 blz. 0015 - 0015 Besluit van de Raad van 29 januari 2001 betreffende de ondertekening, namens de Europese Gemeenschap, van het Verdrag inzake de instandhouding en het beheer van de visbestanden in het zuidoostelijke deel van de Atlantische Oceaan (2001/319/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 37, juncto artikel 300, lid 2, eerste alinea, Gezien het voorstel van de Commissie, Overwegende hetgeen volgt: (1) De Gemeenschap is bevoegd om maatregelen inzake de instandhouding en het beheer van de visbestanden vast te stellen en om met andere landen of internationale organisaties overeenkomsten te sluiten. (2) Op grond van het Zeerechtverdrag van de Verenigde Naties, dat door de Gemeenschap is ondertekend, zijn de leden van de internationale gemeenschap verplicht samen te werken om de levende rijkdommen van de zee in stand te houden en te beheren. (3) De Gemeenschap heeft de Overeenkomst ondertekend over de toepassing van de bepalingen van het Verdrag van de Verenigde Naties inzake het recht van de zee van 10 december 1982 die betrekking hebben op de instandhouding en het beheer van de grensoverschrijdende en de over grote afstanden trekkende visbestanden(1). (4) De zevende vergadering van de kuststaten en de andere partijen die belang hebben bij het toekomstige Verdrag inzake de instandhouding en het beheer van de visbestanden in het zuidoostelijke deel van de Atlantische Oceaan, heeft een ontwerp-tekst van het toekomstige verdrag gepresenteerd. (5) Het verdrag heeft tot doel de instandhouding op lange termijn en de duurzame exploitatie van de visbestanden in het verdragsgebied te waarborgen door doeltreffende tenuitvoerlegging ervan. (6) Door vissers uit de Gemeenschap wordt gevist op bestanden in het verdragsgebied, zodat het dus in het belang van de Gemeenschap is een wezenlijke rol te spelen bij de tenuitvoerlegging van het verdrag en de Gemeenschap het verdrag dus moet ondertekenen, BESLUIT: Artikel 1 De ondertekening van het Verdrag inzake de instandhouding en het beheer van de visbestanden in het zuidoostelijke deel van de Atlantische Oceaan wordt hierbij namens de Europese Gemeenschap goedgekeurd onder voorbehoud van het besluit van de Raad tot sluiting van het verdrag. De tekst van het verdrag is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) om het verdrag namens de Gemeenschap te ondertekenen, onder voorbehoud van sluiting. Gedaan te Brussel, 29 januari 2001. Voor de Raad De voorzitter M. Winberg (1) PB L 189 van 3.7.1998, blz. 16.",
  "source": "EUR LEX"
}