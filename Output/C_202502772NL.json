{
  "url": "http://www.w3.org/1999/xhtml\">",
  "content": "C_202502772NL.000101.fmx.xml Publicatieblad van de Europese Unie NL C-serie C/2025/2772 16.5.2025 BESLUIT VAN DE RAAD van 12 mei 2025 tot benoeming van elf leden van de raad van bestuur van het Europees Agentschap voor chemische stoffen (ECHA) (C/2025/2772) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (Reach), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 1 ) , en met name artikel 79, Overwegende hetgeen volgt: (1) Artikel 79 van Verordening (EG) nr. 1907/2006 bepaalt dat de Raad één vertegenwoordiger uit elke lidstaat tot lid van de raad van bestuur van het Europees Agentschap voor chemische stoffen (de “raad van bestuur”) moet benoemen. (2) De leden van de raad van bestuur moeten worden benoemd op grond van hun relevante ervaring en deskundigheid op het gebied van de veiligheid van chemische stoffen of de regelgeving inzake chemische stoffen, waarbij wordt gewaarborgd dat onder de leden van de raad van bestuur relevante deskundigheid op algemeen, financieel en juridisch gebied voorhanden is. (3) De duur van de ambtstermijn bedraagt vier jaar en kan eenmaal worden verlengd. (4) Bij besluit van 6 mei 2021 heeft de Raad twaalf leden van de raad van bestuur van het Europees Agentschap voor chemische stoffen benoemd ( 2 ) . (5) De door Tsjechië, Estland, Spanje, Italië, Luxemburg, Hongarije, Nederland, Oostenrijk, Slovenië, Finland, en Zweden voorgedragen leden van de raad van bestuur zijn benoemd voor een periode van vier jaar die afloopt op 31 mei 2025. (6) De Raad heeft van de betrokken lidstaten voordrachten ontvangen, HEEFT HET VOLGENDE BESLUIT VASTGESTELD: Artikel 1 De volgende personen worden benoemd tot lid van de raad van bestuur voor een tweede ambtstermijn, die ingaat op 1 juni 2025 en afloopt op 31 mei 2029: — de heer Per ÄNGQUIST, Zweden; — doctor Szilvia DEIM, Hongarije; — de heer Jérôme FAÉ, Luxemburg; — de heer Kees HOPPENER, Nederland; — doctor Pasqualino ROSSI, Italië. Artikel 2 De volgende personen worden benoemd tot lid van de raad van bestuur voor een eerste ambtstermijn, die ingaat op 1 juni 2025 en afloopt op 31 mei 2029: — mevrouw Simona FAJFAR, Slovenië; — mevrouw Olivia FALB-NADERER, Oostenrijk; — mevrouw Mari-Anne HÄRMA, Estland; — mevrouw Almudena OVEJAS ZAPATA, Spanje; — mevrouw Hinni Maria PAPPONEN, Finland; — mevrouw Michaela VYTOPILOVA, Tsjechië. Artikel 3 Dit besluit treedt in werking op de datum van de vaststelling ervan. Gedaan te Brussel, 12 mei 2025. Voor de Raad De voorzitter B. NOWACKA ( 1 ) PB L 396 van 30.12.2006, blz. 1 , ELI: http://data.europa.eu/eli/reg/2006/1907/oj . ( 2 ) PB C 185 van 12.5.2021, blz. 4 . ELI: http://data.europa.eu/eli/C/2025/2772/oj ISSN 1977-0995 (electronic edition)",
  "source": "EUR LEX"
}