{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3657:NL:HTML\">",
  "content": "EUR-Lex - 31991R3657 - NL Avis juridique important | 31991R3657 Verordening (EEG) nr. 3657/91 van de Commissie van 16 december 1991 houdende machtiging van Spanje om de douanerechten bij invoer van zonnebloempitten uit derde landen volledig te schorsen Publicatieblad Nr. L 348 van 17/12/1991 blz. 0038 - 0038 VERORDENING (EEG) Nr. 3657/91 VAN DE COMMISSIE  van 16 december 1991  houdende machtiging van Spanje om de douanerechten bij invoer van zonnebloempitten uit derde landen volledig te schorsen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, inzonderheid op artikel 75, lid 4, Overwegende dat Spanje verzocht heeft om de douanerechten op zonnebloempitten uit derde landen met ingang van 1 januari 1992 volledig te mogen schorsen; Overwegende dat de in deze verordening vervatte maatregelen in overeenstemming zijn met het advies van het Comité van beheer voor oliën en vetten, HEEFT DE VOLGENDE VERORDENING VASTGESTELD: Artikel 1 Spanje wordt gemachtigd om de douanerechten op zonnebloempitten, andere dan voor zaaidoeleinden, van GN-code 1206 00 90, bij invoer uit derde landen volledig te schorsen. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 januari 1992. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 16 december 1991. Voor de Commissie Ray MAC SHARRY Lid van de Commissie",
  "source": "EUR LEX"
}