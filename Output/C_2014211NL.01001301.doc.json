{
  "url": "http://www.w3.org/1999/xhtml\">",
  "content": "C_2014211NL.01001301.xml 5.7.2014 NL Publicatieblad van de Europese Unie C 211/13 BESLUIT VAN DE DIRECTEUR VAN EUROPOL van 18 april 2014 houdende toepassing van het besluit van de raad van bestuur van Europol van 16 november 1999 houdende instemming met de door Europol vastgestelde voorwaarden en procedures betreffende de belasting op door Europol aan zijn personeelsleden betaalde salarissen en emolumenten (2014/C 211/06) DE DIRECTEUR VAN EUROPOL, Gezien het besluit van de Raad van 6 april 2009 tot oprichting van de Europese Politiedienst („Europol”) ( 1 ) (hierna: het „Europol-besluit”) en met name artikel 57, lid 5, artikel 62 en artikel 63, Gezien het protocol op grond van artikel K.3 van het Verdrag betreffende de Europese Unie en artikel 41, lid 3, van de Europol-overeenkomst, betreffende de voorrechten en immuniteiten van Europol, de leden van zijn organen, zijn adjunct-directeuren en zijn personeelsleden ( 2 ) , en met name artikel 10, Gezien het besluit van de raad van bestuur van Europol van 16 november 1999 houdende instemming met de door Europol vastgestelde voorwaarden en procedures betreffende de belasting op door Europol aan zijn personeelsleden betaalde salarissen en emolumenten ( 3 ) , Overwegende hetgeen volgt: (1) Overeenkomstig artikel 57, lid 5, van het Europol-besluit blijven het statuut van de personeelsleden van Europol ( 4 ) en andere desbetreffende instrumenten van toepassing op de personeelsleden die niet overeenkomstig artikel 57, lid 2, van het Europol-besluit in dienst zijn getreden. (2) Artikel 57, lid 5, van het Europol-besluit bepaalt dat, in afwijking van hoofdstuk 5 van het statuut van de personeelsleden van Europol, het percentage van de jaarlijkse aanpassing van de bezoldigingen, dat door de Raad overeenkomstig artikel 65 van het Statuut van de ambtenaren ( 5 ) wordt vastgesteld, van toepassing zal zijn op de personeelsleden van Europol. (3) Artikel 57, lid 5, van het Europol-besluit betreft slechts bepaalde elementen van de personeelsbezoldiging als bedoeld in hoofdstuk 5 (artikelen 43 tot en met 55) van het statuut van de personeelsleden van Europol en omvat niet de belasting op door Europol aan zijn personeelsleden die onder het statuut van de personeelsleden van Europol vallen betaalde salarissen en emolumenten. (4) Met het oog op de gewijzigde procedure van artikel 57, lid 5, van het Europol-besluit betreffende de aanpassing van bezoldigingen machtigt artikel 3 bis van het aanhangsel van voornoemd besluit van de raad van bestuur van 16 november 1999 de directeur van Europol om met ingang van 1 juli 2010 en daarna op jaarlijkse basis de in artikel 4 van het aanhangsel van dit besluit genoemde bedragen aan te passen met hetzelfde percentage als toegepast overeenkomstig artikel 57, lid 5, van het Europol-besluit. (5) De jaarlijkse aanpassing van de bezoldiging volgens artikel 57, lid 5, van het Europol-besluit werd door Europol met terugwerkende kracht per 1 juli 2010 ten uitvoer gelegd ( 6 ) overeenkomstig de cijfers in Verordening (EU) nr. 1239/2010 van de Raad ( 7 ) . (6) De belasting die van toepassing is op personeelsleden van Europol die onder het statuut van de personeelsleden van Europol vallen, dient te worden gewijzigd om deze in overeenstemming te brengen met de overeenkomstig artikel 57, lid 5, van het Europol-besluit toegepaste aanpassing van de bezoldiging, HEEFT HET VOLGENDE BESLUIT VASTGESTELD: Artikel 1 Met ingang van 1 juli 2010: — wordt de waarde genoemd in de eerste zin van artikel 4 van het aanhangsel van het besluit van de raad van bestuur van Europol van 16 november 1999 vervangen door 121,45 EUR; — worden de waarden in euro in de tabel van artikel 4 van het aanhangsel van het besluit van de raad van bestuur van Europol van 16 november 1999 vervangen door: — 8 % voor bedragen tussen 121,45 EUR en 2 139,28 EUR; — 10 % voor bedragen tussen 2 139,29 EUR en 2 946,53 EUR; — 12,5 % voor bedragen tussen 2 946,54 EUR en 3 376,87 EUR; — 15 % voor bedragen tussen 3 376,88 EUR en 3 834,95 EUR; — 17,5 % voor bedragen tussen 3 834,96 EUR en 4 265,33 EUR; — 20 % voor bedragen tussen 4 265,34 EUR en 4 682,49 EUR; — 22,5 % voor bedragen tussen 4 682,50 EUR en 5 112,85 EUR; — 25 % voor bedragen tussen 5 112,86 EUR en 5 530,01 EUR; — 27,5 % voor bedragen tussen 5 530,02 EUR en 5 960,36 EUR; — 30 % voor bedragen tussen 5 960,37 EUR en 6 377,53 EUR; — 32,5 % voor bedragen tussen 6 377,54 EUR en 6 807,89 EUR; — 35 % voor bedragen tussen 6 807,90 EUR en 7 225,71 EUR; — 40 % voor bedragen tussen 7 225,72 EUR en 7 656,10 EUR; — 45 % voor bedragen boven 7 656,11 EUR. Artikel 2 Dit besluit wordt bekendgemaakt in het Publicatieblad van de Europese Unie . Artikel 3 Dit besluit treedt in werking op de dag na die van de goedkeuring ervan door de directeur. Gedaan te Den Haag, 18 april 2014. Rob WAINWRIGHT Directeur van Europol ( 1 ) PB L 121 van 15.5.2009, blz. 37 . ( 2 ) PB C 221 van 19.7.1997, blz. 2 . ( 3 ) PB C 65 van 28.2.2001, blz. 6 . ( 4 ) Besluit van de Raad van 3 december 1998 houdende vaststelling van het statuut voor de personeelsleden van Europol ( PB C 26 van 30.1.1999, blz. 23 ). ( 5 ) Verordening (EEG, Euratom, EGKS) nr. 259/68 van de Raad ( PB L 56 van 4.3.1968, blz. 1 ). ( 6 ) Bericht inzake de aanpassing van de salarissen en vergoedingen van personeelsleden van Europol die onder het personeelsstatuut van Europol vallen overeenkomstig artikel 57, lid 5, van het Besluit van de raad met ingang van 1 juli 2009 en 1 juli 2010 (zie bladzijde … van dit Publicatieblad). ( 7 ) Verordening (EU) nr. 1239/2010 van de Raad van 20 december 2010 houdende aanpassing met ingang van 1 juli 2010 van de bezoldigingen en de pensioenen van de ambtenaren en de andere personeelsleden van de Europese Unie, alsmede van de aanpassingscoëfficiënten die van toepassing zijn op deze bezoldigingen en pensioenen ( PB L 338 van 22.12.2010, blz. 1 ).",
  "source": "EUR LEX"
}