{
  "url": "http://www.w3.org/1999/xhtml\">",
  "content": "L_2023024NL.01000301.xml 26.1.2023 NL Publicatieblad van de Europese Unie L 24/3 GEDELEGEERDE VERORDENING (EU) 2023/167 VAN DE COMMISSIE van 3 november 2022 tot wijziging van Gedelegeerde Verordening (EU) 2020/256 tot vaststelling van een meerjarige, voortschrijdende planning (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1700 van het Europees Parlement en de Raad van 10 oktober 2019 tot vaststelling van een gemeenschappelijk kader voor Europese statistieken betreffende personen en huishoudens, op basis van gegevens die op individueel niveau worden verzameld door middel van steekproeven, tot wijziging van Verordeningen (EG) nr. 808/2004, (EG) nr. 452/2008 en (EG) nr. 1338/2008 van het Europees Parlement en de Raad, en tot intrekking van Verordening (EG) nr. 1177/2003 van het Europees Parlement en de Raad en Verordening (EG) nr. 577/98 van de Raad ( 1 ) , en met name artikel 4, lid 1, Overwegende hetgeen volgt: (1) Bij Gedelegeerde Verordening (EU) 2020/256 van de Commissie ( 2 ) is de meerjarige, voortschrijdende planning vastgesteld voor de verzameling van gegevens in het kader van Verordening (EU) 2019/1700 in de periode 2021-2028. (2) Om ervoor te zorgen dat de meerjarige, voortschrijdende planning doeltreffend is en voorziet in de behoeften van de gebruikers, moet deze worden aangepast door het ad-hoconderwerp te specificeren dat moet worden opgenomen in de ad-hocmodule voor 2025 in het kader van de Europese enquête naar inkomens en levensomstandigheden (EU-SILC), aangezien dit nog niet bekend was toen Verordening (EU) 2020/256 werd vastgesteld. (3) De aanpassingen van de meerjarige voortschrijdende planning moeten uiterlijk 24 maanden voor het begin van elke periode van gegevensverzameling zoals gespecificeerd in de planning voor de jaarlijks of meerdere keren per jaar verrichte gegevensverzameling in werking treden. (4) Gedelegeerde Verordening (EU) 2020/256 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2020/256 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op 31 december 2022. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 november 2022. Voor de Commissie De voorzitter Ursula VON DER LEYEN ( 1 ) PB L 261 I van 14.10.2019, blz. 1 . ( 2 ) Gedelegeerde Verordening (EU) 2020/256 van de Commissie van 16 december 2019 tot aanvulling van Verordening (EU) 2019/1700 van het Europees Parlement en de Raad tot vaststelling van een meerjarige, voortschrijdende planning ( PB L 54 van 26.2.2020, blz. 1 ). BIJLAGE In bijlage I bij Gedelegeerde Verordening (EU) 2020/256 wordt deel B vervangen door: “ Deel B: Gegevensverzamelingsperioden voor de deelgebieden waarvoor meerdere frequenties zijn vastgesteld Deelgebieden Groepen (acroniemen) Jaren van gegevensverzameling 2021 2022 2023 2024 2025 2026 2027 2028 Beroepsbevolking Driemaandelijks (LFQ) Elk kwartaal Elk kwartaal Elk kwartaal Elk kwartaal Elk kwartaal Elk kwartaal Elk kwartaal Elk kwartaal Jaarlijks (LFY) X X X X X X X X “Redenen voor migratie” en “werktijdregelingen” (LF2YA) X X X X “Deelname aan formele en niet-formele onderwijs- en opleidingsactiviteiten (twaalf maanden)”, “arbeidsongeschiktheid en andere elementen van de Minimum Europese gezondheidsmodule” en “elementen van de Minimum Europese gezondheidsmodule” (LF2YB) X X X X Arbeidsmarktsituatie van migranten en hun rechtstreekse nakomelingen (LF8YA) X Pensioen en arbeidsmarktparticipatie (LF8YB) X “Jongeren op de arbeidsmarkt” en “opleidingsniveau — details, met inbegrip van onderbroken of stopgezette studies” (LF8YC) X Combinatie van werk en gezin (LF8YD) X Werkorganisatie en werktijdregelingen (LF8YE) X Arbeidsongevallen en andere werkgerelateerde gezondheidsproblemen (LF8YF) X Ad-hoconderwerp over vaardigheden in verband met de baan X Ad-hoconderwerp (te definiëren in een later stadium) X Inkomen en levensomstandigheden Jaarlijks (ILCY) X X X X X X X X Kinderen (ILC3YA) X X X Gezondheid (ILC3YB) X X X Arbeidsmarkt en huisvesting (ILC3YC) X X Levenskwaliteit (ILC6YA) X X Intergenerationele overdracht van achterstand & huisvestingsproblemen (ILC6YB) X Toegang tot diensten (ILC6YC) X Overmatige schuldenlast, verbruik en vermogen (ILC6YD) X Ad-hoconderwerp Woonregelingen en levensomstandigheden van kinderen in gescheiden of nieuw samengestelde gezinnen X Ad-hoconderwerp Energie-efficiëntie van huishoudens X Ad-hoconderwerp Energie en milieu X Ad-hoconderwerp (te definiëren in een later stadium) X”",
  "source": "EUR LEX"
}