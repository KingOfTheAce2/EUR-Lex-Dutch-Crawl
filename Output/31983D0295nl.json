{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0295:NL:HTML\">",
  "content": "EUR-Lex - 31983D0295 - NL Avis juridique important | 31983D0295 83/295/EEG: Beschikking van de Commissie van 6 juni 1983 met betrekking tot de uitvoering van de hervorming van de landbouwstructuur in Nederland overeenkomstig Richtlijn 72/159/EEG van de Raad (Slechts de tekst in de Nederlandse taal is authentiek) Publicatieblad Nr. L 157 van 15/06/1983 blz. 0028 - 0028 ***** BESCHIKKING  VAN DE COMMISSIE van 6 juni 1983 met betrekking tot de uivoering van de hervorming van de landbouwstructuur in Nederland overeenkomstig Richtlijn 72/159/EEG van de Raad (Slechts de tekst in de Nederlandse taal is authentiek) (83/295/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), en met name op artikel 18, lid 3, Overwegende dat de Nederlandse Regering op 24 maart 1983 overeenkomstig artikel 17, lid 4, van Richtlijn 72/159/EEG mededeling heeft gedaan van het bestuursbesluit nr. 280 van 29 december 1982 houdende wijziging van bestuursbesluit nr. 226 inzake bijdrageregeling samenwerkingsverbanden landbouwbedrijven van de Stichting ontwikkelings- en saneringsfonds voor de landbouw; Overwegende dat de Commissie volgens artikel 18, lid 3, van bovengenoemde richtlijn bij beschikking moet vaststellen of met inachtneming van het medegedeelde bestuursbesluit de in Nederland bestaande voorschriften ter uitvoering van de richtlijn nog steeds aan de voorwaarden voor financiële deelneming van de Gemeenschap aan de in artikel 15 van eerdergenoemde richtlijn bedoelde gemeenschappelijke actie voldoen; Overwegende dat het genoemde bestuursbesluit voldoet aan de in Richtlijn 72/159/EEG gestelde voorwaarden; Overwegende dat het Comité van het EOGFL is geraadpleegd over de financiële aspecten; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Nederland bestaande voorschriften ter uitvoering van Richtlijn 72/159/EEG voldoen met inachtneming van het bestuursbesluit nr. 280 van 29 december 1982 houdende wijziging van bestuursbesluit nr. 226 inzake bijdrageregeling samenwerkingsverbanden landbouwbedrijven van de Stichting ontwikkelings- en saneringsfonds voor de landbouw, aan de voorwaarden voor financiële deelneming van de Gemeenschap aan de in artikel 15 van genoemde richtlijn bedoelde gemeenschappelijke actie. Artikel 2 Deze beschikking is gericht tot het Koninkrijk der Nederlanden. Gedaan te Brussel, 6 juni 1983. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41.",
  "source": "EUR LEX"
}