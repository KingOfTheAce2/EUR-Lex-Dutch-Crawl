{
  "url": "http://www.w3.org/1999/xhtml\">",
  "content": "L_2022317NL.01003901.xml 9.12.2022 NL Publicatieblad van de Europese Unie L 317/39 GEDELEGEERDE VERORDENING (EU) 2022/2402 VAN DE COMMISSIE van 16 augustus 2022 tot rectificatie van bepaalde taalversies van Gedelegeerde Verordening (EU) 2017/1018 tot aanvulling van Richtlijn 2014/65/EU van het Europees Parlement en de Raad betreffende markten voor financiële instrumenten met technische reguleringsnormen ter specificatie van de informatie die door beleggingsondernemingen, marktexploitanten en kredietinstellingen moet worden verstrekt (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( 1 ) , en met name artikel 35, lid 11, derde alinea, Overwegende hetgeen volgt: (1) De Bulgaarse, de Deense, de Duitse, de Estse, de Griekse, de Italiaanse, de Kroatische, de Letse, de Litouwse, de Nederlandse, de Poolse, de Portugese, de Roemeense, de Sloveense, de Slowaakse, de Tsjechische en de Zweedse taalversie van Gedelegeerde Verordening (EU) 2017/1018 van de Commissie ( 2 ) bevatten een fout in artikel 6, lid 2, punt g), iii), wat betreft de specifieke informatie waarvan ondernemingen op grond van de betrokken bepaling kennis moeten geven. (2) De Bulgaarse, de Deense, de Duitse, de Estse, de Griekse, de Italiaanse, de Kroatische, de Letse, de Litouwse, de Nederlandse, de Poolse, de Portugese, de Roemeense, de Sloveense, de Slowaakse, de Tsjechische en de Zweedse taalversie van Gedelegeerde Verordening (EU) 2017/1018 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 In artikel 6, lid 2, punt g), van Gedelegeerde Verordening (EU) 2017/1018 wordt punt iii) vervangen door: “iii) interne regelingen voor de controle van personeelsleden, met inbegrip van controles op het omgaan met persoonlijke rekeningen;”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 augustus 2022. Voor de Commissie De voorzitter Ursula VON DER LEYEN ( 1 ) PB L 173 van 12.6.2014, blz. 349 . ( 2 ) Gedelegeerde Verordening (EU) 2017/1018 van de Commissie van 29 juni 2016 tot aanvulling van Richtlijn 2014/65/EU van het Europees Parlement en de Raad betreffende markten voor financiële instrumenten met technische reguleringsnormen ter specificatie van de informatie die door beleggingsondernemingen, marktexploitanten en kredietinstellingen moet worden verstrekt ( PB L 155 van 17.6.2017, blz. 1 ).",
  "source": "EUR LEX"
}