{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Y0422(01):NL:HTML\">",
  "content": "EUR-Lex - 31975Y0422(01) - NL Avis juridique important | 31975Y0422(01) Gemeenschappelijke verklaring van het Europese Parlement, de Raad en de Commissie  BETREFFENDE DE INSTELLING VAN EEN PROCEDURE VAN OVERLEG TUSSEN HET EUROPESE PARLEMENT EN DE RAAD Publicatieblad Nr. C 089 van 22/04/1975 blz. 0001 - 0002 Bijzondere uitgave in het Grieks: Hoofdstuk 01 Deel 2 blz. 0003 Bijzondere uitgave in het Spaans: Hoofdstuk 01 Deel 2 blz. 0009 Bijzondere uitgave in het Portugees: Hoofdstuk 01 Deel 2 blz. 0009 ++++ GEMEENSCHAPPELIJKE VERKLARING van het Europese Parlement , de Raad en de Commissie HET EUROPESE PARLEMENT , DE RAAD EN DE COMMISSIE , Overwegende dat met ingang van 1 januari 1975 de begroting van de Gemeenschappen volledig uit eigen middelen van de Gemeenschappen wordt gefinancierd ; Overwegende dat het Europese Parlement voor de toepassing van dit systeem de beschikking zal krijgen over grotere budgettaire bevoegdheden ; Overwegende dat de uitbreiding van de budgettaire bevoegdheden van het Europese Parlement vergezeld moet gaan van een doeltreffende deelneming van deze Instelling aan het proces van totstandkoming en goedkeuring van de besluiten die leiden tot belangrijke uitgaven of ontvangsten ten laste of ten bate van de begroting van de Europese Gemeenschappen , KOMEN ALS VOLGT OVEREEN : 1 . Er wordt een procedure van overleg tussen het Europese Parlement en de Raad ingesteld , waaraan de Commissie actief medewerkt . 2 . De procedure kan worden toegepast voor de communautaire besluiten van algemene strekking die belangrijke financiële gevolgen hebben en waarvan de vaststelling niet dwingend voortvloeit uit reeds bestaande besluiten . 3 . De Commissie geeft bij het indienen van een voorstel te kennen of naar haar mening het betrokken besluit in aanmerking komt voor de procedure van overleg . Het Europese Parlement kan bij het uitbrengen van zijn advies om het inleiden van deze procedure verzoeken . Ook de Raad kan hierom verzoeken . 4 . De procedure vangt aan indien aan de in punt 2 gestelde criteria is voldaan en de Raad voornemens is af te wijken van het door het Europese Parlement aangenomen advies . 5 . Het overleg vindt plaats in een \" commissie van overleg \" , waarin de Raad en vertegenwoordigers van het Europese Parlement zitting hebben . De Commissie neemt deel aan de werkzaamheden van de commissie van overleg . 6 . De procedure heeft tot doel overeenstemming tussen het Europese Parlement en de Raad te bereiken . Onder normale omstandigheden dient de procedure niet meer dan drie maanden in beslag te nemen , tenzij het betrokken besluit voor een bepaalde datum moet worden aangenomen of indien er dringende redenen bestaan ; in deze laatste gevallen kan de Raad een passende termijn vaststellen . 7 . Wanneer de standpunten van beide Instellingen voldoende dicht bij elkaar liggen , kan het Europese Parlement een nieuw advies uitbrengen , waarna de Raad een definitief besluit neemt . Gedaan te Brussel , 4 maart 1975 . Voor het Europese Parlement C . BERKHOUWER Voor de Raad G . FITZGERALD Voor de Commissie François-Xavier ORTOLI",
  "source": "EUR LEX"
}