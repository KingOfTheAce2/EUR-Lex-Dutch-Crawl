{
  "url": "http://www.w3.org/1999/xhtml\">",
  "content": "L_2007213NL.01003201.xml 15.8.2007 NL Publicatieblad van de Europese Unie L 213/32 BESCHIKKING VAN DE COMMISSIE van 2 augustus 2007 tot goedkeuring van de wijziging van het programma voor de uitroeiing van runderbrucellose in Italië voor het jaar 2007, goedgekeurd bij Beschikking 2006/875/EG, wat betreft buffelbrucellose in Caserta, regio Campania (Kennisgeving geschied onder nummer C(2007) 3692) (2007/561/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 24, lid 6, Overwegende hetgeen volgt: (1) Beschikking 90/424/EEG voorziet in de mogelijkheid van de toekenning van een financiële bijdrage van de Gemeenschap aan nationale programma's voor de uitroeiing, bestrijding en monitoring van in de bijlage daarbij opgenomen dierziekten en zoönoses, waaronder runderbrucellose. (2) Bij Beschikking 2006/875/EG van de Commissie van 30 november 2006 tot goedkeuring van de door de lidstaten voor het jaar 2007 ingediende programma’s voor de uitroeiing en bewaking van dierziekten en van bepaalde TSE’s en ter preventie van zoönoses ( 2 ) is het door Italië voor de periode van 1 januari 2007 tot en met 31 december 2007 ingediende programma voor de uitroeiing van runderbrucellose goedgekeurd. (3) De situatie in verband met buffelbrucellose in Campania, met name in de provincie Caserta, geeft reden tot bezorgdheid, zoals Italië heeft aangetoond in een presentatie voor het Permanent Comité voor de voedselketen en de diergezondheid op 5 en 6 maart 2007. (4) Dienovereenkomstig heeft Italië bij de Commissie een bijzonder bestrijdingsplan voor de uitroeiing van buffelbrucellose in Caserta ingediend, dat met name specifieke versterkte maatregelen voor de identificatie en de vaccinatie van de dieren bevat. (5) De door Italië voorgestelde maatregelen voldoen aan de veterinaire wetgeving van de Gemeenschap, met name de communautaire criteria in verband met de uitroeiing van runderbrucellose. (6) Het bijzondere bestrijdingsplan voor de uitroeiing van buffelbrucellose in Caserta moet daarom worden goedgekeurd als onderdeel van het programma voor de uitroeiing van runderbrucellose in Italië voor het jaar 2007. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Het bijzondere bestrijdingsplan voor de uitroeiing van buffelbrucellose in Caserta, als ingediend door Italië op 7 juni 2007, wordt goedgekeurd voor de periode van 1 juli 2007 tot en met 31 december 2007. Dat bijzondere bestrijdingsplan wordt opgenomen in het programma voor de uitroeiing van runderbrucellose in die lidstaat, als goedgekeurd overeenkomstig artikel 2, lid 1, van Beschikking 2006/875/EG. Artikel 2 Deze beschikking is gericht tot de lidstaten. Gedaan te Brussel, 2 augustus 2007. Voor de Commissie Markos KYPRIANOU Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB L 337 van 5.12.2006, blz. 46 . Beschikking gewijzigd bij Beschikking 2007/22/EG ( PB L 7 van 12.1.2007, blz. 46 ).",
  "source": "EUR LEX"
}