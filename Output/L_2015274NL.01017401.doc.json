{
  "url": "http://www.w3.org/1999/xhtml\"><!--",
  "content": "L_2015274NL.01017401.xml 18.10.2015 NL Publicatieblad van de Europese Unie L 274/174 BESLUIT (GBVB) 2015/1863 VAN DE RAAD van 18 oktober 2015 tot wijziging van Besluit 2010/413/GBVB betreffende beperkende maatregelen tegen Iran DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 26 juli 2010 heeft de Raad Besluit 2010/413/GBVB ( 1 ) betreffende beperkende maatregelen tegen Iran vastgesteld. (2) Op 24 november 2013 hebben China, Frankrijk, Duitsland, de Russische Federatie, het Verenigd Koninkrijk en de Verenigde Staten, gesteund door de hoge vertegenwoordiger van de Unie voor buitenlandse zaken en veiligheidsbeleid („hoge vertegenwoordiger”), met Iran overeenstemming bereikt over een gezamenlijk actieplan waarin wordt geschetst hoe een alomvattende langetermijnoplossing voor de Iraanse nucleaire kwestie zou moeten worden bereikt. Overeengekomen was dat het proces dat tot deze alomvattende oplossing moet leiden, als eerste stap, initiële, wederzijds overeengekomen maatregelen zou omvatten die door beide partijen voor een duur van zes maanden moeten worden genomen en met wederzijdse instemming kunnen worden verlengd. (3) Op 2 april 2015 hebben China, Frankrijk, Duitsland, de Russische Federatie, het Verenigd Koninkrijk en de Verenigde Staten, gesteund door de hoge vertegenwoordiger, met Iran overeenstemming bereikt over de belangrijkste parameters van een gezamenlijk alomvattend actieplan (Joint Comprehensive Plan of Action — JCPOA). (4) Op 14 juli 2015 hebben China, Frankrijk, Duitsland, de Russische Federatie, het Verenigd Koninkrijk en de Verenigde Staten, gesteund door de hoge vertegenwoordiger, met Iran overeenstemming bereikt over een alomvattende langetermijnoplossing voor de Iraanse nucleaire kwestie. De onverkorte uitvoering van het JCPOA zal het uitsluitend vreedzame karakter van het Iraanse nucleaire programma garanderen en de volledige opheffing van alle nucleair-gerelateerde sancties inhouden. (5) Op 20 juli 2015 heeft de Veiligheidsraad van de Verenigde Naties Resolutie („VNVR-Resolutie”) 2231 (2015) aangenomen, waarbij het JCPOA wordt bekrachtigd, wordt aangedrongen op de volledige uitvoering ervan volgens het in het JCPOA vastgestelde tijdschema en wordt voorzien in maatregelen die overeenkomstig het JCPOA moeten plaatsvinden. (6) Op 20 juli 2015 heeft de Raad het JCPOA verwelkomd en zich erachter geschaard, en zich ertoe verbonden de voorwaarden ervan te eerbiedigen en het uitvoeringsplan te volgen. De Raad stond tevens volledig achter VNVR-Resolutie 2231 (2015). (7) De Raad herhaalde voorts dat de acties en de verplichtingen van de Unie uit hoofde van het JCPOA in verband met de opheffing van de sancties zullen worden uitgevoerd in overeenstemming met het tijdschema en de nadere bepalingen die in het JCPOA zijn gespecificeerd, en dat de opheffing van de economische en financiële sancties van kracht wordt zodra de Internationale Organisatie voor Atoomenergie (IAEA) heeft vastgesteld dat Iran zijn nucleaire verplichtingen uit hoofde van het JCPOA is nagekomen. (8) De Raad merkte op dat de bepalingen van het in 2013 in Genève overeengekomen gezamenlijk actieplan met nog eens zes maanden zijn verlengd, om de IAEA voldoende tijd te geven om te controleren of Iran deze acties heeft uitgevoerd. (9) De verplichting tot opheffing van alle sancties van de Unie in verband met nucleaire vraagstukken overeenkomstig het JCPOA laat het geschillenbeslechtingsmechanisme bedoeld in het JCPOA en de herinvoering van de sancties van de Unie in geval van significante niet-nakoming door Iran van zijn verplichtingen in het kader van het JCPOA onverlet. (10) In het geval van het herinvoeren van sancties van de Unie zal er worden voorzien in toereikende bescherming voor de tenuitvoerlegging van overeenkomsten die in overeenstemming met het JCPOA zijn gesloten toen er een opheffing van de sancties gold, volgens de vroegere bepalingen die golden op het ogenblik dat de sancties oorspronkelijk werden opgelegd. (11) VNVR-Resolutie 2231 (2015) van de VNVR bepaalt dat na de door de IAEA geverifieerde uitvoering van de met nucleaire vraagstukken verband houdende toezeggingen van Iran in het JCPOA, de bepalingen van VNVR-Resoluties 1696 (2006), 1737 (2006), 1747 (2007), 1803 (2008), 1835 (2008), 1929 (2010) en 2224 (2015) moeten worden beëindigd. (12) Voorts bepaalt VNVR-Resolutie 2231 (2015) dat de Staten zich houden aan de desbetreffende bepalingen in de verklaring van 14 juli 2015 van China, Frankrijk, Duitsland, de Russische Federatie, het Verenigd Koninkrijk, de Verenigde Staten en de Europese Unie, als bijlage B gevoegd bij VNVR-Resolutie 2231 (2015), die gericht is op het bevorderen van transparantie en het creëren van een klimaat dat bevorderlijk is voor de volledige uitvoering van het JCPOA. (13) De in de verklaring van 14 juli 2015 vervatte bepalingen omvatten een mechanisme voor evaluatie en voorzien in besluitvorming over de nucleaire overdrachten aan, of activiteiten met, Iran, beperkingen op wapens, en ballistische raketten, alsmede een visumverbod en de bevriezing van tegoeden ten aanzien van bepaalde personen en entiteiten. (14) Volgens het JCPOA moeten de lidstaten de toepassing van alle economische en financiële sancties van de Unie in verband met kernwapens beëindigen terwijl Iran tegelijkertijd onder IAEA-controle de overeengekomen maatregelen op nucleair gebied uitvoert. (15) Bovendien moeten de lidstaten op dezelfde datum een vergunningenstelsel invoeren voor de evaluatie van en de besluitvorming over de nucleaire overdrachten aan, of activiteiten met, Iran die niet vallen onder VNVR-Resolutie 2231 (2015), in volledige overeenstemming met het JCPOA. (16) Overeenkomstig het JCPOA zal een gezamenlijke commissie bestaande uit vertegenwoordigers van Iran en van China, Frankrijk, Duitsland, de Russische Federatie, het Verenigd Koninkrijk en de Verenigde Staten, en de hoge vertegenwoordiger, worden ingesteld om toe te zien op de uitvoering van het JCPOA en de functies te vervullen die in het JCPOA zijn bepaald. (17) Voor de uitvoering van een aantal in dit besluit genoemde maatregelen is nader optreden van de Unie vereist. (18) Besluit 2010/413/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/413/GBVB wordt als volgt gewijzigd: 1) Artikel 1, lid 2, wordt vervangen door: „2.   De verbodsbepaling in lid 1 geldt niet voor de rechtstreekse of indirecte overdracht aan Iran, dan wel ten gebruike door of ten behoeve van Iran, via het grondgebied van de lidstaten, van voorwerpen bedoeld in VNVR-Resolutie 2231 (2015), bijlage B, punt 2, onder c), eerste alinea, voor lichtwaterreactoren.”. 2) In artikel 15, worden de leden 1, 2, 5 en 6, vervangen door: „1.   De lidstaten inspecteren op hun grondgebied, met inbegrip van zee- en luchthavens, in overleg met hun nationale autoriteiten en in overeenstemming met hun nationale wetgeving en het internationale recht, in het bijzonder het zeerecht en de toepasselijke internationale burgerluchtvaartovereenkomsten, alle vracht naar en van Iran indien zij over informatie beschikken op grond waarvan een redelijk vermoeden bestaat dat de vracht voorwerpen omvat waarvan de levering, verkoop, overdracht of uitvoer krachtens dit besluit verboden is. 2.   De lidstaten kunnen conform het internationale recht, in het bijzonder het zeerecht, verlangen dat schepen in volle zee, met toestemming van de vlaggenstaat, worden geïnspecteerd indien zij over informatie beschikken op grond waarvan zij redelijkerwijze kunnen vermoeden bestaat dat deze schepen voorwerpen vervoeren waarvan de levering, verkoop, overdracht of uitvoer plaatsvindt in strijd met dit besluit. 5.   Wanneer de in de leden 1 of 2 bedoelde inspectie wordt uitgevoerd, confisqueren de lidstaten voorwerpen waarvan de levering, verkoop, overdracht of uitvoer plaatsvindt in strijd met dit besluit, en vernietigen zij deze (onder meer door gehele vernietiging, onbruikbaarmaking, opslag of overdracht naar een andere staat dan de staat van herkomst of bestemming om daar te worden vernietigd). Die confiscatie en vernietiging geschieden voor rekening van de importeur; indien het niet mogelijk is de kosten op de importeur te verhalen kunnen zij overeenkomstig het nationaal recht worden ingevorderd van eenieder die aansprakelijk is voor de poging tot illegale verkoop, levering, overdracht of uitvoer. 6.   De verlening van bunker- of leveringsdiensten of van andere diensten aan schepen in Iraans bezit of onder Iraans contract, met inbegrip van gecharterde schepen, door onderdanen van de lidstaten of vanuit gebieden onder de rechtsmacht van de lidstaten is verboden indien de dienstverleners beschikken over informatie op grond waarvan een redelijk vermoeden bestaat dat deze schepen voorwerpen vervoeren waarvan de levering, verkoop, overbrenging of uitvoer plaatsvindt in strijd met dit besluit, tenzij het verlenen van dergelijke diensten nodig is voor humanitaire doeleinden of totdat de vracht is geïnspecteerd, en zo nodig is geconfisqueerd en vernietigd, overeenkomstig de leden 1, 2 en 5.”. 3) Artikel 18 wordt vervangen door: „De verlening van technische en onderhoudsdiensten aan Iraanse vrachtvliegtuigen door onderdanen van de lidstaten of vanaf het grondgebied van de lidstaten is verboden indien de lidstaten beschikken over informatie op grond waarvan een redelijk vermoeden bestaat dat deze vrachtvliegtuigen voorwerpen vervoeren waarvan de levering, verkoop, overdracht of uitvoer plaatsvindt in strijd met dit besluit, tenzij de levering van dergelijke diensten nodig is voor humanitaire of veiligheidsdoeleinden of totdat de vracht is geïnspecteerd, en zo nodig is geconfisqueerd en vernietigd, overeenkomstig artikel 15, leden 1 en 5.”. 4) In artikel 19, lid 1, worden de volgende punten toegevoegd: „d) andere door de Veiligheidsraad op een lijst geplaatste personen, die zich bezighouden met, rechtstreeks betrokken zijn bij, dan wel steun verlenen aan proliferatiegevoelige nucleaire activiteiten van Iran die worden verricht in strijd met de toezeggingen van Iran in het gezamenlijk alomvattend actieplan (Joint Comprehensive Plan of Action — JCPOA) of de ontwikkeling van systemen voor de overbrenging van kernwapens, mede doordat zij betrokken zijn bij de aanschaf van voorwerpen, goederen, uitrusting, materialen of technologie waarvoor een verbod geldt, als genoemd in bijlage B bij VNVR-Resolutie 2231 (2015); op een lijst geplaatste personen of entiteiten hebben geholpen om het JCPOA of VNVR-Resolutie 2231 (2015) te omzeilen of niet in overeenstemming daarmee te handelen; hebben gehandeld namens of op aanwijzing van op een lijst geplaatste personen of entiteiten, als genoemd in bijlage III; e) andere, niet onder bijlage III vallende personen, die zich bezighouden met, rechtstreeks betrokken zijn bij, dan wel steun verlenen aan proliferatiegevoelige nucleaire activiteiten van Iran die worden verricht in strijd met de toezeggingen van Iran in het JCPOA of de ontwikkeling van systemen voor de overbrenging van kernwapens, mede doordat zij betrokken zijn bij de aanschaf van voorwerpen, goederen, uitrusting, materialen of technologie waarvoor een verbod geldt, als genoemd in bijlage B bij VNVR-Resolutie 2231 (2015) of in dit besluit; op een lijst geplaatste personen of entiteiten hebben geholpen om het JCPOA, VNVR-Resolutie 2231 (2015) of dit besluit te omzeilen of niet in overeenstemming daarmee te handelen; hebben gehandeld namens of op aanwijzing van op een lijst geplaatste personen of entiteiten, als genoemd in bijlage IV.”. 5) Artikel 19, lid 2, wordt vervangen door: „2.   De verbodsbepaling in lid 1 van dit artikel geldt niet voor de doorreis via het grondgebied van de lidstaten, met het oog op activiteiten die rechtstreeks verband houden met de voorwerpen vermeld in VNVR-Resolutie 2231 (2015), bijlage B, punt 2, onder c), eerste alinea, voor lichtwaterreactoren.”. 6) In artikel 19, lid 7, wordt punt ii) vervangen door: „ii) de noodzaak te voldoen aan de doelstellingen van VNVR-Resolutie 2231 (2015), ook wanneer artikel XV van het statuut van de IAEA in het geding is;”. 7) Artikel 19, leden 9 en 10, worden vervangen door: „9.   In gevallen waarin een lidstaat krachtens de leden 4, 5 en 7 een machtiging verleent tot binnenkomst op of doorreis via zijn grondgebied van op de lijst in bijlage I, II, III of IV geplaatste personen, dan geldt deze machtiging uitsluitend voor het doel waarvoor ze is verleend en voor de daarbij betrokken personen. 10.   Een lidstaat die de ontheffingen wil verlenen als bedoeld in lid 7, onder i) en ii), dient de voorgestelde machtigingen ter goedkeuring aan de Veiligheidsraad voor te leggen.”. 8) In artikel 20, lid 1, worden de volgende punten toegevoegd: „d) andere door de Veiligheidsraad op een lijst geplaatste personen, die zich bezighouden met, rechtstreeks betrokken zijn bij, dan wel steun verlenen aan proliferatiegevoelige nucleaire activiteiten van Iran die worden verricht in strijd met de toezeggingen van Iran in het JCPOA of de ontwikkeling van systemen voor de overbrenging van kernwapens, mede doordat zij betrokken zijn bij de aanschaf van voorwerpen, goederen, uitrusting, materialen of technologie waarvoor een verbod geldt, als genoemd in bijlage B bij VNVR-Resolutie 2231 (2015); op een lijst geplaatste personen of entiteiten hebben geholpen om het JCPOA of VNVR-Resolutie 2231 (2015) te ontwijken of niet in overeenstemming daarmee te handelen; hebben gehandeld namens of op aanwijzing van op een lijst geplaatste personen of entiteiten, als genoemd in bijlage III; e) andere, niet onder bijlage III vallende personen en entiteiten, die zich bezighouden met, rechtstreeks betrokken zijn bij, dan wel steun verlenen aan proliferatiegevoelige nucleaire activiteiten van Iran die worden verricht in strijd met de toezeggingen van Iran in het JCPOA of de ontwikkeling van systemen voor de overbrenging van kernwapens, mede doordat zij betrokken zijn bij de aanschaf van voorwerpen, goederen, uitrusting, materialen of technologie waarvoor een verbod geldt, als genoemd in bijlage B bij VNVR-Resolutie 2231 (2015) of in dit besluit; op een lijst geplaatste personen of entiteiten hebben geholpen om het JCPOA, VNVR-Resolutie 2231 (2015) of dit besluit te omzeilen of niet in overeenstemming daarmee te handelen; hebben gehandeld namens of op aanwijzing van op een lijst geplaatste personen of entiteiten, of eigendom zijn geweest of onder zeggenschap hebben gestaan van op een lijst geplaatste personen of entiteiten, als genoemd in bijlage IV.”. 9) De formulering aan het einde van artikel 20, lid 3, wordt vervangen door: „De uitzondering wordt toegestaan nadat de betrokken lidstaat de Veiligheidsraad kennis heeft gegeven van zijn voornemen om, naar gelang van het geval, de toegang tot de tegoeden en economische middelen toe te staan, en de Veiligheidsraad niet binnen vijf werkdagen na de kennisgeving een negatief besluit heeft genomen.”. 10) Artikel 20, lid 4, wordt vervangen door: „4.   Tevens kunnen uitzonderingen worden toegestaan voor tegoeden en economische middelen die: a) noodzakelijk zijn ter dekking van buitengewone uitgaven, na kennisgeving door de betrokken lidstaat aan de Veiligheidsraad en goedkeuring door de Veiligheidsraad; b) het voorwerp zijn van een justitieel, administratief of arbitrair retentierecht of vonnis, in welk geval de tegoeden en economische middelen kunnen worden gebruikt om het retentierecht uit te oefenen of het vonnis ten uitvoer te leggen, mits het retentierecht of het vonnis dateert van vóór de datum van inwerkingtreding van VNVR-Resolutie 1737 (2006), en niet ten goede komt aan een in lid 1 van dit artikel bedoelde persoon of entiteit; de uitzondering wordt toegestaan na kennisgeving door de betrokken lidstaat aan de Veiligheidsraad; c) noodzakelijk zijn voor activiteiten die rechtstreeks verband houden met de voorwerpen vermeld in VNVR-Resolutie 2231 (2015), bijlage B, punt 2, onder c), eerste alinea, voor lichtwaterreactoren; d) noodzakelijk zijn voor de civiele nucleaire samenwerkingsprojecten, als beschreven in bijlage III van het JCPOA, na kennisgeving door de betrokken lidstaat aan de Veiligheidsraad en goedkeuring door de Veiligheidsraad; e) noodzakelijk zijn voor activiteiten die rechtstreeks verband houden met de voorwerpen vermeld in de artikelen 26 quater en 26 quinquies, of voor alle andere activiteiten die nodig zijn voor de uitvoering van het JCPOA, na kennisgeving door de betrokken lidstaat aan de Veiligheidsraad en goedkeuring door de Veiligheidsraad.”. 11) Artikel 20, lid 6, wordt vervangen door: „6.   Lid 1 belet niet dat een op een lijst geplaatste persoon of entiteit betalingen doet die verschuldigd zijn uit hoofde van een contract dat is gesloten voordat de persoon of entiteit op de lijst werd geplaatst, mits de betrokken lidstaat heeft vastgesteld dat: a) het contract geen verband houdt met verboden voorwerpen, materialen, uitrusting, goederen, technologie, bijstand, opleiding, financiële bijstand, investeringen, tussenhandel en diensten, bedoeld in dit besluit; b) de betaling niet rechtstreeks of middellijk wordt ontvangen door een in lid 1 bedoelde persoon of entiteit, en nadat de betrokken lidstaat de Veiligheidsraad kennis heeft gegeven van zijn voornemen de betaling te verrichten of te ontvangen, dan wel te dien einde, naar gelang van het geval, toestemming te verlenen tot het vrijgeven van de bevroren tegoeden of economische middelen, tien werkdagen voordat de toestemming wordt verleend.”. 12) Artikel 22 wordt vervangen door: „Geen vorderingen, ook niet tot schadeloosstelling of soortgelijke vergoedingen, bijvoorbeeld op grond van schuldvergelijking of van een garantie, in verband met een overeenkomst of transactie waarvan de uitvoering, al dan niet rechtstreeks, geheel of gedeeltelijk is getroffen door maatregelen uit hoofde van VNVR-Resoluties 1737 (2006), 1747 (2007), 1803 (2008), 1929 (2010) of 2231 (2015), met inbegrip van de maatregelen van de Unie of van een lidstaat in overeenstemming met, ter uitvoering van of in verband met de toepasselijke beslissingen van de Veiligheidsraad of de onder dit besluit vallende maatregelen, worden toegewezen van de op een lijst geplaatste personen en entiteiten vermeld in bijlage I, II, III of IV, noch van een andere persoon of entiteit in Iran, de regering van Iran daaronder begrepen, noch aan een persoon of entiteit die met behulp van of ten behoeve van de bedoelde personen en entiteiten een vordering instelt.”. 13) Artikel 23 wordt vervangen door: „1.   De Raad wijzigt de bijlagen I en III op basis van de vaststellingen van de Veiligheidsraad. 2.   De Raad stelt, op voorstel van lidstaten of de hoge vertegenwoordiger van de Unie voor buitenlandse zaken en veiligheidsbeleid, met eenparigheid van stemmen de lijst in de bijlagen II en IV vast en keurt wijzigingen daarin goed.”. 14) In artikel 24, worden de leden 1 en 2 vervangen door: „1.   Wanneer de Veiligheidsraad een persoon of entiteit op de lijst plaatst, neemt de Raad die persoon of die entiteit op in bijlage III. 2.   Wanneer de Raad besluit een persoon of entiteit te onderwerpen aan de in artikel 19, lid 1, onder b), c) en e), en artikel 20, lid 1, onder b), c) en e), bedoelde maatregelen, wijzigt hij de bijlagen II en IV dienovereenkomstig.”. 15) Artikel 25 wordt vervangen door: „1.   De bijlagen I, II, III en IV bevatten de door de Veiligheidsraad of het Comité met betrekking tot bijlage I en door de Veiligheidsraad met betrekking tot bijlage III verstrekte motivering voor het op een lijst plaatsen van de vermelde personen en entiteiten. 2.   De bijlagen I, II, III en IV bevatten tevens, wanneer beschikbaar, informatie die wat betreft bijlage I door de Veiligheidsraad of het Comité of wat betreft bijlage III door de Veiligheidsraad is verstrekt, en die nodig is om de betrokken personen of entiteiten te kunnen identificeren. Met betrekking tot personen kan die informatie bestaan uit namen, inclusief aliassen, geboortedatum en geboorteplaats, nationaliteit, paspoort- en identiteitskaartnummers, geslacht, adres (indien bekend) en functie of beroep. Met betrekking tot entiteiten kan die informatie namen, plaats en datum van registerinschrijving, registratienummer en de plaats van vestiging omvatten. De bijlagen I, II, III en IV vermelden tevens de datum van plaatsing op een lijst.”. 16) Artikel 26, lid 4, wordt vervangen door: „4.   De in artikel 19, lid 1, onder a), artikel 20, lid 1, onder a), en artikel 20, leden 2 en 12, bedoelde maatregelen, voor zover van toepassing op de personen en entiteiten in bijlage V, worden geschorst. 5.   De in artikel 19, lid 1, onder b) en c), artikel 20, lid 1, onder b) en c), en artikel 20, leden 2 en 12, bedoelde maatregelen, voor zover van toepassing op de personen en entiteiten in bijlage VI, worden geschorst.”. 17) Artikel 26 bis wordt vervangen door: „Artikel 26 bis 1.   De maatregelen in artikel 1, lid 1, onder a), b), d) en e), de artikelen 2, 3, 3 bis, 3 ter, 3 quater, 3 quinquies, 3 sexies, 4, 4 bis, 4 ter, 4 quater, 4 quinquies, 4 sexies, 4 septies, 4 octies, 4 nonies, 4 decies, 4 undecies, 5, 6, 6 bis, 7, 8, 8 bis, 9, 10, 11, 12, 13, 14, 16, 17, 18 bis, 18 ter, artikel 20, leden 7, 11, 13 en 14, en de artikelen 21 en 26 ter worden geschorst.”. 18) De volgende artikelen worden ingevoegd: „Artikel 26 quater 1.   De directe of indirecte levering, verkoop of overdracht aan of voor gebruik in of ten behoeve van Iran, door onderdanen van de lidstaten of via het grondgebied van de lidstaten, of met gebruik van onder hun rechtsmacht vallende schepen of luchtvaartuigen, van de volgende voorwerpen, materialen, uitrusting, goederen en technologie, al dan niet van oorsprong uit hun grondgebied, is onderworpen aan goedkeuring per geval door de Veiligheidsraad: a) alle voorwerpen, materialen, uitrusting, goederen en technologie die voorkomen op de lijsten van de Groep van Nucleaire Exportlanden; b) elk ander voorwerp indien de lidstaat bepaalt dat dit zou kunnen bijdragen tot opwerking- of verrijkinggerelateerde of zwaarwatergerelateerde activiteiten die niet stroken met het JCPOA. 2.   De vereiste in lid 1 van dit artikel geldt niet voor de levering, verkoop of overdracht aan Iran van uitrusting bedoeld in VNVR-Resolutie 2231 (2015), bijlage B, punt 2, onder c), eerste alinea, voor lichtwaterreactoren. 3.   De lidstaten die deelnemen aan de in de leden 1 en 2 bedoelde activiteiten zorgen ervoor dat: a) aan de vereisten, waar van toepassing, van de richtsnoeren in de lijst van de Groep van Nucleaire Exportlanden is voldaan; b) zij hebben verkregen dat zij, met betrekking tot elk afzonderlijk voorwerp, hun recht van controle op het eindgebruik en op de locatie daarvan daadwerkelijk kunnen uitoefenen; c) zij, in voorkomend geval, de Veiligheidsraad binnen tien dagen na de levering, verkoop of overdracht hiervan in kennis stellen, en d) zij in het geval van levering van artikelen, materialen, uitrusting, goederen en technologie als omschreven in de lijst van de Groep van Nucleaire Exportlanden tevens de IAEA binnen tien dagen na de levering, verkoop of overdracht hiervan in kennis stellen. 4.   De vereiste van lid 1 is niet van toepassing op de levering, verkoop en overdracht van artikelen, materialen, uitrusting, goederen en technologie en de verlening van daarmee verband houdende technische bijstand, opleiding, financiële bijstand, investeringen, tussenhandel en andere diensten die rechtstreeks verband houden met: a) de noodzakelijke wijziging van twee centrifugecascades in de voorziening van Fordow voor de productie van stabiele isotopen; b) de uitvoer van Irans overschot (de hoeveelheid boven 300 kilogram) aan verrijkt uranium in ruil voor natuurlijk uranium, of c) de modernisering van de reactor van Arak op basis van het overeengekomen conceptuele ontwerp en, nadien, van het overeengekomen definitieve ontwerp van die reactor, mits de lidstaten ervoor zorgen dat: d) al die activiteiten in nauwe overeenstemming met het JCPOA worden verricht; e) zij de Veiligheidsraad en de gezamenlijke commissie tien dagen op voorhand van dergelijke activiteiten in kennis stellen; f) aan de vereisten, waar van toepassing, van de richtsnoeren in de lijst van de Groep van Nucleaire Exportlanden is voldaan; g) zij hebben verkregen dat zij, met betrekking tot elk geleverd voorwerp, hun recht van controle op het eindgebruik en op de locatie daarvan daadwerkelijk kunnen uitoefenen, en h) zij in het geval van levering van artikelen, materialen, uitrusting, goederen en technologie als omschreven in de lijst van de Groep van Nucleaire Exportlanden tevens de IAEA binnen tien dagen na de levering, verkoop of overdracht hiervan in kennis stellen. 5.   Het verstrekken van technische bijstand of opleiding, financiering of financiële bijstand, investeringen, tussenhandel en andere diensten in verband met de levering, verkoop, overdracht, vervaardiging of gebruik van de voorwerpen, materialen, uitrusting, goederen en technologie als bedoeld in lid 1 aan personen, entiteiten of lichamen in of voor gebruik in Iran, is onderworpen aan goedkeuring per geval door de Veiligheidsraad. 6.   Investeren in gebieden onder de rechtsmacht van de lidstaten door Iran, zijn onderdanen en in Iran gevestigde of onder Iraanse rechtsmacht vallende entiteiten, dan wel personen of entiteiten die namens hen of op hun aanwijzing handelen of entiteiten ten aanzien waarvan zij de eigendom of de zeggenschap hebben, in handelsactiviteiten die betrekking hebben op de winning van uranium, of de productie of het gebruik van nucleaire materialen als vermeld in deel 1 van de lijst van de Groep van Nucleaire Exportlanden, is onderworpen aan goedkeuring per geval door de Veiligheidsraad. 7.   De aankoop door onderdanen van de lidstaten of met gebruik van schepen of luchtvaartuigen onder hun vlag, van voorwerpen, materialen, uitrusting, goederen en technologie als bedoeld in lid 1 van Iran, al dan niet afkomstig van het grondgebied van Iran, is onderworpen aan goedkeuring per geval door de gezamenlijke commissie. 8.   De betrokken lidstaat stelt de andere lidstaten in kennis van elke toestemming verleend in overeenstemming met, of van activiteiten verricht krachtens dit artikel. Artikel 26 quinquies 1.   De directe of indirecte levering, verkoop of overdracht aan of voor gebruik in of ten behoeve van Iran, door onderdanen van de lidstaten of via het grondgebied van de lidstaten, of met gebruik van onder hun rechtsmacht vallende schepen of luchtvaartuigen, van niet onder artikel 26 quater of artikel 26 sexies vallende voorwerpen, materieel, uitrusting, goederen en technologie die kunnen bijdragen tot opwerking- of verrijkinggerelateerde, zwaarwatergerelateerde of andere activiteiten die niet in overeenstemming zijn met het JCPOA, al dan niet afkomstig van hun grondgebied, is onderworpen aan een vergunning per geval door de bevoegde autoriteiten van de lidstaat van verzending. De Unie neemt de nodige maatregelen om te bepalen welke voorwerpen onder deze bepaling moeten vallen. 2.   De vereiste in lid 1 geldt niet voor de levering, verkoop of overdracht aan Iran van de in dat lid bedoelde uitrusting voor lichtwaterreactoren. 3.   De lidstaten die deelnemen aan de in de leden 1 en 2 bedoelde activiteiten zorgen ervoor dat zij hebben verkregen dat zij, met betrekking tot elk afzonderlijk geleverd voorwerp, hun recht van controle op het eindgebruik en op de locatie daarvan daadwerkelijk kunnen uitoefenen, en 4.   De lidstaten die deelnemen aan de in lid 2 bedoelde activiteiten zorgen ervoor dat zij de andere lidstaten binnen tien dagen van dergelijke activiteiten in kennis stellen. 5.   De vereiste van lid 1 is niet van toepassing op de levering, verkoop en overdracht van artikelen, materialen, uitrusting, goederen en technologie en de verlening van daarmee verband houdende technische bijstand, opleiding, financiële bijstand, investeringen, tussenhandel en andere diensten die rechtstreeks verband houden met: a) de noodzakelijke wijziging van twee centrifugecascades in de voorziening van Fordow voor de productie van stabiele isotopen; b) de uitvoer van Irans overschot (de hoeveelheid boven 300 kilogram) aan verrijkt uranium in ruil voor natuurlijk uranium, of c) de modernisering van de reactor van Arak op basis van het overeengekomen conceptuele ontwerp en, nadien, van het overeengekomen definitieve ontwerp van die reactor, mits de lidstaten ervoor zorgen dat: d) al die activiteiten in nauwe overeenstemming met het JCPOA worden verricht; e) zij de andere lidstaten tien dagen vooraf van dergelijke activiteiten in kennis stellen, en f) zij hebben verkregen dat zij, met betrekking tot elk afzonderlijk voorwerp, hun recht van controle op het eindgebruik en op de locatie daarvan daadwerkelijk kunnen uitoefenen. 6.   Het verstrekken van technische bijstand of opleiding, financiering of financiële bijstand, investeringen, tussenhandel en andere diensten in verband met de levering, verkoop, overdracht, vervaardiging of gebruik van de voorwerpen, materialen, uitrusting, goederen en technologie als bedoeld in lid 1 aan personen, entiteiten of lichamen in of voor gebruik in Iran, is onderworpen aan goedkeuring per geval door de bevoegde autoriteiten van de desbetreffende lidstaat. 7.   Investeren in gebieden onder de rechtsmacht van de lidstaten door Iran, zijn onderdanen en in Iran gevestigde of onder Iraanse rechtsmacht vallende entiteiten, dan wel personen of entiteiten die namens hen of op hun aanwijzing handelen of entiteiten ten aanzien waarvan zij de eigendom of de zeggenschap hebben, in handelsactiviteiten die betrekking hebben op de in lid 1 vermelde technologieën, is onderworpen aan goedkeuring per geval door de bevoegde autoriteiten van de desbetreffende lidstaat. 8.   De aankoop door onderdanen van de lidstaten of met gebruik van schepen of luchtvaartuigen onder hun vlag, van voorwerpen, materialen, uitrusting, goederen en technologie als bedoeld in lid 1 van Iran en al dan niet afkomstig van het grondgebied van Iran, is onderworpen aan goedkeuring per geval door de bevoegde autoriteiten van de relevante lidstaten. 9.   De bevoegde autoriteiten van de lidstaten verlenen geen vergunning voor het leveren, verkopen, overdragen of aankopen van voorwerpen, materialen, uitrusting, goederen en technologie bedoeld in lid 1, indien zij oordelen dat de bedoelde levering, verkoop, overdracht of aankoop, dan wel het aanbieden van de betrokken dienst, zou bijdragen tot activiteiten die niet in overeenstemming zijn met het JCPOA. 10.   De betrokken lidstaat stelt de andere lidstaten ten minste 10 dagen van tevoren in kennis van zijn voornemen om machtiging te verlenen uit hoofde van dit artikel. Artikel 26 sexies 1.   De directe of indirecte levering, verkoop of overdracht aan of voor gebruik in of ten behoeve van Iran, door onderdanen van de lidstaten of via het grondgebied van de lidstaten, of met gebruik van onder hun rechtsmacht vallende schepen of luchtvaartuigen, van op de lijst van het Missile Technology Control Regime voorkomende voorwerpen, materieel, uitrusting, goederen en technologie of elk bijkomend voorwerp die kunnen bijdragen tot de ontwikkeling van systemen voor de overbrenging van kernwapens, al dan niet afkomstig van hun grondgebied, wordt verboden. De Unie neemt de nodige maatregelen om te bepalen welke voorwerpen onder deze bepaling moeten vallen. 2.   Het is tevens verboden: a) aan personen, entiteiten of lichamen in Iran, of voor gebruik in Iran, direct of indirect technische bijstand of opleiding, investeringen of diensten als tussenhandelaar aan te bieden in verband met voorwerpen, materialen, uitrusting, goederen en technologie, bedoeld in lid 1, en in verband met het verstrekken, vervaardigen, onderhouden en gebruiken van deze voorwerpen, materialen, uitrusting, goederen en technologie; b) aan personen, entiteiten of lichamen in Iran, of voor gebruik in Iran, in verband met de in lid 1 bedoelde voorwerpen en technologie direct of indirect financieringsmiddelen of financiële bijstand, in het bijzonder subsidies, leningen en exportkredietverzekering, aan te bieden voor de levering, verkoop, overdracht of uitvoer van deze voorwerpen en technologie, of voor het aanbieden van daarmee verband houdende technische opleiding, diensten of bijstand; c) bewust of opzettelijk deel te nemen aan activiteiten die ertoe strekken of tot gevolg hebben dat de onder a) en b) bedoelde verbodsbepalingen worden ontweken; d) een investering te doen in gebieden onder de rechtsmacht van de lidstaten door Iran, zijn onderdanen en in Iran gevestigde of onder Iraanse rechtsmacht vallende entiteiten, dan wel personen of entiteiten die namens hen of op hun aanwijzing handelen of entiteiten ten aanzien waarvan zij de eigendom of de zeggenschap hebben, in handelsactiviteiten die betrekking hebben op de in lid 1 vermelde technologieën. 3.   De voorwerpen, materialen, uitrusting, goederen en technologie, als bedoeld in lid 1, al dan niet afkomstig van het grondgebied van Iran, mogen niet worden aangekocht van Iran door onderdanen van de lidstaten, of met gebruik van schepen of luchtvaartuigen onder hun vlag. Artikel 26 septies 1.   De levering, verkoop of overdracht aan Iran, door onderdanen van de lidstaten of vanaf het grondgebied van de lidstaten, of met gebruik van onder hun rechtsmacht vallende schepen of luchtvaartuigen, van grafiet, en metaal (ruw of halffabrikaat), zoals aluminium en staal, is onderworpen aan een vergunning van de bevoegde autoriteit van de exporterende lidstaat, ongeacht of deze al dan niet afkomstig zijn van zijn grondgebied. De Unie neemt de nodige maatregelen om te bepalen welke voorwerpen onder deze bepaling moeten vallen. 2.   De verstrekking van: a) technische bijstand of opleiding en andere diensten die verband houden met de in lid 1 bedoelde voorwerpen; b) financiering of financiële bijstand voor de levering, verkoop of overdracht van de in het eerste lid bedoelde voorwerpen of voor de verstrekking van met die voorwerpen verband houdende technische bijstand en opleiding, is eveneens onderworpen aan een vergunning van de bevoegde autoriteit van de betrokken lidstaat. 3.   De bevoegde autoriteiten van de lidstaten verlenen geen toestemming voor de levering, verkoop of overdracht van voorwerpen, materialen, uitrusting, goederen en technologie bedoeld in lid 1, indien: a) zij vaststellen dat de desbetreffende levering, verkoop of overdracht, dan wel het aanbieden van de betrokken dienst, zou: i) bijdragen tot opwerking- of verrijkinggerelateerde of zwaarwatergerelateerde activiteiten of andere nucleair-gerelateerde activiteiten, die niet in overeenstemming zijn met het JCPOA; ii) bijdragen tot Irans militaire of ballistischerakettenprogramma, of iii) rechtstreeks of indirect de Iraanse Revolutionaire Garde ten goede zou komen; b) de contracten voor verstrekking van dergelijke voorwerpen of bijstand geen adequate waarborgen omtrent het eindgebruik bevatten. 4.   De betrokken lidstaat stelt de andere lidstaten ten minste tien dagen van tevoren in kennis van zijn voornemen om toestemming te verlenen uit hoofde van dit artikel. Artikel 26 octies 1.   De levering, verkoop of overdracht aan Iran, door onderdanen van de lidstaten of vanaf het grondgebied van de lidstaten, of met gebruik van onder hun rechtsmacht vallende schepen of luchtvaartuigen, van software voor het integreren van industriële processen, al dan niet afkomstig van hun grondgebied, is onderworpen aan een vergunning van de bevoegde autoriteit van de exporterende lidstaat. De Unie neemt de nodige maatregelen om te bepalen welke voorwerpen onder deze bepaling moeten vallen. 2.   De verstrekking van: a) technische bijstand of opleiding en andere diensten die verband houden met de in lid 1 bedoelde voorwerpen; b) financiering of financiële bijstand voor de levering, verkoop of overdracht van de in het eerste lid bedoelde voorwerpen of voor de verstrekking van met die voorwerpen verband houdende technische bijstand en opleiding, is eveneens onderworpen aan een vergunning van de bevoegde autoriteit van de betrokken lidstaat. 3.   De bevoegde autoriteiten van de lidstaten verlenen geen toestemming voor de levering, verkoop of overdracht van voorwerpen, materialen, uitrusting, goederen en technologie bedoeld in lid 1, indien: a) zij vaststellen dat de desbetreffende levering, verkoop of overdracht, dan wel het aanbieden van de betrokken dienst, zou: i) bijdragen tot opwerking- of verrijkinggerelateerde of zwaarwatergerelateerde activiteiten of andere nucleair-gerelateerde activiteiten, die niet stroken met het JCPOA; ii) bijdragen tot Irans militaire of ballistischerakettenprogramma, of iii) rechtstreeks of indirect de Iraanse Revolutionaire Garde ten goede zou komen; b) de contracten voor verstrekking van dergelijke voorwerpen of bijstand geen adequate waarborgen omtrent het eindgebruik bevatten. 4.   De betrokken lidstaat stelt de andere lidstaten ten minste tien dagen van tevoren in kennis van zijn voornemen om toestemming te verlenen uit hoofde van dit artikel.”. 19) De bijlagen zoals aangegeven in de bijlagen bij dit besluit, worden toegevoegd. Artikel 2 Dit besluit treedt in werking op de datum na die van de bekendmaking ervan in het Publicatieblad van de Europese Unie . Het is van toepassing met ingang van de datum waarop de Raad er nota van heeft genomen dat de directeur-generaal van de IAEA een verslag heeft ingediend bij de raad van beheer van de IAEA en de Veiligheidsraad van de Verenigde Naties waarin wordt bevestigd dat Iran de maatregelen heeft genomen die zijn beschreven in de punten 15.1 tot en met 15.11 van bijlage V bij het JCPOA. De datum van toepassing wordt op dezelfde dag bekendgemaakt in het Publicatieblad van de Europese Unie . Gedaan te Brussel, 18 oktober 2015. Voor de Raad De voorzitter J. ASSELBORN ( 1 ) Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( PB L 195 van 27.7.2010, blz. 39 ). BIJLAGE I „BIJLAGE III Lijst van de in artikel 19, lid 1, onder d), bedoelde personen en van de in artikel 20, lid 1, onder d), bedoelde personen en entiteiten A. Personen B. Entiteiten” BĲLAGE II „BIJLAGE IV Lijst van de in artikel 19, lid 1, onder e), bedoelde personen en van de in artikel 20, lid 1, onder e), bedoelde personen en entiteiten A. Personen B. Entiteiten” BIJLAGE III „BIJLAGE V LIJST VAN PERSONEN EN ENTITEITEN BEDOELD IN ARTIKEL 26, LID 4 1. AGHA-JANI, Dawood 2. ALAI, Amir Moayyed 3. ASGARPOUR, Behman 4. ASHIANI, Mohammad Fedai 5. ASHTIANI, Abbas Rezaee 6. ATOMIC ENERGY ORGANISATION OF IRAN (AEOI) 7. BAKHTIAR, Haleh 8. BEHZAD, Morteza 9. ESFAHAN NUCLEAR FUEL RESEARCH AND PRODUCTION CENTRE (NFRPC) AND ESFAHAN NUCLEAR TECHNOLOGY CENTRE (ENTC) 10. FIRST EAST EXPORT BANK, P.L.C.: 11. HOSSEINI, Seyyed Hussein 12. IRANO HIND SHIPPING COMPANY 13. IRISL BENELUX NV 14. JABBER IBN HAYAN 15. KARAJ NUCLEAR RESEARCH CENTRE 16. KAVOSHYAR COMPANY 17. LEILABADI, Ali Hajinia 18. MESBAH ENERGY COMPANY 19. MODERN INDUSTRIES TECHNIQUE COMPANY 20. MOHAJERANI, Hamid-Reza 21. MOHAMMADI, Jafar 22. MONAJEMI, Ehsan 23. NOBARI, Houshang 24. NOVIN ENERGY COMPANY 25. NUCLEAR RESEARCH CENTER FOR AGRICULTURE AND MEDICINE 26. PARS TRASH COMPANY 27. PISHGAM (PIONEER) ENERGY INDUSTRIES 28. QANNADI, Mohammad 29. RAHIMI, Amir 30. RAHIQI, Javad 31. RASHIDI, Abbas 32. SABET, M. Javad Karimi 33. SAFDARI, Seyed Jaber 34. SOLEYMANI, Ghasem 35. SOUTH SHIPPING LINE IRAN (SSL) 36. TAMAS COMPANY” BIJLAGE IV „BIJLAGE VI LIJST VAN PERSONEN EN ENTITEITEN BEDOELD IN ARTIKEL 26, LID 5 1. ACENA SHIPPING COMPANY LIMITED 2. ADVANCE NOVEL 3. AGHAJARI OIL & GAS PRODUCTION COMPANY 4. AGHAZADEH, Reza 5. AHMADIAN, Mohammad 6. AKHAVAN-FARD, Massoud 7. ALPHA EFFORT LTD 8. ALPHA KARA NAVIGATION LIMITED 9. ALPHA NARI NAVIGATION LIMITED 10. ARIAN BANK 11. ARVANDAN OIL & GAS COMPANY 12. ASHTEAD SHIPPING COMPANY LTD 13. ASPASIS MARINE CORPORATION 14. ASSA CORPORATION 15. ASSA CORPORATION LTD 16. ATLANTIC INTERMODAL 17. AVRASYA CONTAINER SHIPPING LINES 18. AZARAB INDUSTRIES 19. AZORES SHIPPING COMPANY OOK BEKEND ALS AZORES SHIPPING FZE LLC 20. BANCO INTERNACIONAL DE DESARROLLO CA 21. BANK KARGOSHAE 22. BANK MELLAT 23. BANK MELLI IRAN INVESTMENT COMPANY (BMIIC) 24. BANK MELLI IRAN ZAO 25. BANK MELLI PRINTING AND PUBLISHING COMPANY (BMPPC) 26. BANK MELLI 27. BANK OF INDUSTRY AND MINE 28. BANK REFAH KARGARAN 29. BANK TEJARA 30. BEST PRECISE LTD 31. BETA KARA NAVIGATION LTD 32. BIIS MARITIME LIMITED 33. BIS MARITIME LIMITED 34. BONAB RESEARCH CENTER 35. BRAIT HOLDING SA 36. BRIGHT JYOTI SHIPPING 37. BRIGHT SHIP FZC 38. BUSHEHR SHIPPING COMPANY LIMITED 39. BYFLEET SHIPPING COMPANY LTD 40. CEMENT INVESTMENT AND DEVELOPMENT COMPANY 41. CENTRAL BANK OF IRAN 42. CHAPLET SHIPPING LIMITED 43. COBHAM SHIPPING COMPANY LTD 44. CONCEPT GIANT LTD 45. COOPERATIVE DEVELOPMENT BANK 46. CRYSTAL SHIPPING FZE 47. DAJMAR, Mohammad Hossein 48. DAMALIS MARINE CORPORATION 49. DARYA CAPITAL ADMINISTRATION GMBH 50. DARYA DELALAN SEFID KHAZAR SHIPPING COMPANY 51. DELTA KARA NAVIGATION LTD 52. DELTA NARI NAVIGATION LTD 53. DIAMOND SHIPPING SERVICES 54. DORKING SHIPPING COMPANY LTD 55. EAST OIL & GAS PRODUCTION COMPANY 56. EDBI EXCHANGE COMPANY 57. EDBI STOCK BROKERAGE COMPANY 58. EFFINGHAM SHIPPING COMPANY LTD 59. EIGHTH OCEAN ADMINISTRATION GMBH 60. EIGHTH OCEAN GMBH & CO. KG 61. ELBRUS LTD 62. ELCHO HOLDING LTD 63. ELEGANT TARGET DEVELOPMENT LIMITED 64. ELEVENTH OCEAN ADMINISTRATION GMBH 65. ELEVENTH OCEAN GMBH & CO. KG 66. EMKA COMPANY 67. EPSILON NARI NAVIGATION LTD 68. E-SAIL OOK BEKEND ALS E-SAIL SHIPPING COMPANY 69. ETA NARI NAVIGATION LTD 70. ETERNAL EXPERT LTD 71. EUROPÄISCH-IRANISCHE HANDELSBANK 72. EXPORT DEVELOPMENT BANK OF IRAN 73. FAIRWAY SHIPPING 74. FAQIHIAN, Dr Hoseyn 75. FARNHAM SHIPPING COMPANY LTD 76. FASIRUS MARINE CORPORATIO 77. FATSA 78. FIFTEENTH OCEAN ADMINISTRATION GMBH 79. FIFTEENTH OCEAN GMBH & CO. KG 80. FIFTH OCEAN ADMINISTRATION GMBH 81. FIFTH OCEAN GMBH & CO. KG 82. FIRST ISLAMIC INVESTMENT BAN 83. FIRST OCEAN ADMINISTRATION GMBH 84. FIRST OCEAN GMBH & CO. KG 85. FIRST PERSIAN EQUITY FUND 86. FOURTEENTH OCEAN ADMINISTRATION GMBH 87. FOURTEENTH OCEAN GMBH & CO. KG 88. FOURTH OCEAN ADMINISTRATION GMBH 89. FOURTH OCEAN GMBH & CO. KG 90. FUTURE BANK BSC 91. GACHSARAN OIL & GAS COMPANY 92. GALLIOT MARITIME INCORPORATION 93. GAMMA KARA NAVIGATION LTD 94. GIANT KING LIMITED 95. GOLDEN CHARTER DEVELOPMENT LTD 96. GOLDEN SUMMIT INVESTMENTS LTD 97. GOLDEN WAGON DEVELOPMENT LTD 98. GOLPARVAR, Gholam Hossein 99. GOMSHALL SHIPPING COMPANY LTD 100. GOOD LUCK SHIPPING COMPANY LLC 101. GRAND TRINITY LTD 102. GREAT EQUITY INVESTMENTS LTD 103. GREAT METHOD LTD 104. GREAT PROSPECT INTERNATIONAL LTD 105. HAFIZ DARYA SHIPPING LINES 106. HARVEST SUPREME LTD 107. HARZARU SHIPPING 108. HELIOTROPE SHIPPING LIMITED 109. HELIX SHIPPING LIMITED 110. HK INTERTRADE COMPANY LTD 111. HONG TU LOGISTICS PRIVATE LIMITED 112. HORSHAM SHIPPING COMPANY LTD 113. IFOLD SHIPPING COMPANY LIMITED 114. INDUS MARITIME INCORPORATION 115. INDUSTRIAL DEVELOPMENT & RENOVATION ORGANIZATION 116. INSIGHT WORLD LTD 117. INTERNATIONAL SAFE OIL 118. IOTA NARI NAVIGATION LIMITED 119. IRAN FUEL CONSERVATION ORGANIZATION 120. IRAN INSURANCE COMPANY 121. IRANIAN OFFSHORE ENGINEERING & CONSTRUCTION CO (IOEC) 122. IRANIAN OIL COMPANY LIMITED 123. IRANIAN OIL PIPELINES AND TELECOMMUNICATIONS COMPANY (IOPTC) 124. IRANIAN OIL TERMINALS COMPANY 125. IRANO MISR SHIPPING COMPANY 126. IRINVESTSHIP LTD 127. IRISL (MALTA) LTD 128. IRISL EUROPE GMBH 129. IRISL MARINE SERVICES AND ENGINEERING COMPANY 130. IRISL MARITIME TRAINING INSTITUTE 131. IRITAL SHIPPING SRL 132. ISI MARITIME LIMITED 133. ISIM AMIN LIMITED 134. ISIM ATR LIMITED 135. ISIM OLIVE LIMITED 136. ISIM SAT LIMITED 137. ISIM SEA CHARIOT LTD 138. ISIM SEA CRESCENT LTD 139. ISIM SININ LIMITED 140. ISIM TAJ MAHAL LTD 141. ISIM TOUR COMPANY LIMITED 142. ISLAMIC REPUBLIC OF IRAN SHIPPING LINES (IRISL) 143. JACKMAN SHIPPING COMPANY 144. KALA NAFT 145. KALAN KISH SHIPPING COMPANY LTD 146. KAPPA NARI NAVIGATION LTD 147. KARA SHIPPING AND CHARTERING GMBH (KSC) 148. KAROON OIL & GAS PRODUCTION COMPANY 149. KAVERI MARITIME INCORPORATION 150. KAVERI SHIPPING LLC 151. KEY CHARTER DEVELOPMENT LTD 152. KHALILIPOUR, Said Esmail 153. KHANCHI, Ali Reza 154. KHAZAR EXPL & PROD CO 155. KHAZAR SHIPPING LINES 156. KHEIBAR COMPANY 157. KING PROSPER INVESTMENTS LTD 158. KINGDOM NEW LTD 159. KINGSWOOD SHIPPING COMPANY LIMITED 160. KISH SHIPPING LINE MANNING COMPANY 161. LAMBDA NARI NAVIGATION LIMITED 162. LANCING SHIPPING COMPANY LIMITED 163. LOGISTIC SMART LTD 164. LOWESWATER LTD 165. MACHINE SAZI ARAK 166. MAGNA CARTA LIMITED 167. MALSHIP SHIPPING AGENCY 168. MARBLE SHIPPING LIMITED 169. MAROUN OIL & GAS COMPANY 170. MASJED-SOLEYMAN OIL & GAS COMPANY 171. MASTER SUPREME INTERNATIONAL LTD 172. MAZANDARAN CEMENT COMPANY 173. MEHR CAYMAN LTD 174. MELLAT BANK SB CJSC 175. MELLI AGROCHEMICAL COMPANY PJS 176. MELLI BANK PLC 177. MELLI INVESTMENT HOLDING INTERNATIONAL 178. MELODIOUS MARITIME INCORPORATION 179. METRO SUPREME INTERNATIONAL LTD 180. MIDHURST SHIPPING COMPANY LIMITED (MALTA 181. MILL DENE LTD 182. MINISTERIE VAN ENERGIE 183. MINISTERIE VAN OLIE 184. MODALITY LTD 185. MODERN ELEGANT DEVELOPMENT LTD 186. MOUNT EVEREST MARITIME INCORPORATION 187. NAFTIRAN INTERTRADE COMPANY 188. NAFTIRAN INTERTRADE COMPANY SRL 189. NAMJOO, Majid 190. NARI SHIPPING AND CHARTERING GMBH & CO. KG 191. NARMADA SHIPPING 192. NATIONAL IRANIAN DRILLING COMPANY 193. NATIONAL IRANIAN GAS COMPANY 194. NATIONAL IRANIAN OIL COMPANY 195. NATIONAL IRANIAN OIL COMPANY NEDERLAND (ALIAS: VERTEGENWOORDIGING VAN DE NIOC IN NEDERLAND) 196. NATIONAL IRANIAN OIL COMPANY PTE LTD 197. NATIONAL IRANIAN OIL COMPANY, INTERNATIONAL AFFAIRS LIMITED 198. NATIONAL IRANIAN OIL ENGINEERING AND CONSTRUCTION COMPANY (NIOEC) 199. NATIONAL IRANIAN OIL PRODUCTS DISTRIBUTION COMPANY (NIOPDC) 200. NATIONAL IRANIAN OIL REFINING AND DISTRIBUTION COMPANY 201. NATIONAL IRANIAN TANKER COMPANY 202. NEUMAN LTD 203. NEW DESIRE LTD 204. NEW SYNERGY 205. NEWHAVEN SHIPPING COMPANY LIMITED 206. NINTH OCEAN ADMINISTRATION GMBH 207. NINTH OCEAN GMBH & CO. KG 208. NOOR AFZA GOSTAR 209. NORTH DRILLING COMPANY 210. NUCLEAR FUEL PRODUCTION AND PROCUREMENT COMPANY 211. OCEAN CAPITAL ADMINISTRATION GMBH 212. OCEAN EXPRESS AGENCIES PRIVATE LIMITED 213. ONERBANK ZAO 214. OXTED SHIPPING COMPANY LIMITED 215. PACIFIC SHIPPING 216. PARS SPECIAL ECONOMIC ENERGY ZONE 217. PARTNER CENTURY LTD 218. PEARL ENERGY COMPANY LTD 219. PEARL ENERGY SERVICES, SA 220. PERSIA INTERNATIONAL BANK PLC 221. PETRO SUISSE 222. PETROIRAN DEVELOPMENT COMPANY LTD 223. PETROLEUM ENGINEERING & DEVELOPMENT COMPANY 224. PETROPARS INTERNATIONAL FZE 225. PETROPARS IRAN COMPANY 226. PETROPARS LTD 227. PETROPARS OILFIELD SERVICES COMPANY 228. PETROPARS UK LIMITED 229. PETWORTH SHIPPING COMPANY LIMITED 230. POST BANK OF IRAN 231. POWER PLANTS' EQUIPMENT MANUFACTURING COMPANY (SAAKHTE TAJHIZATE NIROOGAHI) 232. PROSPER METRO INVESTMENTS LTD 233. RASTKHAH, Engineer Naser 234. REIGATE SHIPPING COMPANY LIMITED 235. RESEARCH INSTITUTE OF NUCLEAR SCIENCE & TECHNOLOGY 236. REZVANIANZADEH, Mohammad Reza 237. RISHI MARITIME INCORPORATION 238. SACKVILLE HOLDINGS LTD 239. SAFIRAN PAYAM DARYA (SAPID) SHIPPING COMPANY 240. SALEHI, Ali Akbar 241. SANFORD GROUP 242. SANTEXLINES 243. SECOND OCEAN ADMINISTRATION GMBH 244. SECOND OCEAN GMBH & CO. KG 245. SEIBOW LOGISTICS LIMITED 246. SEVENTH OCEAN ADMINISTRATION GMBH 247. SEVENTH OCEAN GMBH & CO. KG 248. SHALLON LTD 249. SHEMAL CEMENT COMPANY 250. SHINE STAR LIMITED 251. SHIPPING COMPUTER SERVICES COMPANY 252. SILVER UNIVERSE INTERNATIONAL LTD 253. SINA BANK 254. SINO ACCESS HOLDINGS 255. SINOSE MARITIME 256. SISCO SHIPPING COMPANY LTD 257. SIXTEENTH OCEAN ADMINISTRATION GMBH 258. SIXTEENTH OCEAN GMBH & CO. KG 259. SIXTH OCEAN ADMINISTRATION GMBH 260. SIXTH OCEAN GMBH & CO. KG 261. SMART DAY HOLDINGS LTD 262. SOLTANI, Behzad 263. SORINET COMMERCIAL TRUST (SCT) 264. SOROUSH SARAMIN ASATIR 265. SOUTH WAY SHIPPING AGENCY CO. LTD 266. SOUTH ZAGROS OIL & GAS PRODUCTION COMPANY 267. SPARKLE BRILLIANT DEVELOPMENT LIMITED 268. SPRINGTHORPE LIMITED 269. STATIRA MARITIME INCORPORATION 270. SUREH (NUCLEAR REACTORS FUEL COMPANY) 271. SYSTEM WISE LTD 272. TAMALARIS CONSOLIDATED LTD 273. TENTH OCEAN ADMINISTRATION GMBH 274. TENTH OCEAN GMBH & CO. KG 275. TEU FEEDER LIMITED 276. THETA NARI NAVIGATION 277. THIRD OCEAN ADMINISTRATION GMBH 278. THIRD OCEAN GMBH & CO. KG 279. THIRTEENTH OCEAN ADMINISTRATION GMBH 280. THIRTEENTH OCEAN GMBH & CO. KG 281. TOP GLACIER COMPANY LIMITED 282. TOP PRESTIGE TRADING LIMITED 283. TRADE CAPITAL BANK 284. TRADE TREASURE 285. TRUE HONOUR HOLDINGS LTD 286. TULIP SHIPPING INC 287. TWELFTH OCEAN ADMINISTRATION GMBH 288. TWELFTH OCEAN GMBH & CO. KG 289. UNIVERSAL TRANSPORTATION LIMITATION UTL 290. VALFAJR 8TH SHIPPING LINE 291. WEST OIL & GAS PRODUCTION COMPANY 292. WESTERN SURGE SHIPPING COMPANY LIMITED 293. WISE LING SHIPPING COMPANY LIMITED 294. ZANJANI, Babak 295. ZETA NERI NAVIGATION”",
  "source": "EUR LEX"
}