{
  "url": "http://www.w3.org/1999/xhtml\">",
  "content": "L_2007264NL.01000301.xml 10.10.2007 NL Publicatieblad van de Europese Unie L 264/3 VERORDENING (EG) N r. 1178/2007 VAN DE COMMISSIE van 5 oktober 2007 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3 van voornoemde tabel. (4) Het is wenselijk dat, onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielproducten in de Gemeenschap, door de rechthebbende op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, een beroep kan worden gedaan, gedurende 60 dagen, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité douanewetboek heeft geen advies uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Onder voorbehoud van de in de Gemeenschap van kracht zijnde maatregelen inzake dubbele controle en communautair toezicht, vooraf en achteraf, op de invoer van textielproducten in de Gemeenschap, kan op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van onderhavige verordening, gedurende 60 dagen, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 oktober 2007. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 733/2007 ( PB L 169 van 29.6.2007, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). BIJLAGE Omschrijving Indeling GN-code Motivering (1) (2) (3) Artikel vervaardigd uit breiwerken van twee effen verschillende kleuren, van kunstmatige textielvezels. De stoffen zijn geschikt voor zwemkleding. Het artikel wordt op de huid gedragen en reikt tot net onder de buste, met twee voorgevormde cups die dun gevuld zijn en met beugels verstevigd zijn. Het artikel heeft smalle, verwijderbare schouderbandjes. Het wordt op de rug gesloten door middel van een clip. Het deel van het artikel dat over de rug loopt, is aan de binnenzijde voorzien van zelfklevende stroken die zich aan de rug van de draagster hechten en het artikel op zijn plaats houden, samen met de schouderbandjes en de met beugel voorgevormde cups. (bustehouder ontworpen als een bovendeel van een bikini) (Zie foto's nr. 640 A, 640 B) ( 1 ) 6212 10 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2, onder a), op hoofdstuk 61, en de tekst van de GN-codes 6212, 6212 10 en 6212 10 90. Hoewel het artikel door zijn algemeen voorkomen, zijn snit en de aard van de stof lijkt op het bovendeel van een tweedelig badpak („bikini”), kan het niet worden ingedeeld onder post 6112 (zwemkleding), omdat het onderste deel van het „tweedelige badpak” ontbreekt. Zie ook de GS-toelichtingen op post 6112, onder C). Bovendien is het artikel geen „onvolledig artikel” van post 6112 (zwemkleding) in de zin van algemene regel 2, onder a), omdat het artikel niet het essentiële karakter van het volledige artikel (een tweedelig badpak) bezit, kan het als zodanig niet voor zwemmen worden gebruikt. Het artikel wordt ingedeeld als bustehouder onder post 6212, omdat deze post bustehouders van alle soorten omvat. Zie de GS-toelichting op post 6212, 2 e alinea, onder 1). De twee voorgevormde gevulde cups, met beugels verstevigd, zijn kenmerkend voor klassieke bustehouders. Samen met de zelfklevende stroken die zich aan de rug van de draagster hechten en met of zonder de afneembare schouderbandjes, is het een artikel dat is „bestemd om bepaalde lichaamsdelen te steunen”. Zie ook de GS-toelichtingen op post 6212, 1 e alinea. ( 1 ) De foto’s dienen slechts ter informatie.",
  "source": "EUR LEX"
}