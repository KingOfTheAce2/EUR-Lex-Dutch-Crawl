{
  "url": "http://www.w3.org/1999/xhtml\">",
  "content": "L_2010066NL.01000101.xml 16.3.2010 NL Publicatieblad van de Europese Unie L 66/1 VERORDENING (EU) Nr. 216/2010 VAN DE COMMISSIE van 15 maart 2010 ter uitvoering van Verordening (EG) nr. 862/2007 van het Europees Parlement en de Raad betreffende communautaire statistieken over migratie en internationale bescherming, wat de definitie van de categorieën redenen voor verlening van verblijfsvergunningen betreft (Voor de EER relevante tekst) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 862/2007 van het Europees Parlement en de Raad van 11 juli 2007 betreffende communautaire statistieken over migratie en internationale bescherming ( 1 ) , en met name op artikel 10, lid 2, onder c), Overwegende hetgeen volgt: (1) Teneinde de vergelijkbaarheid van de statistische gegevens uit de administratieve bronnen inzake verblijfsvergunningen in de lidstaten te waarborgen en betrouwbare overzichten op communautair niveau te kunnen opstellen, moeten de categorieën redenen voor verlening van een verblijfsvergunning in alle lidstaten op dezelfde wijze worden gedefinieerd. (2) Overeenkomstig Verordening (EG) nr. 862/2007 dient de Commissie de categorieën redenen voor verlening van een verblijfsvergunning te definiëren. (3) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 De categorieën redenen voor verlening van verblijfsvergunningen als bedoeld in artikel 6, lid 1, onder a), van Verordening (EG) nr. 862/2007 worden vastgesteld in de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 maart 2010. Voor de Commissie De voorzitter José Manuel BARROSO ( 1 ) PB L 199 van 31.7.2007, blz. 23 . BIJLAGE Lijst van categorieën redenen voor verlening van een verblijfsvergunning 1. Redenen in verband met gezinsvorming en -hereniging 1.1.   Voegt zich bij een EU-burger als: 1.1.1. Echtgeno(o)t(e)/partner 1.1.2. Kind (minderjarig/volwassen) 1.1.3. Ander familielid 1.2.   Voegt zich bij een niet-EU-burger als: 1.2.1. Echtgeno(o)t(e)/partner 1.2.2. Kind (minderjarig/volwassen) 1.2.3. Ander familielid 2. Redenen in verband met onderwijs en studie 2.1.   Student (zoals gedefinieerd in artikel 2, onder b), van Richtlijn 2004/114/EG van de Raad van 13 december 2004 betreffende de voorwaarden voor de toelating van onderdanen van derde landen met het oog op studie, scholierenuitwisseling, onbezoldigde opleiding of vrijwilligerswerk ( 1 ) ) 2.2.   Andere onderwijsgerelateerde redenen 3. Redenen in verband met betaalde arbeid 3.1.   Hooggeschoolde werknemer 3.2.   Onderzoeker (zoals gedefinieerd in artikel 2, onder d), van Richtlijn 2005/71/EG van de Raad van 12 oktober 2005 betreffende een specifieke procedure voor de toelating van onderdanen van derde landen met het oog op wetenschappelijk onderzoek ( 2 ) ) 3.3.   Seizoenarbeider 3.4.   Andere betaalde arbeid 4. Andere redenen 4.1.   Internationale beschermingsstatus 4.2.   Alleen verblijf 4.3.   Andere redenen ( 1 ) PB L 375 van 23.12.2004, blz. 12 . ( 2 ) PB L 289 van 3.11.2005, blz. 15 .",
  "source": "EUR LEX"
}