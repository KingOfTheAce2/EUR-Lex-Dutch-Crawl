{
  "url": "http://www.w3.org/1999/xhtml\">",
  "content": "L_2008262NL.01003901.xml 1.10.2008 NL Publicatieblad van de Europese Unie L 262/39 BESCHIKKING VAN DE COMMISSIE van 29 september 2008 tot vaststelling, overeenkomstig Richtlijn 2006/66/EG van het Europees Parlement en de Raad, van een gemeenschappelijke methode voor de berekening van de jaarlijkse verkoop van draagbare batterijen en accu's aan eindgebruikers (Kennisgeving geschied onder nummer C(2008) 5339) (Voor de EER relevante tekst) (2008/763/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2006/66/EG van het Europees Parlement en de Raad van 6 september 2006 inzake batterijen en accu's, alsook afgedankte batterijen en accu's en tot intrekking van Richtlijn 91/157/EEG ( 1 ) , en met name op artikel 10, lid 4, onder b), Overwegende hetgeen volgt: (1) De jaarlijkse verkoop van draagbare batterijen en accu's aan eindgebruikers moet worden uitgedrukt als het gewicht van de op het grondgebied van de in een lidstaat in het betreffende jaar op de markt gebrachte draagbare batterijen en accu's, met uitzondering van de draagbare batterijen en accu's die het grondgebied van die lidstaat dat jaar vóór hun verkoop aan eindgebruikers hebben verlaten. (2) De lidstaten moeten de berekening van de jaarlijkse verkoop van draagbare batterijen en accu's aan eindgebruikers baseren op verzamelde gegevens. Statistisch significante ramingen op basis van de verzamelde gegevens kunnen ook voor de berekening worden gebruikt. (3) De maatregelen in deze beschikking zijn in overeenstemming met het advies van het comité dat is opgericht bij artikel 18, lid 1, van Richtlijn 2006/12/EG van het Europees Parlement en de Raad ( 2 ) , HEEFT DE VOLGENDE BESCHIKKING GEGEVEN: Artikel 1 1.   De lidstaten moeten de jaarlijkse verkoop van draagbare batterijen en accu's aan eindgebruikers in een bepaald jaar berekenen als het gewicht van de op hun grondgebied in het betreffende jaar op de markt gebrachte draagbare batterijen en accu's, met uitzondering van de draagbare batterijen en accu's die het grondgebied van die lidstaat dat jaar vóór hun verkoop aan eindgebruikers hebben verlaten. 2.   Iedere op de markt gebrachte batterij wordt slechts één keer geteld. Artikel 2 De in artikel 1 bedoelde berekening wordt gebaseerd op verzamelde gegevens of statistisch significante ramingen op basis van verzamelde gegevens. Artikel 3 Deze beschikking is gericht tot de lidstaten. Gedaan te Brussel, 29 september 2008. Voor de Commissie Stavros DIMAS Lid van de Commissie ( 1 ) PB L 266 van 26.9.2006, blz. 1 . ( 2 ) PB L 114 van 27.4.2006, blz. 9 .",
  "source": "EUR LEX"
}