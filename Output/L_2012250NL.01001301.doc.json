{
  "url": "http://www.w3.org/1999/xhtml\">",
  "content": "L_2012250NL.01001301.xml 15.9.2012 NL Publicatieblad van de Europese Unie L 250/13 VERORDENING (EU) Nr. 823/2012 VAN DE COMMISSIE van 14 september 2012 tot afwijking van Uitvoeringsverordening (EU) nr. 540/2011, wat betreft de geldigheidsduur van de goedkeuring voor de werkzame stoffen 2,4-DB, benzoëzuur, beta-cyfluthrin, carfentrazone-ethyl, Coniothyrium minitans stam CON/M/91-08 (DSM 9660), cyazofamide, cyfluthrin, deltamethrin, dimethenamid-P, ethofumesaat, ethoxysulfuron, fenamidone, flazasulfuron, flufenacet, flurtamone, foramsulfuron, fosthiazaat, imazamox, iodosulfuron, iprodion, isoxaflutool, linuron, maleïnehydrazide, mecoprop, mecoprop-P, mesosulfuron, mesotrione, oxadiargyl, oxasulfuron, pendimethalin, picoxystrobin, propiconazool, propineb, propoxycarbazon, propyzamide, pyraclostrobine, silthiofam, trifloxystrobin, warfarine en zoxamide (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, tweede alinea, Overwegende hetgeen volgt: (1) Voor de in deel A van de bijlage bij Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( 2 ) opgenomen werkzame stoffen waarvoor de goedkeuring vóór 14 juni 2014 vervalt, konden de aanvragers de verlengingsaanvraag niet drie jaar voordien indienen, zoals artikel 15, lid 1, van Verordening (EG) nr. 1107/2009 vereist. (2) Daarom moet de termijn waarvoor de goedkeuring van die werkzame stoffen geldt, worden verlengd; daarbij moet rekening worden gehouden met de in artikel 17, derde alinea, van Verordening (EG) nr. 1107/2009 genoemde elementen. (3) Gezien het doel van artikel 17, tweede alinea, van Verordening (EG) nr. 1107/2009 zal de Commissie voor gevallen waarin drie jaar voor de respectieve in artikel 1 van deze verordening genoemde vervaldatum geen aanvraag is ingediend, de vervaldatum vaststellen op dezelfde datum als vóór deze verordening, dan wel op de vroegst mogelijke datum daarna. (4) Gezien het doel van artikel 17, tweede alinea, van Verordening (EG) nr. 1107/2009 zal de Commissie in gevallen waarin zij bij verordening bepaalt dat de goedkeuring van een in artikel 1 van deze verordening genoemde werkzame stof niet wordt verlengd omdat niet aan de criteria voor goedkeuring wordt voldaan, de vervaldatum vaststellen op dezelfde datum als vóór deze verordening, dan wel, indien dat later is, op de datum van goedkeuring van de verordening waarbij wordt bepaald dat de goedkeuring van de werkzame stof niet wordt verlengd. (5) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, en het Europees Parlement noch de Raad heeft zich daartegen verzet, HEEFT DE VOLGENDE VERORDENING VASTGESTELD: Artikel 1 Vervaldata In afwijking van deel A van de bijlage bij Uitvoeringsverordening (EU) nr. 540/2011 gelden de volgende vervaldata: 1. 31 juli 2016 voor de volgende werkzame stoffen: ethofumesaat (nummer 29), imazamox (nummer 41), oxasulfuron (nummer 42), ethoxysulfuron (nummer 43), foramsulfuron (nummer 44), oxadiargyl (nummer 45), cyazofamide (nummer 46), linuron (nummer 51), pendimethalin (nummer 53), trifloxystrobin (nummer 59), carfentrazone-ethyl (nummer 60), mesotrione (nummer 61), fenamidone (nummer 62), isoxaflutool (nummer 63) en warfarine (nummer 120); 2. 31 oktober 2016 voor de volgende werkzame stoffen: deltamethrin (nummer 40), 2,4-DB (nummer 47), beta-cyfluthrin (nummer 48), cyfluthrin (nummer 49), iprodion (nummer 50), maleïnehydrazide (nummer 52), flurtamone (nummer 64), flufenacet (nummer 65), iodosulfuron (nummer 66), dimethenamid-P (nummer 67), picoxystrobin (nummer 68), fosthiazaat (nummer 69), silthiofam (nummer 70) en Coniothyrium minitans stam CON/M/91-08 (DSM 9660) (nummer 71); 3. 31 januari 2017 voor de volgende werkzame stoffen: propineb (nummer 54), propyzamide (nummer 55), mecoprop (nummer 56), mecoprop-P (nummer 57), propiconazool (nummer 58), mesosulfuron (nummer 75), propoxycarbazon (nummer 76), zoxamide (nummer 77), benzoëzuur (nummer 79), flazasulfuron (nummer 80) en pyraclostrobine (nummer 81). Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 september 2012. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) PB L 153 van 11.6.2011, blz. 1 .",
  "source": "EUR LEX"
}