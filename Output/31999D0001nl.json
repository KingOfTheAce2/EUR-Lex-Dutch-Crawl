{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0001:NL:HTML\">",
  "content": "EUR-Lex - 31999D0001 - NL Avis juridique important | 31999D0001 1999/1/EG: Beschikking van de Commissie van 14 december 1998 betreffende de toepassing van een verplichte etiketteringsregeling voor rundvlees in Finland (kennisgeving geschied onder nummer C(1998) 4040) (Slechts de tekst in de Finse en in de Zweedse taal is authentiek) Publicatieblad Nr. L 001 van 05/01/1999 blz. 0003 - 0004 BESCHIKKING VAN DE COMMISSIE van 14 december 1998 betreffende de toepassing van een verplichte etiketteringsregeling voor rundvlees in Finland (kennisgeving geschied onder nummer C(1998) 4040) (Slechts de tekst in de Finse en in de Zweedse taal is authentiek) (1999/1/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 820/97 van de Raad van 21 april 1997 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten (1), en met name op artikel 19, lid 5, Overwegende dat in artikel 19, lid 4, van Verordening (EG) nr. 820/97 is bepaald dat de lidstaten waar een voldoende ontwikkeld identificatie- en registratiesysteem voor runderen bestaat, reeds vóór 1 januari 2000 een verplichte etiketteringsregeling kunnen invoeren voor rundvlees van dieren die op hun grondgebied geboren, gehouden en geslacht zijn; Overwegende dat Finland overeenkomstig lid 5 van hetzelfde artikel bij de Commissie een aanvraag heeft ingediend tot goedkeuring van een verplichte etiketteringsregeling voor rundvlees; dat gebleken is dat Finland over een voldoende ontwikkeld identificatie- en registratiesysteem voor runderen beschikt, HEEFT DE VOLGENDE BESCHIKKING GEGEVEN: Artikel 1 Het door Finland ingediende verzoek inzake de invoering van een verplichte etiketteringsregeling voor rundvlees van dieren die geboren, gehouden en geslacht zijn op hun grondgebied, waarvan in de bijlage een korte samenvatting wordt gegeven, wordt goedgekeurd overeenkomstig artikel 19, lid 5, van Verordening (EG) nr. 820/97. Artikel 2 Deze beschikking is gericht tot de Republiek Finland. Gedaan te Brussel, 14 december 1998. Voor de Commissie Franz FISCHLER Lid van de Commissie (1) PB L 117 van 7. 5. 1997, blz. 1. BIJLAGE 1. Etikettering in het slachthuis Karkassen en deelstukken van runderen van Finse oorsprong worden voorzien van een etiket met de slachtdatum en de geboortegegevens van het dier, alsmede met de vermelding \"Fins rundvlees\". 2. Etikettering in de uitsnijderij Wanneer rundvlees van Finse oorsprong uitgesneden, fijngehakt of verpakt wordt in een vleesbedrijf, worden op het vlees, op de onmiddellijke of eindverpakking ervan of op de aan het vlees vastgehechte etiketten de vermelding \"Fins rundvlees\" en de identificatie van de partij aangebracht. 3. Etikettering in de kleinhandel De onmiddellijke of eindverpakking of de aan het rundvlees vastgehechte etiketten worden voorzien van de vermelding \"Fins rundvlees\" en van de identificatie van de partij. In de nabijheid van onverpakt te koop aangeboden rundvlees wordt het opschrift \"Fins rundvlees\" aangebracht.",
  "source": "EUR LEX"
}