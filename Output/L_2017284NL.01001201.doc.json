{
  "url": "http://www.w3.org/1999/xhtml\">",
  "content": "L_2017284NL.01001201.xml 31.10.2017 NL Publicatieblad van de Europese Unie L 284/12 VERORDENING (EU) 2017/1952 VAN HET EUROPEES PARLEMENT EN DE RAAD van 25 oktober 2017 tot intrekking van Verordeningen (EG) nr. 2888/2000 en (EG) nr. 685/2001 van het Europees Parlement en de Raad en Verordening (EEG) nr. 1101/89 van de Raad (Voor de EER relevante tekst) HET EUROPEES PARLEMENT EN DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 91, Gezien het voorstel van de Europese Commissie, Na toezending van het ontwerp van wetgevingshandeling aan de nationale parlementen, Gezien het advies van het Europees Economisch en Sociaal Comité ( 1 ) , Na raadpleging van het Comité van de Regio's, Handelend volgens de gewone wetgevingsprocedure ( 2 ) , Overwegende hetgeen volgt: (1) Het Europees Parlement, de Raad en de Commissie hebben hun gezamenlijk engagement om de wetgeving te actualiseren en te vereenvoudigen, bevestigd in het interinstitutioneel akkoord van 13 april 2016 over beter wetgeven ( 3 ) . (2) Met het oog op de sanering en de vermindering van de omvang van het acquis moet het geregeld worden onderzocht op achterhaalde wetgeving. De intrekking van achterhaalde wetgeving is nuttig om het wetgevingskader transparant, duidelijk en gebruiksvriendelijk te houden voor de lidstaten en de belanghebbenden, in dit geval de sectoren van de binnenvaart en van het vrachtvervoer over de weg. (3) In 1989 heeft de Raad Verordening (EEG) nr. 1101/1989 ( 4 ) vastgesteld. Tien jaar later heeft de Raad Verordening (EG) nr. 718/1999 ( 5 ) vastgesteld om te waarborgen dat de gepaste instrumenten beschikbaar bleven voor de binnenvaartsector en voor de capaciteitsbeheersing van de vloot. Verordening (EG) nr. 718/1999 heeft betrekking op hetzelfde onderwerp als Verordening (EEG) nr. 1101/89, zonder dat die laatste werd ingetrokken. (4) Overeenkomstig artikel 8, lid 6, van de Overeenkomst tussen de Europese Gemeenschap en de Zwitserse Bondsstaat inzake het goederen- en personenvervoer per spoor en over de weg ( 6 ) zijn alle voertuigen die voldoen aan de technische normen van Richtlijn 96/53/EG van de Raad ( 7 ) sinds 1 januari 2005 vrijgesteld van elk contingenterings- of vergunningsstelsel. Verordening (EG) nr. 2888/2000 van het Europees Parlement en de Raad ( 8 ) inzake de toewijzing van vergunningen voor zware vrachtwagens die in Zwitserland aan het verkeer deelnemen, moet dan ook worden beschouwd als achterhaald. (5) Sinds de Republiek Bulgarije en Roemenië op 1 januari 2007 tot de Unie zijn toegetreden, is Verordening (EG) nr. 685/2001 van het Europees Parlement en de Raad ( 9 ) niet langer noodzakelijk omdat zij als lidstaten niet langer een vergunning hoeven aan te vragen voor het goederenvervoer over de weg en voor de bevordering van het gecombineerd vervoer. (6) Bijgevolg moeten Verordeningen (EEG) nr. 1101/89, (EG) nr. 2888/2000 en (EG) nr. 685/2001 worden ingetrokken, HEBBEN DE VOLGENDE VERORDENING VASTGESTELD: Artikel 1 Verordeningen (EEG) nr. 1101/89, (EG) nr. 2888/2000 en (EG) nr. 685/2001 worden ingetrokken. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Straatsburg, 25 oktober 2017. Voor het Europees Parlement De voorzitter A. TAJANI Voor de Raad De voorzitter M. MAASIKAS ( 1 ) PB C 209 van 30.6.2017, blz. 58 . ( 2 ) Standpunt van het Europees Parlement van 12 september 2017 (nog niet bekendgemaakt in het Publicatieblad) en besluit van de Raad van 9 oktober 2017. ( 3 ) PB L 123 van 12.5.2016, blz. 1 . ( 4 ) Verordening (EEG) nr. 1101/89 van de Raad van 27 april 1989 betreffende de structurele sanering van de binnenvaart ( PB L 116 van 28.4.1989, blz. 25 ). ( 5 ) Verordening (EG) nr. 718/1999 van de Raad van 29 maart 1999 betreffende het beleid ten aanzien van de capaciteit van de communautaire binnenvaartvloot met het oog op de bevordering van het vervoer over de binnenwateren ( PB L 90 van 2.4.1999, blz. 1 ). ( 6 ) PB L 114 van 30.4.2002, blz. 91 . ( 7 ) Richtlijn 96/53/EG van de Raad van 25 juli 1996 houdende vaststelling, voor bepaalde aan het verkeer binnen de Gemeenschap deelnemende wegvoertuigen, van de in het nationale en het internationale verkeer maximaal toegestane afmetingen, en van de in het internationale verkeer maximaal toegestane gewichten ( PB L 235 van 17.9.1996, blz. 59 ). ( 8 ) Verordening (EG) nr. 2888/2000 van het Europees Parlement en de Raad van 18 december 2000 inzake de toewijzing van vergunningen voor zware vrachtwagens die in Zwitserland aan het verkeer deelnemen ( PB L 336 van 30.12.2000, blz. 9 ). ( 9 ) Verordening (EG) nr. 685/2001 van het Europees Parlement en de Raad van 4 april 2001 betreffende de verdeling tussen de lidstaten van de vergunningen die zijn ontvangen krachtens de overeenkomsten tussen de Europese Gemeenschap en de Republiek Bulgarije en tussen de Europese Gemeenschap en Roemenië houdende vaststelling van bepaalde voorwaarden voor het goederenvervoer over de weg en de bevordering van het gecombineerd vervoer ( PB L 108 van 18.4.2001, blz. 1 ).",
  "source": "EUR LEX"
}