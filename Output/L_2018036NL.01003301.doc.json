{
  "url": "http://www.w3.org/1999/xhtml\"><!--",
  "content": "L_2018036NL.01003301.xml 9.2.2018 NL Publicatieblad van de Europese Unie L 36/33 UITVOERINGSBESLUIT (EU, Euratom) 2018/195 VAN DE COMMISSIE van 8 februari 2018 tot vaststelling van formulieren voor de melding van fraude en onregelmatigheden die van invloed zijn op rechten op traditionele eigen middelen, en voor de rapportage over controles betreffende traditionele eigen middelen overeenkomstig Verordening (EU, Euratom) nr. 608/2014 van de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien Verordening (EU, Euratom) nr. 608/2014 van de Raad van 26 mei 2014 tot vaststelling van uitvoeringsmaatregelen voor het stelsel van eigen middelen van de Europese Unie ( 1 ) , en met name artikel 5, lid 2, en artikel 6, lid 2, Na raadpleging van het Raadgevend Comité voor de eigen middelen, Overwegende hetgeen volgt: (1) Bij Uitvoeringsbesluit (EU, Euratom) 2016/2365 van de Commissie ( 2 ) worden de nadere voorschriften vastgesteld voor de mededeling door de lidstaten van bepaalde, in het kader van het stelsel van de eigen middelen aan de Commissie toe te zenden gegevens. (2) Fraudegevallen en onregelmatigheden moeten op gestructureerde wijze worden gemeld en informatie omvatten over het gelopen risico. Hetzelfde formulier voor fraude en onregelmatigheden wordt reeds gebruikt om eerder gemelde gevallen te actualiseren. Bijlage II bij Uitvoeringsbesluit (EU, Euratom) 2016/2365 is derhalve achterhaald. (3) Er moet in een overgangsperiode worden voorzien om de lidstaten de tijd te geven zich aan te passen aan de wijzigingen die zijn aangebracht in de formulieren voor de melding overeenkomstig artikel 5, lid 1, van Verordening (EU, Euratom) nr. 608/2014. (4) Ter wille van de duidelijkheid en de rechtszekerheid dient Uitvoeringsbesluit (EU, Euratom) 2016/2365 te worden ingetrokken, HEEFT HET VOLGENDE BESLUIT VASTGESTELD: Artikel 1 1.   De in artikel 5, lid 1, eerste alinea, van Verordening (EU, Euratom) nr. 608/2014 bedoelde beschrijvingen van ontdekte fraudegevallen en onregelmatigheden waarmee rechten ten bedrage van meer dan 10 000 EUR zijn gemoeid, worden door de lidstaten opgesteld aan de hand van het formulier in bijlage I bij dit besluit. De in artikel 5, lid 1, tweede alinea, van Verordening (EU, Euratom) nr. 608/2014 bedoelde stand van zaken met betrekking tot de reeds aan de Commissie meegedeelde fraudegevallen en onregelmatigheden waarvoor niet eerder is aangegeven dat de betrokken rechten geïnd, vervallen of niet geïnd zijn, wordt opgesteld aan de hand van hetzelfde formulier. 2.   De lidstaten delen de in lid 1 bedoelde informatie mee langs elektronische weg met gebruikmaking van de informatietechnologietoepassing „OWNRES”. Artikel 2 De lidstaten stellen het in artikel 6, lid 1, van Verordening (EU, Euratom) nr. 608/2014 bedoelde verslag over controles betreffende traditionele eigen middelen op aan de hand van het formulier in bijlage II bij dit besluit. Het verslag over het begrotingsjaar 2017 wordt opgesteld aan de hand van het in de eerste alinea bedoelde formulier. Artikel 3 De lidstaten gebruiken het in artikel 1 bedoelde formulier met ingang van 1 april 2018. Artikel 4 Uitvoeringsbesluit (EU, Euratom) 2016/2365 wordt ingetrokken met ingang van 1 april 2018. Artikel 5 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 8 februari 2018. Voor de Commissie De voorzitter Jean-Claude JUNCKER ( 1 ) PB L 168 van 7.6.2014, blz. 29 . ( 2 ) Uitvoeringsbesluit (EU, Euratom) 2016/2365 van de Commissie van 19 december 2016 tot vaststelling van formulieren voor de melding van fraude en onregelmatigheden die van invloed zijn op rechten op traditionele eigen middelen en voor de rapportage over controles betreffende traditionele eigen middelen overeenkomstig Verordening (EU, Euratom) nr. 608/2014 van de Raad ( PB L 350 van 22.12.2016, blz. 24 ). BIJLAGE I Formulier voor de melding van fraude en onregelmatigheden overeenkomstig artikel 5, lid 1, van Verordening (EU, Euratom) nr. 608/2014 Tekst van het beeld 1. GEGEVENS VAN HET GEVAL 1.1. Lidstaat 1.2. Doorlopende nummering (LC/JJJJ/NNNNNN/V) 1.3. Jaar en kwartaal van de ontdekking of vaststelling (JJJJ/Q) 1.4. Dienst of orgaan dat de vaststelling heeft verricht of het geval heeft ontdekt 1.5. Datum van indiening (DD/MM/JJJJ) 1.6. Status 2. BESCHRIJVING VAN HET GEVAL 2.1. TARIC-code (10 cijfers) 2.1.1. Vermoed 2.1.2. Aangegeven 2.1.3. Vastgesteld 2.2. Land van verzending 2.2.1. Vermoed 2.2.2. Aangegeven 2.2.3. Vastgesteld 2.3. Land van oorsprong 2.3.1. Vermoed 2.3.2. Aangegeven 2.3.3. Vastgesteld 2.4. Hoeveelheid 2.4.1. Vermoed 2.4.2. Aangegeven 2.4.3. Vastgesteld 2.5. Douanewaarde 2.5.1. Vermoed 2.5.2. Aangegeven 2.5.3. Vastgesteld 2.6. Douaneregeling 2.7. Aard van de controle waardoor de fraude of onregelmatigheid werd ontdekt 3. INVORDERINGSFASE 3.1. Code administratieve fase 3.2. Code financiële fase 3.3. Niet-invordering wegens strafrechtelijk onderzoek Tekst van het beeld 4. ANDERE INLICHTINGEN 4.1. Datum van vaststelling (DD/MM/JJJJ) 4.2. Referentie vaststelling 4.3. Datum inboeking B-boekhouding (DD/MM/JJJJ) 4.4. Referentie B-boekhouding 4.5. Datum van laatste uitspraak in beroep (DD/MM/JJJJ) 4.6. Bedragen aan traditionele eigen middelen 4.6.1. Geraamd bedrag 4.6.2. Vastgesteld bedrag 4.6.3. Bedrag van de correctie 4.6.4. Oninbaar geleden bedrag 4.6.5. Ingevorderd bedrag 4.6.6. In te vorderen bedrag 4.7. Inlichtingen over fraude of onregelmatigheid: 4.7.1. Omschrijving 4.7.2. Soort fraude of onregelmatigheid 4.7.3. Beknopte beschrijving van het fraudemechanisme 4.8. Reeds in het kader van de wederzijdse bijstand meegedeeld geval (Verordening (EG) nr. 515/97 van de Raad (1)) 4.8.1. Referentie wederzijdse bijstand (JJJJ/NNNN) 4.8.2. Referentie OLAF-dossier (LL/JJJJ/NNNN) (2) 4.8.3. GDO-referentie (gezamenlijke douaneoperatie) 4.9. CPCA-referentie (gemeenschappelijke prioritaire controlegebieden) 4.10. RIF-referentie (risico-informatieformulier) 4.11. WOMIS-referentie (Write-Off Management and Information System) (indien van toepassing) (LC/JJJJ/NNNN) 4.12. Getroffen of geplande maatregelen om herhaling te voorkomen 4.13. Betrokken lidstaten 4.14. Andere inlichtingen (1) Verordening (EG) nr. 515/97 van de Raad van 13 maart 1997 betreffende de wederzijdse bijstand tussen de administratieve autoriteiten van de lidstaten en de samenwerking tussen deze autoriteiten en de Commissie met het oog op de juiste toepassing van de douane- en landbouwvoorschriften (PB L 82 van 22.3.1997, blz. 1). (2) Indien het geval verband houdt met een financiële aanbeveling van OLAF, moet dit ook worden vermeld. BĲLAGE II JAARVERSLAG ALS BEDOELD IN ARTIKEL 6, LID 1, VAN VERORDENING (EU, Euratom) Nr. 608/2014 Tekst van het beeld 20… Lidstaat: 1. Controlewerkzaamheden van de lidstaten Controleactiviteiten Gegevens 1. Aanvaarde aangiften (betrokken douaneregeling of douanebestemming) 1.1. Totaal aantal invoeraangiften (aangifteniveau) in het kader van standaard-procedures 1.2. Totaal aantal invoeraangiften (artikelniveau) in het kader van standaardprocedures 1.3. Totaal aantal invoeraangiften (artikelniveau) in het kader van vereenvoudigde procedures 2. Controles na vrijgave: 2.1. Totaal aantal douaneaangiften (artikelniveau) die zijn gecontroleerd na de vrijgave van de goederen (herziening van de douaneaangifte) 2.2. Totaal aantal andere controles na vrijgave 2.3. Totaal aantal audits na vrijgave 3. Personeelsbestand van de douanediensten 3.1. Totaal aantal personeelsleden van de douanediensten (1) 3.2. Totaal aantal personeelsleden belast met andere controles na vrijgave 3.3. Totaal aantal personeelsleden belast met audits na vrijgave (1) In voltijdequivalenten per jaar. 2. Principiële aspecten Overzicht van de voornaamste vragen inzake vaststelling, boeking en terbeschikkingstelling van de rechten die zijn gerezen bij de toepassing van Verordening (EU, Euratom) nr. 608/2014, Verordening (EU, Euratom) nr. 609/2014 van de Raad (1) en Verordening (EG, Euratom) nr. 1150/2000 van de Raad (2), hieronder begrepen die welke in het kader van geschillen aan de orde zijn gekomen. (Indien nodig een bijlage toevoegen met verwijzing naar dit punt) (1) Verordening (EU, Euratom) nr. 609/2014 van de Raad van 26 mei 2014 betreffende de regels en procedures voor de terbeschikkingstelling van de traditionele eigen middelen, de btw- en de bni-middelen, en betreffende de maatregelen om in de behoefte aan kasmiddelen te voorzien (PB L 168 van 7.6.2014, blz. 39). (2) Verordening (EG, Euratom) nr. 1150/2000 van de Raad van 22 mei 2000 houdende toepassing van Besluit 2007/436/EG, Euratom betreffende het stelsel van eigen middelen van de Europese Gemeenschappen (PB L 130 van 31.5.2000, blz. 1).",
  "source": "EUR LEX"
}