{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0042:NL:HTML\">",
  "content": "EUR-Lex - 31991D0042 - NL Avis juridique important | 31991D0042 91/42/EEG: Beschikking van de Commissie van 8 januari 1991 houdende vaststelling, overeenkomstig artikel 5 van Richtlijn 90/423/EEG van de Raad, van de criteria die moeten worden toegepast bij het opstellen van de rampenplannen voor de bestrijding van mond- en klauwzeer Publicatieblad Nr. L 023 van 29/01/1991 blz. 0029 - 0030 Bijzondere uitgave in het Fins: Hoofdstuk 3 Deel 36 blz. 0100 Bijzondere uitgave in het Zweeds: Hoofdstuk 3 Deel 36 blz. 0100 BESCHIKKING VAN DE COMMISSIE  van 8 januari 1991  houdende vaststelling, overeenkomstig artikel 5 van Richtlijn 90/423/EEG van de Raad, van de criteria die moeten worden toegepast bij het opstellen van de rampenplannen voor de bestrijding van  mond - en klauwzeer  ( 91/42/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 90/423/EEG van de Raad van 26 juni 1990 tot wijziging van Richtlijn 85/511/EEG tot vaststelling van gemeenschappelijke maatregelen ter bestrijding van mond - en klauwzeer, Richtlijn 64/432/EEG inzake de veterinairrechtelijke  vraagstukken op het gebied van het intracommunautaire handelsverkeer in runderen en varkens en Richtlijn 72/462/EEG inzake gezondheidsvraagstukken en veterinairrechtelijke vraagstukken bij de invoer van runderen en varkens en van vers vlees en  vleesprodukten uit derde landen ( 1 ), en met name op artikel 5, Overwegende dat in artikel 5, lid 2, van Richtlijn 90/423/EEG is bepaald dat de Commissie de criteria moet vaststellen die bij de opstelling van de nationale rampenplannen moeten worden toegepast; Overwegende dat bedoelde criteria moeten garanderen dat de nationale rampenplannen die door de Lid-Staten bij de Commissie worden ingediend, in geval van een uitbraak van mond - en klauwzeer, een snelle en doeltreffende uitroeiing van de ziekte mogelijk  maken; Overwegende dat het wenselijk lijkt dat de Commissie indien nodig toelichtingen bij die criteria kan vaststellen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN :    Artikel 1 Door de Lid-Staten bij de Commissie ingediende rampenplannen kunnen slechts worden goedgekeurd op grond van artikel 5, lid 4, van Richtlijn 90/423/EEG indien ze voldoen aan de in de bijlage vastgestelde criteria .  Artikel 2 1 . De Commissie kan aanbevelingen vaststellen waarin de in de bijlage vermelde criteria worden toegelicht . 2 . De Commissie maakt de in lid 1 bedoelde aanbevelingen bekend .  Artikel 3 Deze beschikking is gericht tot de Lid-Staten .   Gedaan te Brussel, 8 januari 1991 . Voor de Commissie Ray MAC SHARRY Lid van de Commissie   ( 1 ) PB nr . L 224 van 18 . 8 . 1990, blz . 13 . BIJLAGE  CRITERIA VOOR DE RAMPENPLANNEN Ten aanzien van de rampenplannen gelden de volgende minimumcriteria : 1 . Zij moeten voorzien in de oprichting, op nationaal niveau, van een crisiscentrum dat alle bestrijdingsmaatregelen in de betrokken Lid -Staat dient te cooerdineren; 2 . Zij moeten een lijst bevatten van lokale centra voor ziektebestrijding die over de nodige voorzieningen beschikken om op lokaal niveau de ziektebestrijdingsmaatregelen te cooerdineren; 3 . Zij moeten nauwkeurige informatie bevatten over het bij de bestrijdingsmaatregelen betrokken personeel, hun vakbekwaamheid en hun bevoegdheden; 4 . Elk lokaal centrum voor ziektebestrijding moet snel contact kunnen opnemen met de personen en/of organisaties die rechtstreeks of onrechtstreeks bij een uitbraak zijn betrokken; 5 . Het nodige materieel en materiaal om de ziektebestrijdingsmaatregelen naar behoren te kunnen uitvoeren, moet beschikbaar zijn; 6 . De plannen moeten nauwkeurige instructies bevatten over de maatregelen die moeten worden genomen wanneer besmetting of verontreiniging wordt vermoed of bevestigd, inclusief de voorgestelde wijze van vernietiging van karkassen; 7 . Zij moeten voorzien in scholingsprogramma's om de praktische vaardigheden en de kennis van de administratieve voorschriften op het gebied van ziektebestrijding op peil te houden en te verbeteren; 8 . De diagnostische laboratoria moeten over de nodige voorzieningen beschikken voor postmortem-onderzoek en over de nodige capaciteit voor het verrichten van serologisch, histologisch en ander onderzoek, en zij moeten op elk moment in staat zijn om snel  een diagnose te stellen . De nodige regelingen moeten worden getroffen voor het snelle vervoer van monsters; 9 . De plannen moeten de nodige gegevens bevatten inzake de hoeveelheid vaccin tegen mond - en klauwzeer die naar verwachting nodig is indien tot noodvaccinatie wordt besloten; 10 . De plannen moeten voorzien in de nodige regelingen om ervoor te zorgen dat al wie bij de uitvoering van de rampenplannen is betrokken, over de daarvoor vereiste juridische bevoegdheid beschikt .",
  "source": "EUR LEX"
}