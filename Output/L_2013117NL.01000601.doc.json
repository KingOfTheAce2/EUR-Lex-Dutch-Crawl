{
  "url": "http://www.w3.org/1999/xhtml\">",
  "content": "L_2013117NL.01000601.xml 27.4.2013 NL Publicatieblad van de Europese Unie L 117/6 BESLUIT VAN DE RAAD van 22 april 2013 inzake de ondertekening, namens de Europese Unie, van een Overeenkomst tussen de Europese Unie en de Zwitserse Bondsstaat betreffende samenwerking inzake de toepassing van hun mededingingswetgeving (2013/203/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 103 en 352, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 10 december 2010 heeft de Raad de Commissie gemachtigd onderhandelingen te openen met de Zwitserse Bondsstaat betreffende samenwerking inzake de toepassing van hun mededingingswetgeving van de Unie en van de Zwitserse Bondsstaat. (2) De onderhandelingen met de Zwitserse Bondsstaat zijn afgerond. (3) De overeenkomst dient te worden ondertekend onder voorbehoud van de sluiting ervan, HEEFT HET VOLGENDE BESLUIT VASTGESTELD: Artikel 1 De ondertekening van de Overeenkomst tussen de Europese Unie en de Zwitserse Bondsstaat betreffende samenwerking inzake de toepassing van hun mededingingswetgeving wordt namens de Unie goedgekeurd, onder voorbehoud van de sluiting van deze overeenkomst ( 1 ) . Artikel 2 De voorzitter van de Raad wordt gemachtigd de persoon aan te wijzen die bevoegd is de overeenkomst namens de Unie te ondertekenen, onder voorbehoud van de sluiting ervan. Artikel 3 Dit besluit treedt in werking op de dag waarop het wordt vastgesteld. Gedaan te Luxemburg, 22 april 2013. Voor de Raad De voorzitter S. COVENEY ( 1 ) De tekst van de overeenkomst wordt samen met het besluit betreffende de sluiting ervan bekendgemaakt.",
  "source": "EUR LEX"
}