{
  "url": "http://www.w3.org/1999/xhtml\">",
  "content": "L_2017149NL.01006601.xml 13.6.2017 NL Publicatieblad van de Europese Unie L 149/66 UITVOERINGSVERORDENING (EU) 2017/992 VAN DE COMMISSIE van 12 juni 2017 tot wijziging van Uitvoeringsverordening (EU) 2016/2148 wat de schrapping van verwijzingen naar de Republiek Belarus betreft DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/936 van het Europees Parlement en de Raad van 9 juni 2015 betreffende een gemeenschappelijke regeling voor de invoer van textielproducten uit bepaalde derde landen, die niet vallen onder bilaterale overeenkomsten, protocollen of andere regelingen, noch onder een andere, bijzondere invoerregeling van de Unie ( 1 ) , en met name artikel 17, leden 3 en 6, en artikel 21, lid 2, Overwegende hetgeen volgt: (1) Bij Verordening (EU) 2015/936 zijn kwantitatieve beperkingen ingesteld voor de invoer van bepaalde textielproducten van oorsprong uit bepaalde derde landen, waarbij toewijzing plaatsvindt op basis van het beginsel „wie het eerst komt, het eerst maalt”. (2) Bij Verordening (EU) 2017/354 van het Europees Parlement en de Raad ( 2 ) zijn de autonome tariefcontingenten voor de invoer van textiel en kleding van oorsprong uit de Republiek Belarus ingetrokken. (3) De bij Uitvoeringsverordening (EU) 2016/2148 van de Commissie ( 3 ) vastgestelde regeling voor het beheer van kwantitatieve contingenten is achterhaald wat textiel en kleding van oorsprong uit de Republiek Belarus betreft. Die uitvoeringsverordening moet derhalve dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het bij artikel 30 van Verordening (EU) 2015/936 ingestelde comité Textielproducten, HEEFT DE VOLGENDE VERORDENING VASTGESTELD: Artikel 1 In bijlage I bij Uitvoeringsverordening (EU) 2016/2148 wordt de tabel betreffende de Republiek Belarus geschrapt. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juni 2017. Voor de Commissie De voorzitter Jean-Claude JUNCKER ( 1 ) PB L 160 van 25.6.2015, blz. 1 . ( 2 ) Verordening (EU) 2017/354 van het Europees Parlement en de Raad van 15 februari 2017 tot wijziging van Verordening (EU) 2015/936 betreffende een gemeenschappelijke regeling voor de invoer van textielproducten uit bepaalde derde landen, die niet vallen onder bilaterale overeenkomsten, protocollen of andere regelingen, noch onder een andere, bijzondere invoerregeling van de Unie ( PB L 57 van 3.3.2017, blz. 31 ). ( 3 ) Uitvoeringsverordening (EU) 2016/2148 van de Commissie van 7 december 2016 tot vaststelling van een regeling voor het beheer en de verdeling van bepaalde krachtens Verordening (EU) 2015/936 van het Europees Parlement en de Raad voor 2017 vastgestelde quota voor textielproducten ( PB L 333 van 8.12.2016, blz. 32 ).",
  "source": "EUR LEX"
}