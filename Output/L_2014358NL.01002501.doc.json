{
  "url": "http://www.w3.org/1999/xhtml\">",
  "content": "L_2014358NL.01002501.xml 13.12.2014 NL Publicatieblad van de Europese Unie L 358/25 BESLUIT VAN DE RAAD van 9 december 2014 tot wijziging van zijn reglement van orde (2014/900/EU) DE RAAD VAN DE EUROPESE UNIE, Gezien het Verdrag betreffende de Europese Unie, Gezien het Verdrag betreffende de werking van de Europese Unie, Gezien artikel 11, lid 6, van het reglement van orde van de Raad ( 1 ) , Overwegende hetgeen volgt: (1) Met ingang van 1 november 2014 wordt in de gevallen waarin de Raad met gekwalificeerde meerderheid van stemmen een handeling vaststelt, nagegaan of de lidstaten welke die gekwalificeerde meerderheid vormen, ten minste 65 % van de bevolking van de Unie vertegenwoordigen. (2) Tot en met 31 maart 2017 kan een lid van de Raad in de gevallen waarin de Raad met gekwalificeerde meerderheid van stemmen een handeling vaststelt, verzoeken dat deze wordt vastgesteld met de gekwalificeerde meerderheid als omschreven in artikel 3, lid 3, van Protocol nr. 36 betreffende de overgangsbepalingen, gehecht aan het Verdrag betreffende de Europese Unie, het Verdrag betreffende de Werking van de Europese Unie en het Verdrag tot oprichting van de Europese Gemeenschap voor Atoomenergie. In dat geval kan een lid van de Raad verzoeken dat er een controle wordt verricht om te verzekeren dat de lidstaten welke die gekwalificeerde meerderheid vormen, ten minste 62 % van de totale bevolking van Unie vertegenwoordigen. (3) Die percentages worden berekend op basis van de bevolkingscijfers vermeld in bijlage III bij het reglement van orde van de Raad (hierna: „reglement van orde”). (4) In artikel 11, lid 6, van het reglement van orde is bepaald dat de Raad de in bijlage III vermelde cijfers met ingang van 1 januari van elk jaar wijzigt overeenkomstig de gegevens waarover het Bureau voor de Statistiek van de Europese Unie op 30 september van het voorgaande jaar beschikt. (5) Het reglement van orde moet derhalve voor het jaar 2015 dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 Bijlage III bij het reglement van orde wordt vervangen door: „BIJLAGE III Cijfers betreffende de bevolking van de Unie en de bevolking van elke lidstaat voor de toepassing van de voorschriften inzake het stemmen met gekwalificeerde meerderheid in de Raad Voor de toepassing van artikel 16, lid 4, VEU, artikel 238, leden 2 en 3, VWEU, en artikel 3, lid 2, van Protocol nr. 36 zijn de bevolking van de Unie en de bevolking van elke lidstaat, alsmede het percentage van de bevolking van elke lidstaat in verhouding tot de bevolking van de Unie, voor de periode van 1 januari 2015 tot en met 31 december 2015 als volgt: Lidstaat Bevolking (× 1 000 ) Percentage van de bevolking van de Unie Duitsland 80 704,691 15,91 Frankrijk 66 076,909 13,02 Verenigd Koninkrijk 64 105,654 12,63 Italië 61 152,798 12,05 Spanje 46 507,760 9,17 Polen 38 018,000 7,49 Roemenië 19 942,642 3,93 Nederland 17 082,000 3,37 België 11 203,992 2,21 Griekenland 10 992,783 2,17 Portugal 10 427,301 2,06 Tsjechië 10 398,697 2,05 Hongarije 9 877,365 1,95 Zweden 9 644,864 1,90 Oostenrijk 8 511,000 1,68 Bulgarije 7 245,677 1,43 Denemarken 5 621,607 1,11 Finland 5 451,270 1,07 Slowakije 5 400,598 1,06 Ierland 4 604,029 0,91 Kroatië 4 246,809 0,84 Litouwen 2 943,472 0,58 Slovenië 2 061,085 0,41 Letland 2 001,468 0,39 Estland 1 315,819 0,26 Cyprus 858,000 0,17 Luxemburg 549,680 0,11 Malta 425,384 0,08 Totaal 507 371,354 Drempel (62 %) 314 570,239 Drempel (65 %) 329 791,380 ” Artikel 2 Dit besluit treedt in werking op de dag waarop het wordt bekendgemaakt in het Publicatieblad van de Europese Unie . Het is van toepassing met ingang van 1 januari 2015. Gedaan te Brussel, 9 december 2014. Voor de Raad De voorzitter C. DE VINCENTI ( 1 ) Besluit 2009/937/EU van de Raad van 1 december 2009 houdende vaststelling van zijn reglement van orde ( PB L 325 van 11.12.2009, blz. 35 ).",
  "source": "EUR LEX"
}