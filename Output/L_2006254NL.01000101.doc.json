{
  "url": "http://www.w3.org/1999/xhtml\">",
  "content": "L_2006254NL.01000101.xml 16.9.2006 NL Publicatieblad van de Europese Unie L 254/1 BESLUIT N r. 204 van 6 oktober 2005 betreffende de modelformulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 200-reeks) (Voor de EER en voor de overeenkomst tussen de EU en Zwitserland relevante tekst) (2006/613/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 ( 1 ) betreffende de toepassing van de socialezekerheidsregelingen op werknemers en zelfstandigen alsmede op hun gezinsleden, die zich binnen de Gemeenschap verplaatsen, op grond waarvan de Administratieve Commissie tot taak heeft alle vraagstukken van administratieve aard, voortvloeiende uit Verordening (EEG) nr. 1408/71 en latere verordeningen, te behandelen, Gelet op artikel 2, lid 1, van Verordening (EEG) nr. 574/72 van de Raad van 21 maart 1972 ( 2 ) , op grond waarvan de Administratieve Commissie de modellen van de documenten die voor de toepassing van de Verordeningen (EEG) nr. 574/72 en (EEG) nr. 1408/71 nodig zijn, vaststelt, Gelet op Besluit nr. 184 van 10 december 2001 betreffende de modelformulieren ten behoeve van de toepassing van de Verordeningen (EEG) nr. 1408/71 en (EEG) nr. 574/72 van de Raad (E 201 tot en met E 207, E 213 en E 215) ( 3 ) , Gelet op Besluit nr. 188 van 10 december 2002 betreffende de modelformulieren ten behoeve van de toepassing van Verordening (EEG) nr. 574/72 van de Raad (E 210 en E 211) ( 4 ) , Overwegende hetgeen volgt: (1) De uitbreiding van de Europese Unie per 1 mei 2004 betekent dat de formulieren van de E 200-reeks aangepast dienen te worden. (2) De Overeenkomst betreffende de Europese Economische Ruimte van 2 mei 1992, aangevuld bij het protocol van 17 maart 1993, bijlage VI, bepaalt dat de Verordeningen (EEG) nr. 1408/71 en (EEG) nr. 574/72 van toepassing zijn in de Europese Economische Ruimte. (3) De Europese Unie en haar lidstaten enerzijds en de Zwitserse Bondsstaat anderzijds hebben een overeenkomst betreffende het vrije verkeer van personen gesloten (overeenkomst met Zwitserland) die op 1 juni 2002 van kracht is geworden. Bijlage II bij deze overeenkomst verwijst naar de Verordeningen (EEG) nr. 1408/71 en (EEG) nr. 574/72. (4) Om praktische redenen is het wenselijk binnen de Gemeenschap en binnen de Europese Economische Ruimte gelijkvormige formulieren te gebruiken, BESLUIT: 1. De modellen van de documenten E 202 met inlegbladen 1 tot en met 9, E 203 met inlegbladen 1 tot en met 16, E 204 met inlegbladen 1 tot en met 9, E 205 (BE), (CZ), (DK), (DE), (EE), (GR), (ES), (FR), (IE), (IT), (CY), (LV), (LT), (LU), (HU), (MT), (NL), (AT), (PL), (PT), (SI), (SK), (FI), (SE), (UK), (IS), (LI), (NO), (CH), E 207, E 210, E 211, E 213 met inlegbladen 1 tot en met 5, en E 215 met één inlegblad, worden goedgekeurd overeenkomstig de aan dit besluit gehechte formulieren. 2. De bevoegde autoriteiten van de lidstaten verstrekken de formulieren volgens bijgaand modellen aan de betrokkenen. De formulieren zijn in alle officiële talen van de Gemeenschap in dezelfde lay-out beschikbaar, zodat alle geadresseerden de gedrukte formulieren in hun eigen taal kunnen ontvangen. 3. Deze verordening treedt in werking op de eerste dag van de maand volgende op die van haar bekendmaking in het Publicatieblad van de Europese Unie . De voorzitter van de Administratieve Commissie Anna HUDZIECZECK ( 1 ) PB L 149 van 5.7.1971, blz. 2 . Verordening laatstelijk gewijzigd bij Verordening (EG) nr. 647/2005 van het Europees Parlement en de Raad ( PB L 117 van 4.5.2005, blz. 1 ). ( 2 ) PB L 74 van 27.3.1972, blz. 1 . Verordening laatstelijk gewijzigd bij Verordening (EG) nr. 647/2005 van het Europees Parlement en de Raad. ( 3 ) PB L 304 van 6.11.2002, blz. 1 , gerectificeerd in PB L 315 van 19.11.2002, blz. 22 . ( 4 ) PB L 112 van 6.5.2003, blz. 12 .",
  "source": "EUR LEX"
}