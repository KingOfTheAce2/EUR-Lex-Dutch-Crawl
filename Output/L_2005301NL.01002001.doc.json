{
  "url": "http://www.w3.org/1999/xhtml\">",
  "content": "L_2005301NL.01002001.xml 18.11.2005 NL Publicatieblad van de Europese Unie L 301/20 BESCHIKKING VAN DE COMMISSIE van 16 november 2005 tot intrekking van Beschikking 2004/614/EG tot vaststelling van beschermende maatregelen in verband met hoogpathogene aviaire influenza in de Republiek Zuid-Afrika (Kennisgeving geschied onder nummer C(2005) 4396) (Voor de EER relevante tekst) (2005/799/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/496/EEG van de Raad van 15 juli 1991 tot vaststelling van de beginselen voor de organisatie van de veterinaire controles voor dieren uit derde landen die in de Gemeenschap worden binnengebracht en tot wijziging van de Richtlijnen 89/662/EEG, 90/425/EEG en 90/675/EEG ( 1 ) , en met name op artikel 18, leden 6 en 7, Gelet op Richtlijn 97/78/EG van de Raad van 18 december 1997 tot vaststelling van de beginselen voor de organisatie van de veterinaire controles voor producten die uit derde landen in de Gemeenschap worden binnengebracht ( 2 ) , en met name op artikel 22, leden 1 en 6, Overwegende hetgeen volgt: (1) Beschikking 2004/614/EG van de Commissie van 24 augustus 2004 tot vaststelling van beschermende maatregelen in verband met hoogpathogene aviaire influenza in de Republiek Zuid-Afrika ( 3 ) is vastgesteld naar aanleiding van uitbraken van aviaire influenza onder loopvogels in Zuid-Afrika. (2) Zuid-Afrika heeft nu verklaard dat het land vrij van aviaire influenza is en aan de Commissie een eindrapport over de diergezondheidssituatie gestuurd, met het verzoek om Beschikking 2004/614/EG dienovereenkomstig te wijzigen. (3) Uit het eindrapport blijkt duidelijk dat de uitbraak in Zuid-Afrika is bedwongen en de ziekte niet meer in het land aanwezig is. De beschermende maatregelen ten aanzien van Zuid-Afrika zijn dan ook niet meer nodig. (4) Beschikking 2004/614/EG moet daarom worden ingetrokken. (5) De in deze beschikking vervatte maatregelen zijn in overeenstemming met het advies van het Permanent Comit√© voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2004/614/EG wordt ingetrokken. Artikel 2 De lidstaten brengen de maatregelen die zij ten aanzien van de invoer toepassen, in overeenstemming met deze beschikking en zij maken de getroffen maatregelen onmiddellijk bekend. Zij stellen de Commissie daarvan onverwijld in kennis. Artikel 3 Deze beschikking is gericht tot de lidstaten. Gedaan te Brussel, 16 november 2005. Voor de Commissie Markos KYPRIANOU Lid van de Commissie ( 1 ) PB L 268 van 24.9.1991, blz. 56 . Richtlijn laatstelijk gewijzigd bij de Toetredingsakte van 2003. ( 2 ) PB L 24 van 30.1.1998, blz. 9 . Richtlijn laatstelijk gewijzigd bij de Toetredingsakte van 2003. ( 3 ) PB L 275 van 25.8.2004, blz. 20 . Beschikking laatstelijk gewijzigd bij Beschikking 2005/469/EG ( PB L 165 van 25.6.2005, blz. 31 ).",
  "source": "EUR LEX"
}