{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0545:NL:HTML\">",
  "content": "EUR-Lex - 31997D0545 - NL Avis juridique important | 31997D0545 97/545/EG: Beschikking van de Commissie van 9 juli 1997 inzake gemeenschappelijke technische voorschriften voor de algemene koppelingseisen voor DTE-apparatuur (Data Terminal Equipment) voor aansluiting op openbare pakketgeschakelde datanetwerken (PSPDNs) die een interface volgens CCITT-aanbeveling X.25 aanbieden (Voor de EER relevante tekst) Publicatieblad Nr. L 223 van 13/08/1997 blz. 0021 - 0023 BESCHIKKING VAN DE COMMISSIE van 9 juli 1997 inzake gemeenschappelijke technische voorschriften voor de algemene koppelingseisen voor DTE-apparatuur (Data Terminal Equipment) voor aansluiting op openbare pakketgeschakelde datanetwerken (PSPDNs) die een interface volgens CCITT-aanbeveling X.25 aanbieden (Voor de EER relevante tekst) (97/545/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/263/EEG van de Raad van 29 april 1991 inzake de onderlinge aanpassing van de wetgevingen der lidstaten betreffende eindapparatuur voor telecommunicatie en de onderlinge erkenning van de conformiteit van de apparatuur (1), gewijzigd bij Richtlijn 93/68/EEG (2), inzonderheid op artikel 6, lid 2, tweede streepje, Overwegende dat de Commissie de maatregel heeft vastgesteld waarbij wordt omschreven voor welk type eindapparatuur gemeenschappelijke technische voorschriften vereist zijn alsmede de daarmee samenhangende verklaring betreffende de draagwijdte van deze voorschriften; Overwegende dat de overeenkomstige geharmoniseerde normen, of onderdelen daarvan, die de essentiële eisen uitvoeren en die in gemeenschappelijke technische voorschriften moeten worden omgezet, dienen te worden vastgesteld; Overwegende dat het, ten einde te verzekeren dat fabrikanten die thans één of meer nationale markten bedienen, toegang tot de markten blijven houden, nodig is een overgangsregeling toe te staan voor apparatuur die overeenkomstig Beschikking 96/71/EG van de Commissie (3) is goedgekeurd; Overwegende dat Beschikking 96/71/EG met ingang van het einde van de overgangsperiode moet worden ingetrokken; Overwegende dat de in deze beschikking vervatte gemeenschappelijke technische voorschriften in overeenstemming zijn met het advies van het ACTE, HEEFT DE VOLGENDE BESCHIKKING GEGEVEN: Artikel 1 1. Deze beschikking is van toepassing op DTE-apparatuur (Data Terminal Equipment) die is bestemd om te worden aangesloten op openbare pakketgeschakelde datanetwerken (PSPDNs) voor interfaces volgens CCITT-aanbeveling X.25 met datatransmissiesnelheden tot 1 920 kbit/s, onder gebruikmaking van een interface die is afgeleid van CCITT-aanbeveling X.21 of X.21bis, en die binnen de werkingssfeer van de geharmoniseerde norm valt waarnaar artikel 2, lid 1, verwijst. 2. Deze beschikking stelt gemeenschappelijke technische voorschriften vast, die betrekking hebben op de algemene koppelingseisen voor de eindapparatuur waarnaar lid 1 verwijst. Artikel 2 1. In de gemeenschappelijke technische voorschriften is de geharmoniseerde norm opgenomen die door de terzake bevoegde normalisatie-instelling is voorbereid en die de in artikel 4, onder d) en f), van Richtlijn 91/263/EEG bedoelde essentiële eisen, voorzover van toepassing, uitvoert. De bijlage bevat een verwijzing naar die norm. 2. De onder deze beschikking vallende eindapparatuur moet voldoen aan de in lid 1 bedoelde gemeenschappelijke technische voorschriften, aan de in artikel 4, onder a) en b), van Richtlijn 91/263/EEG bedoelde essentiële eisen en aan de eisen van alle andere relevante richtlijnen, in het bijzonder de Richtlijnen 73/23/EEG (4) en 89/336/EEG (5) van de Raad. Artikel 3 De aangemelde instanties die voor de uitvoering van de in artikel 9 van Richtlijn 91/263/EEG van de Raad bedoelde procedures zijn aangewezen, passen ten aanzien van de in artikel 1, lid 1, van deze beschikking bedoelde eindapparatuur de geharmoniseerde norm waarnaar artikel 2, lid 1, verwijst, uiterlijk binnen één jaar na de kennisgeving van deze beschikking toe of zorgen ervoor dat deze norm wordt toegepast. Artikel 4 1. Beschikking 96/71/EG wordt ingetrokken met ingang van de datum die één jaar na de kennisgeving van deze beschikking ligt. 2. Eindapparatuur die overeenkomstig Beschikking 96/71/EG is goedgekeurd, mag nog op de markt worden gebracht en in gebruik worden genomen, op voorwaarde dat deze goedkeuring uiterlijk één jaar na de kennisgeving van deze beschikking werd verleend. Artikel 5 Deze beschikking is gericht tot de lidstaten. Gedaan te Brussel, 9 juli 1997. Voor de Commissie Martin BANGEMANN Lid van de Commissie (1) PB nr. L 128 van 23. 5. 1991, blz. 1. (2) PB nr. L 220 van 31. 8. 1993, blz. 1. (3) PB nr. L 13 van 18. 1. 1996, blz. 23. (4) PB nr. L 77 van 26. 3. 1973, blz. 29. (5) PB nr. L 139 van 23. 5. 1989, blz. 19. BIJLAGE Verwijzing naar de geharmoniseerde norm die van toepassing is De geharmoniseerde norm waarnaar artikel 2 van de beschikking verwijst, is: Koppelingseisen voor DTE-apparatuur (Data Terminal Equipment) voor aansluiting op openbare pakketgeschakelde datanetwerken (PSPDNs) voor interfaces volgens CCITT-aanbeveling X.25 met datatransmissiesnelheden tot 1 920 kbit/s die gebruik maken van een interface die is afgeleid van CCITT-aanbeveling X.21 of X.21bis ETSI Europees Instituut voor telecommunicatienormen ETSI-secretariaat TBR 2 - januari 1997 (met uitzondering van het voorwoord) Aanvullende informatie Het Europees Instituut voor telecommunicatienormen is erkend overeenkomstig Richtlijn 83/189/EEG van de Raad (1). De bovenvermelde geharmoniseerde norm is opgesteld naar aanleiding van een in overeenstemming met de relevante procedures van Richtlijn 83/189/EEG verstrekte opdracht. De volledige tekst van de bovenvermelde geharmoniseerde norm kan worden aangevraagd bij: Europees Instituut voor telecommunicatienormen 650, route des Lucioles F-06921 Sophia Antipolis Cedex Europese Commissie DG XIII/A/2 - BU 31, 1/7 Wetstraat 200 B-1049 Brussel. (1) PB nr. L 109 van 26. 4. 1983, blz. 8.",
  "source": "EUR LEX"
}