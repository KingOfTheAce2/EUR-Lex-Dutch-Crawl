{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y0129(04):NL:HTML\">",
  "content": "EUR-Lex - 31974Y0129(04) - NL Avis juridique important | 31974Y0129(04) Resolutie van de Raad van 14 januari 1974 inzake een actieprogramma van de Europese Gemeenschappen betreffende prognoses, beoordeling en methodologie Publicatieblad Nr. C 007 van 29/01/1974 blz. 0007 - 0007 ++++ RESOLUTIE VAN DE RAAD van 14 januari 1974 inzake een actieprogramma van de Europese Gemeenschappen betreffende prognoses , beoordeling en methodologie DE RAAD VAN DE EUROPESE GEMEENSCHAPPEN , Gelet op de Verdragen tot oprichting van de Europese Gemeenschappen , Gezien het ontwerp van de Commissie , Gezien het advies van het Europese Parlement , Overwegende dat de Staatshoofden en Regeringsleiders tijdens de Conferentie te Parijs op 19 en 20 oktober 1972 uiting hebben gegeven aan hun verlangen de doelstellingen te omschrijven en de ontwikkeling te bevorderen van een gemeenschappelijk beleid op het gebied van wetenschap en technologie ; Overwegende dat het actieprogramma dat het voorwerp is van deze resolutie een noodzakelijk gegeven vormt voor de omschrijving van de actie op lange termijn van de Gemeenschappen en een technisch hulpmiddel betekent voor de toekomstige beslissingen van de communautaire Instellingen op wetenschappelijk en technologisch gebied , AANVAARDT DE VOLGENDE RESOLUTIE : De Raad keurt het actieprogramma goed , zoals dit in de bijlage voorkomt en waarvan de looptijd één jaar bedraagt ; de bijlage maakt een integrerend deel uit van deze resolutie . De Raad neemt er akte van dat het Commissievoorstel slechts een eerste experimenteel programma vormt en dat de Commissie in een nabije toekomst , op basis van de resultaten van dit eerste programma en met medewerking van het Comité voor wetenschappelijk en technisch onderzoek , voornemens is concrete voorstellen in te dienen . BIJLAGE ACTIEPROGRAMMA BETREFFENDE PROGNOSES , BEOORDELING EN METHODOLOGIE Om de ontwikkeling van een communautair beleid op wetenschappelijk en technologisch gebied te waarborgen moeten de Europese Gemeenschappen zich bezighouden met de vraag hoe de bestaande wetenschappelijke en technologische mogelijkheden dienen te worden gebruikt om zo goed mogelijk een permanent onderzoek van doeleinden en middelen van een gemeenschappelijk beleid te waarborgen . De beleidslijnen die tijdens de Topconferentie te Partijs zijn uitgestippeld vergen zeer in het bijzonder het maken van ramingen op lange termijn , een streven naar zelfcontrole van het onderzoek en bestudering van de gevolgen van de ontwikkeling van wetenschap en technologie voor maatschappij en economie . Om onderstaande doeleinden te bereiken wordt voorgesteld te beginnen aan een voorbereidende fase  ( eerste experimenteel programma ) , tijdens welke zal worden nagegaan in hoeverre , met welke middelen en volgens welk tijdschema de Europese Gemeenschappen zullen kunnen bijdragen tot de oplossing van deze gehele problematiek . De voorbereidende fase zal beperkt blijven tot een jaar ; zij zal niet vooruitlopen op toekomstige beslissingen . Het doel van de voorbereidende fase is het vinden van een antwoord op twee duidelijk omschreven vragen : 1 . Moeten de Europese Gemeenschappen in het kader van het gemeenschappelijk beleid op wetenschappelijk en technologisch gebied onder de naam \" Europa over 30 jaar \" een studie van grote allure opzetten ( 1 ) over de te verwachten of mogelijke ontwikkelingen in de komende 30 jaar die bepalend kunnen zijn voor de ontwikkeling van Europa , en zo ja , kan dan op grond van deze studie in het bijzonder een prognoseapparaat tot stand worden gebracht dat voortdurend up to date kan worden gehouden ? Met behulp van een analytisch overzicht van de reeds gemaakte studies en prognoses zou in geval van een positieve conclusie moeten worden bepaald : - welke method , of methoden moet(en ) worden toegepast ; - door welke kenmerken de inhoud wordt bepaald , namelijk : - de in acht te nemen uiterste voorwaarden , - de te bestrijken gebieden , - de opbouw van de studie , - de wijze van uitvoering . Bij een negatieve conclusie moet worden bepaald wat de bestaande alternatieve mogelijkheden zijn voor het verlenen van daadwerkelijke steun bij de besluitvormig op het gebied van de planning van onderzoek en technologie . 2 . Moeten de Europese Gemeenschappen hun eigen bureau voor technologische evaluatie oprichten om te trachten de gevolgen van de wetenschappelijke en technologische ontwikkeling voor de maatschappij en de economie van de Gemeenschap bij voorbaat te meten ? Met behulp van een analytische lijst van de organisaties , instituten en verrichte werkzaamheden moet in geval van een positieve conclusie worden bepaald : - hoe de institutionele structuur van het Europees bureau voor technologische evaluatie en zijn betrekkingen met de communautaire Instellingen moeten zijn ; - op welke wijze dit bureau kan worden geïntegreerd in het plannings - en besluitvormingsproces van de Gemeenschappen , en - hoe de oprichting van een nieuwe gecentraliseerde organisatie kan worden vermeden door eventueel gebruik te maken van de bestaande organisaties . In geval van een negatief antwoord moet worden bepaald , over welke alternatieven de Gemeenschappen beschikken voor het maken van technologische evaluaties . UITVOERING De Commissie draagt de verantwoordelijkheid voor een optimale uitvoering van de actie . Om toegang te verkrijgen tot alle buiten communautair verband reeds bestaande expertises kan de Commissie deskundigen aannemen op contract . De duur van de actie wordt beperkt tot een jaar met ingang van het tijdstip van ondertekening van de eerste contracten . MIDDELEN De kosten van deze voorbereidende fase worden geraamd op maximaal 500 000 rekeneenheden  ( daarbij inbegrepen de bijstand van deskundigen en , in voorkomend geval , de kosten van dienstreizen en van uit te besteden nevenstudies ) . ( 1 ) De desbetreffende vraagstukken zullen worden bestudeerd in samenwerking met de Europese Stichting voor verbetering van de bestaans - en arbeidsvoorwaarden , waarvan de oprichting is voorgesteld .",
  "source": "EUR LEX"
}