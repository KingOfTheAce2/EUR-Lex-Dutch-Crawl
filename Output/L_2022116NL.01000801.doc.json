{
  "url": "http://www.w3.org/1999/xhtml\"><!--",
  "content": "L_2022116NL.01000801.xml 13.4.2022 NL Publicatieblad van de Europese Unie L 116/8 BESLUIT (GBVB) 2022/628 VAN DE RAAD van 13 april 2022 tot wijziging van Besluit (GBVB) 2022/266 betreffende beperkende maatregelen in antwoord op de erkenning van de niet onder regeringsgezag vallende gebieden van de oblasten Donetsk en Luhansk van Oekraïne en het sturen van Russische strijdkrachten naar die gebieden DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 23 februari 2022 heeft de Raad Besluit (GBVB) 2022/266 ( 1 ) vastgesteld. (2) Op 24 februari 2022 kondigde de president van de Russische Federatie een militaire operatie in Oekraïne aan, waarna de Russische strijdkrachten een aanval begonnen op Oekraïne. (3) Met zijn illegale militaire acties schendt Rusland op grove wijze de territoriale integriteit, soevereiniteit en onafhankelijkheid van Oekraïne, alsook het internationaal recht en de beginselen van het Handvest van de Verenigde Naties. (4) Gezien de humanitaire crisis als gevolg van de niet-uitgelokte inval in Oekraïne door de strijdkrachten van de Russische Federatie, is de Raad van oordeel dat, in overeenstemming met het internationaal humanitair recht, principieel humanitair optreden door onpartijdige humanitaire actoren voor de leniging van de humanitaire noden van de Oekraïense burgerbevolking moet worden voortgezet in Oekraïne, ook in de niet onder regeringsgezag vallende gebieden van de oblasten Donetsk en Luhansk van Oekraïne. (5) De Raad is derhalve van oordeel dat bepaalde duidelijk omschreven categorieën van lichamen, personen, entiteiten, organisaties en agentschappen moeten worden vrijgesteld van de beperkingen op de handel in goederen en technologie voor gebruik in bepaalde sectoren, op het verlenen van bepaalde diensten en bijstand in verband met die goederen en technologie, en op het verlenen van diensten in verband met infrastructuur in bepaalde sectoren, indien dat noodzakelijk is voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne. (6) Voorts is de Raad van oordeel dat er voor hetzelfde doel een afwijkingsmechanisme moet worden ingevoerd voor humanitaire activiteiten die niet onder bovengenoemde vrijstelling vallen. (7) Besluit (GBVB) 2022/266 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2022/266 wordt als volgt gewijzigd: 1) In artikel 6 worden de volgende leden ingevoegd: “2 bis.   De in de leden 1 en 2 opgenomen verbodsbepalingen gelden niet voor: a) overheidsinstanties, of rechtspersonen, entiteiten of lichamen die worden gefinancierd door de Unie of haar lidstaten, op voorwaarde dat de in de leden 1 en 2 bedoelde goederen, technologie, diensten en bijstand noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne; b) organisaties en agentschappen die op basis van een pijleranalyse door de Unie worden beoordeeld en waarmee de Unie een kaderovereenkomst inzake financieel partnerschap heeft ondertekend op basis waarvan die organisaties en agentschappen optreden als humanitaire partners van de Unie, op voorwaarde dat de in de leden 1 en 2 bedoelde goederen, technologie, diensten en bijstand noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne; c) organisaties en agentschappen waaraan de Unie het certificaat van humanitair partnerschap heeft verleend of die door een lidstaat overeenkomstig nationale procedures gecertificeerd of erkend zijn, op voorwaarde dat de in de leden 1 en 2 bedoelde goederen, technologie, diensten en bijstand noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne, of d) gespecialiseerde agentschappen van de lidstaten, op voorwaarde dat de in de leden 1 en 2 bedoelde goederen, technologie, diensten en bijstand noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne. 2 ter.   In gevallen die niet onder lid 2 bis vallen en in afwijking van de leden 1 en 2 kunnen de bevoegde autoriteiten van een lidstaat onder de door hen passend geachte algemene en specifieke voorwaarden specifieke of algemene toestemmingen verlenen voor de verkoop, levering, overdracht of uitvoer van in lid 1 bedoelde goederen of technologie en voor het verlenen van in lid 2 bedoelde diensten en bijstand, nadat zij hebben vastgesteld dat die goederen, technologie, diensten en bijstand noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne. De betrokken lidstaat stelt de andere lidstaten en de Commissie binnen twee weken na het verlenen van de toestemming in kennis van elke uit hoofde van dit lid verleende toestemming.”. 2) In artikel 7 worden de volgende leden ingevoegd: “1 bis.   De in lid 1 opgenomen verbodsbepalingen gelden niet voor: a) overheidsinstanties, of rechtspersonen, entiteiten of lichamen die worden gefinancierd door de Unie of haar lidstaten, op voorwaarde dat de in lid 1 bedoelde bijstand en diensten noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne; b) organisaties en agentschappen die op basis van een pijleranalyse door de Unie worden beoordeeld en waarmee de Unie een kaderovereenkomst inzake financieel partnerschap heeft ondertekend op basis waarvan die organisaties en agentschappen optreden als humanitaire partners van de Unie, op voorwaarde dat de in lid 1 bedoelde bijstand en diensten noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne; c) organisaties en agentschappen waaraan de Unie het certificaat van humanitair partnerschap heeft verleend of die door een lidstaat overeenkomstig nationale procedures gecertificeerd of erkend zijn, op voorwaarde dat de in lid 1 bedoelde bijstand en diensten noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne, of d) gespecialiseerde agentschappen van de lidstaten, op voorwaarde dat de in lid 1 bedoelde bijstand en diensten noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne; 1 ter.   In gevallen die niet onder lid 1 bis vallen en in afwijking van lid 1 kunnen de bevoegde autoriteiten van een lidstaat onder door hen passend geachte algemene en specifieke voorwaarden specifieke of algemene toestemmingen verlenen voor het verstrekken van de in lid 1 bedoelde bijstand en diensten, nadat zij hebben vastgesteld dat die bijstand en diensten noodzakelijk zijn voor louter humanitaire doeleinden in de niet onder regeringsgezag vallende gebieden van de oblasten Donetsk en Luhansk van Oekraïne. De betrokken lidstaat stelt de andere lidstaten en de Commissie binnen twee weken na het verlenen van de toestemming in kennis van elke uit hoofde van dit lid verleende toestemming.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 13 april 2022. Voor de Raad De voorzitter J.-Y. LE DRIAN ( 1 ) Besluit (GBVB) 2022/266 van de Raad van 23 februari 2022 betreffende beperkende maatregelen in antwoord op de erkenning van de niet onder regeringsgezag vallende gebieden van de oblasten Donetsk en Luhansk van Oekraïne en het sturen van Russische strijdkrachten naar die gebieden ( PB L 42 I van 23.2.2022, blz. 109 ).",
  "source": "EUR LEX"
}