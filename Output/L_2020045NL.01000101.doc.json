{
  "url": "http://www.w3.org/1999/xhtml\">",
  "content": "L_2020045NL.01000101.xml 18.2.2020 NL Publicatieblad van de Europese Unie L 45/1 VERORDENING (EU) 2020/213 VAN DE RAAD van 17 februari 2020 tot wijziging van Verordening (EG) nr. 314/2004 van de Raad inzake bepaalde beperkende maatregelen tegen Zimbabwe DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit (GBVB) 2020/215 van de Raad van 17 februari 2020 tot wijziging van Besluit 2011/101/GBVB betreffende beperkende maatregelen tegen Zimbabwe ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Verordening (EG) nr. 314/2004 van de Raad ( 2 ) geeft uitvoering aan verscheidene maatregelen waarin wordt voorzien bij Besluit 2011/101/GBVB van de Raad ( 3 ) , waaronder de bevriezing van tegoeden en economische middelen van bepaalde natuurlijke personen of rechtspersonen, entiteiten en lichamen. (2) Op 17 februari 2020 heeft de Raad zijn goedkeuring gehecht aan Besluit (GBVB) 2020/215 tot wijziging van de titel van Besluit 2011/101/GBVB van de Raad en tot opschorting van de beperkende maatregelen ten aanzien van één persoon. (3) Verordening (EG) nr. 314/2004 moet dienovereenkomstig worden gewijzigd, HEEFT DEZE VERORDENING VASTGESTELD: Artikel 1 Verordening (EG) nr. 314/2004 wordt als volgt gewijzigd: 1) De titel wordt vervangen door: “ Verordening (EG) nr. 314/2004 van de Raad inzake beperkende maatregelen in het licht van de situatie in Zimbabwe” . 2) Bijlage IV wordt vervangen door de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2020. Voor de Raad De voorzitter J. BORRELL FONTELLES ( 1 ) Zie bladzijde 4 van dit Publicatieblad. ( 2 ) Verordening (EG) nr. 314/2004 van de Raad van 19 februari 2004 inzake bepaalde beperkende maatregelen tegen Zimbabwe ( PB L 55 van 24.2.2004, blz. 1 ). ( 3 ) Besluit 2011/101/GBVB van de Raad van 15 februari 2011 betreffende beperkende maatregelen tegen Zimbabwe ( PB L 42 van 16.2.2011, blz. 6 ). BIJLAGE “BIJLAGE IV LIJST VAN PERSONEN BEDOELD IN ARTIKEL 6, LID 4 Personen Naam (en eventuele aliassen) 3. Chiwenga, Constantine 4. Shiri, Perence (ook bekend als Bigboy) Samson Chikerema 5. Sibanda, Phillip Valerio (ook bekend als Valentine) 6. Mugabe, Grace ”",
  "source": "EUR LEX"
}