{
  "url": "http://www.w3.org/1999/xhtml\">",
  "content": "L_2018178NL.01000701.xml 16.7.2018 NL Publicatieblad van de Europese Unie L 178/7 BESLUIT (GBVB) 2018/997 VAN DE RAAD van 13 juli 2018 tot wijziging van Besluit 2012/392/GBVB betreffende de GVDB-missie van de Europese Unie in Niger (EUCAP Sahel Niger) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 16 juli 2012 Besluit 2012/392/GBVB ( 1 ) vastgesteld, waarbij een GVDB-missie van de Europese Unie werd ingesteld in Niger ter ondersteuning van de vermogensopbouw van de Nigerese veiligheidsactoren met het oog op de bestrijding van terrorisme en georganiseerde criminaliteit (EUCAP Sahel Niger). (2) Op 18 juli 2016 heeft de Raad Besluit (GBVB) 2016/1172 ( 2 ) vastgesteld, waarbij EUCAP Sahel Niger wordt verlengd tot en met 15 juli 2018. Op 11 juli 2017 heeft de Raad Besluit (GBVB) 2017/1253 ( 3 ) vastgesteld, waarbij een financieel referentiebedrag voor EUCAP Sahel Niger wordt voorzien tot en met 15 juli 2018. (3) EUCAP Sahel Niger en het bijbehorende referentiebedrag moeten tot en met 30 september 2018 worden verlengd. (4) Besluit 2012/392/GBVB moet derhalve dienovereenkomstig worden gewijzigd. (5) EUCAP Sahel Niger zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag betreffende de Europese Unie kan hinderen, HEEFT HET VOLGENDE BESLUIT VASTGESTELD: Artikel 1 Besluit 2012/392/GBVB wordt als volgt gewijzigd: 1) In artikel 13, lid 1, wordt de laatste alinea vervangen door: „Het financiële referentiebedrag dat de uitgaven in verband met EUCAP Sahel Niger voor de periode van 16 juli 2017 tot en met 30 september 2018 moet dekken, bedraagt 31 000 000 EUR.”. 2) In artikel 16 wordt de tweede zin vervangen door: „Het is van toepassing tot en met 30 september 2018.”. Artikel 2 Dit besluit treedt in werking op de datum waarop het wordt vastgesteld. Het is van toepassing met ingang van 16 juli 2018. Gedaan te Brussel, 13 juli 2018. Voor de Raad De voorzitter H. LÖGER ( 1 ) Besluit 2012/392/GBVB van de Raad van 16 juli 2012 betreffende de GVDB-missie van de Europese Unie in Niger (EUCAP Sahel Niger) ( PB L 187 van 17.7.2012, blz. 48 ). ( 2 ) Besluit (GBVB) 2016/1172 van de Raad van 18 juli 2016 tot wijziging van Besluit 2012/392/GBVB betreffende de GVDB-missie van de Europese Unie in Niger (EUCAP Sahel Niger) ( PB L 193 van 19.7.2016, blz. 106 ). ( 3 ) Besluit (GBVB) 2017/1253 van de Raad van 11 juli 2017 tot wijziging van Besluit 2012/392/GBVB betreffende de GVDB-missie van de Europese Unie in Niger (EUCAP Sahel Niger) ( PB L 179 van 12.7.2017, blz. 15 ).",
  "source": "EUR LEX"
}