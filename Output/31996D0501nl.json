{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0501:NL:HTML\">",
  "content": "EUR-Lex - 31996D0501 - NL Avis juridique important | 31996D0501 96/501/EG, Euratom: Beschikking van de Commissie van 24 juli 1996 tot wijziging van Beschikking 96/159/Euratom, EG waarbij Portugal wordt gemachtigd statistische gegevens van voor het voorlaatste jaar te gebruiken voor de berekening van de grondslag van de eigen middelen uit de belasting over de toegevoegde waarde (Slechts de tekst in de Portugese taal is authentiek) Publicatieblad Nr. L 204 van 14/08/1996 blz. 0017 - 0017 BESCHIKKING VAN DE COMMISSIE van 24 juli 1996 tot wijziging van Beschikking 96/159/Euratom, EG waarbij Portugal wordt gemachtigd statistische gegevens van voor het voorlaatste jaar te gebruiken voor de berekening van de grondslag van de eigen middelen uit de belasting over de toegevoegde waarde (Slechts de tekst in de Portugese taal is authentiek) (96/501/Euratom, EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde (1), inzonderheid op artikel 13, Overwegende dat de Commissie ten aanzien van Portugal op basis van Verordening (EEG, Euratom) nr. 1553/89 Beschikking 96/159/Euratom, EG (2) heeft vastgesteld, waarbij Portugal wordt gemachtigd om voor de begrotingsjaren 1992 en 1993 gebruik te maken van statistische gegevens van vóór het voorlaatste jaar; Overwegende dat Portugal nog steeds niet in staat is om voor de indeling van handelingen per tarief, zoals bedoeld in artikel 4, lid 4, van Verordening (EEG, Euratom) nr. 1553/89, gebruik te maken van de nationale rekeningen betreffende het voorlaatste jaar vóór het begrotingsjaar waarvoor de grondslag van de BTW-middelen dient te worden berekend, aangezien alleen de nationale rekeningen betreffende het jaar 1990, 1992 en 1993 voldoende gedetailleerd zijn om de berekening van het GGT mogelijk te maken; dat Portugal derhalve dient te worden gemachtigd om voor de berekening van het GGT betreffende de begrotingsjaren 1994, 1995 en 1996 gebruik te maken van de nationale rekeningen betreffende respectievelijk 1990, 1992 en 1993; Overwegende dat het Raadgevend Comité voor de eigen middelen het verslag waarin de adviezen van zijn leden over de onderhavige beschikking zijn neergelegd, heeft goedgekeurd, HEEFT DE VOLGENDE BESCHIKKING GEGEVEN: Artikel 1 Voor de in artikel 4, lid 4, van Verordening (EEG, Euratom) nr. 1553/89 bedoelde indeling per tarief wordt Portugal gemachtigd gegevens ontleend aan de nationale rekeningen betreffende 1990, 1992 en 1993 te gebruiken voor de begrotingsjaren respectievelijk 1994, 1995 en 1996, waarvoor de grondslag van de BTW-middelen dient te worden berekend. Artikel 2 Deze beschikking is gericht tot de Portugese Republiek. Gedaan te Brussel, 24 juli 1996. Voor de Commissie Erkki LIIKANEN Lid van de Commissie (1) PB nr. L 155 van 7. 6. 1989, blz. 9. (2) PB nr. L 37 van 15. 2. 1996, blz. 32.",
  "source": "EUR LEX"
}