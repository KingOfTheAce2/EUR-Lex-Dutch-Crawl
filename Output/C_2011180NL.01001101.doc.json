{
  "url": "http://www.w3.org/1999/xhtml\">",
  "content": "C_2011180NL.01001101.xml 21.6.2011 NL Publicatieblad van de Europese Unie C 180/11 BESLUIT VAN DE COMMISSIE van 17 juni 2011 tot wijziging van het besluit van de Commissie van 16 december 2008 betreffende het systeem voor vroegtijdige waarschuwing dat door de ordonnateurs van de Commissie en de uitvoerende agentschappen kan worden gebruikt 2011/C 180/06 DE EUROPESE COMMISSIE, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 1 ) , Gezien Verordening (EG) nr. 215/2008 van de Raad van 18 februari 2008 inzake het Financieel Reglement van toepassing op het 10e Europees Ontwikkelingsfonds ( 2 ) , Overwegende hetgeen volgt: (1) Volgens de definitie van bevoegd gedelegeerd ordonnateur in artikel 2 van het besluit van de Commissie van 16 december 2008 betreffende het systeem voor vroegtijdige waarschuwing dat door de ordonnateurs van de Commissie en de uitvoerende agentschappen kan worden gebruikt, wordt daaronder ook de gesubdelegeerd ordonnateur in de zin van artikel 59 van het Financieel Reglement, die de functie van directeur uitoefent, verstaan. (2) Aangezien de hoofden van de delegaties van de Unie kunnen optreden als gesubdelegeerd ordonnateur voor de besteding van aan hen gesubdelegeerde kredieten uit de begrotingsafdeling van de Commissie, moeten zij als gesubdelegeerd ordonnateur van de Commissie worden opgenomen in de definitie van bevoegd gedelegeerd ordonnateur in het besluit betreffende het systeem voor vroegtijdige waarschuwing, BESLUIT: Artikel 1 Het besluit van de Commissie van 16 december 2008 betreffende het systeem voor vroegtijdige waarschuwing dat door de ordonnateurs van de Commissie en de uitvoerende agentschappen kan worden gebruikt, wordt als volgt gewijzigd: Het tweede streepje van artikel 2 wordt vervangen door: „—   „bevoegd gedelegeerd ordonnateur”: de gedelegeerde ordonnateurs van de Commissie in de zin van artikel 59 van het Financieel Reglement, bevoegd overeenkomstig de interne voorschriften inzake de uitvoering van de algemene begroting van de Europese Gemeenschappen (hierna „de begroting” genoemd), met inbegrip van de directeurs van uitvoerende agentschappen, de gesubdelegeerde ordonnateurs in de zin van artikel 59 van het Financieel Reglement, die de functie van directeur uitoefenen, en de hoofden van de delegaties van de Unie wanneer zij optreden als gesubdelegeerd ordonnateur van de Commissie overeenkomstig artikel 59, tweede alinea van het Financieel Reglement.”. Artikel 2 Dit besluit is van toepassing met ingang van de aanneming ervan. Artikel 3 Dit besluit wordt ter informatie bekendgemaakt in het Publicatieblad van de Europese Unie . Het wordt gehecht aan de interne regels betreffende de uitvoering van de algemene begroting van de Europese Unie. Gedaan te Brussel, 17 juni 2011. Voor de Commissie De voorzitter José Manuel BARROSO ( 1 ) PB L 248 van 16.9.2002, blz. 1 . ( 2 ) PB L 78 van 19.3.2008, blz. 1 .",
  "source": "EUR LEX"
}