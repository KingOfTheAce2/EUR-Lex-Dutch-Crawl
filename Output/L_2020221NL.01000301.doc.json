{
  "url": "http://www.w3.org/1999/xhtml\">",
  "content": "L_2020221NL.01000301.xml 10.7.2020 NL Publicatieblad van de Europese Unie L 221/3 GEDELEGEERDE VERORDENING (EU) 2020/988 VAN DE COMMISSIE van 12 maart 2020 tot rectificatie van bepaalde taalversies van Gedelegeerde Verordening (EU) 2015/35 tot aanvulling van Richtlijn 2009/138/EG van het Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf (Solvabiliteit II) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2009/138/EG van het Europees Parlement en de Raad van 25 november 2009 betreffende de toegang tot en uitoefening van het verzekerings- en het herverzekeringsbedrijf (Solvabiliteit II) ( 1 ) , en met name artikel 86, lid 1, onder a), en artikel 111, lid 1, onder b), c) en f), Overwegende hetgeen volgt: (1) De Duitse taalversie van Gedelegeerde Verordening (EU) 2015/35 van de Commissie ( 2 ) bevat een fout in de inleidende zin van de eerste alinea van artikel 18, lid 5, waardoor de betekenis van de bepaling tegenovergesteld is aan de bedoelde betekenis. (2) De Duitse taalversie van Gedelegeerde Verordening (EU) 2015/35 bevat fouten in artikel 116, lid 3, onder d), ii), en artikel 147, lid 3, onder d), ii), die de betekenis van de tekst wijzigen. (3) De Deense taalversie van Gedelegeerde Verordening (EU) 2015/35 van de Commissie bevat fouten in artikel 209, lid 3, onder h) en i), waardoor de betekenis van de bepaling tegenovergesteld is aan de bedoelde betekenis. (4) De Deense en de Duitse taalversies van Gedelegeerde Verordening (EU) 2015/35 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 maart 2020. Voor de Commissie De voorzitter Ursula VON DER LEYEN ( 1 ) PB L 335 van 17.12.2009, blz. 1 . ( 2 ) Gedelegeerde Verordening (EU) 2015/35 van de Commissie van 10 oktober 2014 tot aanvulling van Richtlijn 2009/138/EG van het Europees Parlement en de Raad betreffende de toegang tot en de uitoefening van het verzekerings- en het herverzekeringsbedrijf (Solvabiliteit II) ( PB L 12 van 17.1.2015, blz. 1 ).",
  "source": "EUR LEX"
}