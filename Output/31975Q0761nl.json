{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Q0761:NL:HTML\">",
  "content": "EUR-Lex - 31975Q0761 - NL Avis juridique important | 31975Q0761 75/761/EEG: Reglement van orde van het Comité voor regionaal beleid Publicatieblad Nr. L 320 van 11/12/1975 blz. 0017 - 0018 Bijzondere uitgave in het Grieks: Hoofdstuk 14 Deel 1 blz. 0021 Bijzondere uitgave in het Spaans: Hoofdstuk 14 Deel 1 blz. 0007 Bijzondere uitgave in het Portugees: Hoofdstuk 14 Deel 1 blz. 0007 ++++ REGLEMENT VAN ORDE VAN HET COMITE VOOR REGIONAAL BELEID ( 75/761/EEG ) Artikel 1 1 . Elk lid van het Comité beschikt over één stem . Bij verhindering kan elk lid , na de voorzitter daarvan in kennis te hebben gesteld , zijn stemrecht delegeren aan een ander lid of plaatsvervangend lid . Elk lid kan evenwel over niet meer dan twee stemmen beschikken . De delegatie van het stemrecht geldt alleen voor de vergadering waarvoor zij is toegestaan . 2 . Voor de gehele duur van zijn mandaat , delegeert de voorzitter zijn stemrecht aan een plaatsvervangend lid die in zijn plaats aan de beraadslagingen deelnement . Artikel 2 1 . Bij verhindering van de voorzitter wordt deze door de vice-voorzitter vervangen . 2 . Indien het mandaat van de voorzitter of de vice-voorzitter voortijdig eindigt , wordt voorzien in vervanging voor de resterende duur van het mandaat . Artikel 3 1 . Het Comité kan geldig beraadslagen indien meer dan de helft van zijn leden aanwezig is . 2 . Voor goedkeuring van de adviezen en verslagen van het Comité zijn ten minste elf stemmen vereist . De afwijkende standpunten worden vermeld in een bij het advies of het verslag van het Comité gevoegd document . 3 . Indien dit minimum van elf stemmen niet wordt bereikt , dient het Comité een verslag in waarin de verschillende tijdens de beraadslagingen naar voren gebrachte standpunten zijn vermeld . 4 . Voor zover door het Comité niet anders wordt besloten , mogen de plaatsvervangende leden op de vergaderingen van het Comité aanwezig zijn . Zij nemen geen deel aan de stemmingen , doch kunnen in bepaalde gevallen , op verzoek van een lid van het Comité en met instemming van de voorzitter , aan de beraadslagingen deelnemen . Artikel 4 1 . Het Comité vergadert ten minste vier maal per jaar en telkens wanneer de voortzetting van de werkzaamheden het vereist . 2 . Het Comité wordt bijeengeroepen door zijn voorzitter , hetzij op diens initiatief , hetzij op verzoek van de Raad of van de Commissie , hetzij op verzoek van vier leden van het Comité . 3 . De convocaties , ontwerp-agenda's en werkdocumenten dienen tegelijkertijd en uiterlijk drie weken voor de vergadering , aan de permanente vertegenwoordigingen en de leden van het Comité te worden toegezonden . Artikel 5 1 . Op verzoek van één van de leden kan het Comité mondeling of schriftelijk de mening inwinnen van vertegenwoordigers van werkgevers - en werknemersorganisaties betreffende bepaalde onderwerpen die direct in verband staan met de taken van het Comité . 2 . Indien de op de agenda geplaatste onderwerpen betrekking hebben op bepaalde regio's kan het Comité , indien de door de betrokken Lid-Staat benoemde leden zulks nuttig achten , mondeling of schriftelijk de mening van vertegenwoordigers van overheidsinstanties of van de belanghebbende kringen in die regio's inwinnen . Artikel 6 De beraadslagingen van het Comité en van zijn werkgroepen zijn vertrouwelijk . Van de vergaderingen van het Comité worden slechts beknopte verslagen opgesteld waarin alleen melding wordt gemaakt van de conclusies van het Comité en waarin de verklaringen van de leden alleen op hun uitdrukkelijk verzoek worden opgenomen . Artikel 7 Op verzoek van de Raad of van de Commissie kan het Comité één of meerdere leden opdragen mondeling verslag uit te brengen van de werkzaamheden van het Comité . Artikel 8 Het secretariaat van het Comité zorgt voor de voorbereiding van de werkzaamheden alsook voor de nodige betrekkingen met de andere comités en werkgroepen . Artikel 9 De voor het Comité bestemde correspondentie , met inbegrip van benoemingen of vervangingen van leden na de samenstelling van het Comité , wordt aan de voorzitter gericht op het adres van het secretariaat .",
  "source": "EUR LEX"
}