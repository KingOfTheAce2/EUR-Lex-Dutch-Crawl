{
  "url": "http://www.w3.org/1999/xhtml\">",
  "content": "L_2022229NL.01006901.xml 5.9.2022 NL Publicatieblad van de Europese Unie L 229/69 UITVOERINGSBESLUIT (EU) 2022/1461 VAN DE COMMISSIE van 26 augustus 2022 betreffende vrijstellingen van het uitgebreide antidumpingrecht op bepaalde rijwielonderdelen van oorsprong uit de Volksrepubliek China overeenkomstig Verordening (EG) nr. 88/97 (Kennisgeving geschied onder nummer C(2022) 6011) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) , en met name artikel 13, lid 4, Gezien Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China op de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer ( 2 ) , en met name artikel 3, Gezien Uitvoeringsverordening (EU) 2020/45 van de Commissie van 20 januari 2020 tot wijziging van Uitvoeringsverordening (EU) 2019/1379 wat betreft de uitbreiding bij Verordening (EG) nr. 71/97 van de Raad van het antidumpingrecht op rijwielen van oorsprong uit de Volksrepubliek China tot bepaalde rijwielonderdelen van oorsprong uit de Volksrepubliek China ( 3 ) , Gezien Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht ( 4 ) , en met name de artikelen 4 tot en met 7, Na kennisgeving aan de lidstaten, Overwegende hetgeen volgt: (1) Als gevolg van de uitbreiding bij Verordening (EG) nr. 71/97 van het antidumpingrecht op rijwielen van oorsprong uit de Volksrepubliek China (“de VRC”) geldt momenteel een antidumpingrecht op hoofdbestanddelen van rijwielen van oorsprong uit de VRC die in de Unie worden ingevoerd (“het uitgebreide recht”). (2) Krachtens artikel 3 van Verordening (EG) nr. 71/97 is de Commissie bevoegd de nodige maatregelen vast te stellen om goedkeuring te geven voor de vrijstelling van de invoer van hoofdbestanddelen van rijwielen die geen ontwijking van het antidumpingrecht inhoudt. (3) Die uitvoeringsmaatregelen zijn opgenomen in Verordening (EG) nr. 88/97 (“de vrijstellingsverordening”), waarbij het specifieke stelsel van vrijstelling is ingevoerd. (4) Op basis hiervan heeft de Commissie een aantal rijwielassemblagebedrijven van het uitgebreide recht vrijgesteld (“de vrijgestelde partijen”). (5) Overeenkomstig artikel 16, lid 2, van de vrijstellingsverordening heeft de Commissie in het Publicatieblad van de Europese Unie meermaals lijsten van de vrijgestelde partijen bekendgemaakt ( 5 ) . (6) Het meest recente besluit van de Commissie betreffende vrijstellingen uit hoofde van de vrijstellingsverordening, te weten Uitvoeringsbesluit (EU) 2022/505 ( 6 ) , is aangenomen op 23 maart 2022. (7) Voor de toepassing van het onderhavige besluit zijn de definities van artikel 1 van de vrijstellingsverordening van toepassing. 1.   AANVRAGEN OM VRIJSTELLING (8) De Commissie heeft tussen 15 juli 2020 en 30 maart 2022 van de in de tabellen 1 en 2 vermelde partijen aanvragen om vrijstelling ontvangen met de informatie die nodig is om te kunnen vaststellen of deze aanvragen op grond van artikel 4 van de vrijstellingsverordening ontvankelijk zijn. (9) De partijen die om vrijstelling hebben verzocht, zijn in de gelegenheid gesteld op de gevolgtrekkingen van de Commissie met betrekking tot de ontvankelijkheid van hun aanvragen te reageren. Op hun opmerkingen is ingegaan in de overwegingen 22 tot en met 27. (10) Overeenkomstig artikel 5, lid 1, van de vrijstellingsverordening is, in afwachting van een beslissing over de gegrondheid van de aanvragen van de partijen die om vrijstelling hebben verzocht, de betaling van het uitgebreide recht met betrekking tot de invoer van hoofdbestanddelen van rijwielen die door deze in de onderstaande tabellen 1 en 2 vermelde partijen voor het vrije verkeer zijn aangegeven, geschorst met ingang van de datum waarop de Commissie hun respectieve naar behoren gestaafde aanvragen in de zin van artikel 4, leden 1 en 2, van de vrijstellingsverordening heeft ontvangen. 2.   GOEDKEURING VAN VRIJSTELLING (11) Het onderzoek naar de gegrondheid van de aanvragen van de in tabel 1 vermelde partijen is afgesloten. Tabel 1 Aanvullende Taric-code Naam Adres C492 MOTOKIT Veiculos e Acessórios Lda Rua Alto do Vale do Grou 36, 3750-870 Borralha/Águeda, Portugal C559 Northtec Sp. z o.o. ul. Dworcowa 15a, 43-502 Czechowice-Dziedzice, Polen C560 Giant Gyártó Hungary Kft. Jedlik Ányos utca 1, 3200 Gyöngyös, Hongarije (12) De Commissie heeft tijdens haar onderzoek vastgesteld dat de waarde van de onderdelen van oorsprong uit de VRC minder dan 60 % bedroeg van de totale waarde van de onderdelen van alle rijwielen die de in tabel 1 vermelde partijen hebben geassembleerd. (13) Bijgevolg heeft de Commissie geconcludeerd dat de door de in tabel 1 vermelde partijen uitgevoerde assemblageverrichtingen niet binnen de werkingssfeer van artikel 13, lid 2, van Verordening (EU) 2016/1036 vallen. (14) Om die reden en overeenkomstig artikel 7, lid 1, van de vrijstellingsverordening voldeden de in tabel 1 vermelde partijen aan de voorwaarden voor vrijstelling van het uitgebreide recht. (15) Overeenkomstig artikel 7, lid 2, van de vrijstellingsverordening moet de vrijstelling van kracht worden met ingang van de datum waarop de naar behoren gestaafde aanvraag in de zin van artikel 4, leden 1 en 2, van de vrijstellingsverordening is ontvangen. Derhalve moeten de douaneschulden van de om vrijstelling verzoekende partijen met betrekking tot het uitgebreide recht met ingang van dezelfde datum geacht worden niet te hebben bestaan. (16) De belanghebbenden zijn in kennis gesteld van de gevolgtrekkingen van de Commissie met betrekking tot de gegrondheid van hun respectieve aanvragen en zijn in de gelegenheid gesteld daarop te reageren. (17) Aangezien de vrijstelling uitsluitend geldt ten aanzien van de partijen die uitdrukkelijk in tabel 1 worden vermeld, moeten de vrijgestelde partijen de Commissie ( 7 ) onverwijld van elke wijziging hiervan in kennis stellen (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (18) In geval van wijziging van de referentiegegevens moet de vrijgestelde partij relevante informatie verstrekken, onder meer over alle wijzigingen van haar met assemblage verband houdende activiteiten. Waar nodig werkt de Commissie de referentiegegevens dienovereenkomstig bij. 3.   SCHORSING VAN DE BETALING VAN HET RECHT VOOR ONDERZOCHTE PARTIJEN (19) Het onderzoek naar de gegrondheid van de aanvragen van de in tabel 2 vermelde partijen loopt nog. In afwachting van een beslissing over de gegrondheid van hun aanvragen is de betaling van het uitgebreide recht door deze partijen geschorst. (20) Aangezien de schorsingen uitsluitend gelden ten aanzien van de partijen die uitdrukkelijk in tabel 2 worden vermeld, moeten deze partijen de Commissie ( 8 ) onverwijld van elke wijziging hiervan in kennis stellen (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (21) In geval van wijziging van de referentiegegevens moet de betrokken partij alle relevante informatie verstrekken, onder meer over alle wijzigingen van haar met assemblage verband houdende activiteiten. Waar nodig werkt de Commissie de referentiegegevens van die partij bij. Tabel 2 Aanvullende Taric-code Naam Adres C557 Berria Bike S.L. Calle Blasco de Garay 19, 02600 Villarrobledo, Spanje C720 Propain Bicycles GmbH Schachenstraße 39, 88267 Vogt, Duitsland C860 Profil Bicycles CZ s.r.o. Hněvotín 31, 783 47 Hněvotín, Tsjechië C863 Decathlon Sp. z o.o. ul. Geodezyjna 76, 03-290 Warszawa, Polen (22) Decathlon Sp. z o.o. Polen (“Decathlon”), vermeld in tabel 2, heeft gereageerd en heeft de Commissie verzocht de ingangsdatum van de schorsing van de betaling van de rechten voor de onderzochte partijen te herzien. (23) Zij voerde aan dat de aanvraag om vrijstelling werd ingediend op 1 december 2021, samen met de documenten en informatie die de Commissie nodig heeft om te kunnen vaststellen of de aanvraag ontvankelijk is, zodat de schorsing van de betaling van de rechten op die datum moet ingaan. (24) In dit verband wordt opgemerkt dat volgens artikel 4, lid 3, van de vrijstellingsverordening de ontvankelijkheid van een aanvraag om vrijstelling wordt vastgesteld wanneer deze naar behoren is gestaafd in de zin van artikel 4, leden 1 en 2, van die verordening. (25) De door Decathlon op 1 december 2021 ingediende aanvraag om vrijstelling was niet naar behoren gestaafd om de ontvankelijkheid ervan te kunnen vaststellen. De Commissie heeft Decathlon hiervan in kennis gesteld en heeft overeenkomstig artikel 4, lid 2, van de vrijstellingsverordening om bijkomende informatie alsmede om de ontbrekende documenten verzocht. (26) Decathlon heeft de ontbrekende documenten en informatie op 31 januari 2022 en 21 maart 2022 verstrekt. Daarom werd de door Decathlon ingediende aanvraag om vrijstelling pas met ingang van 21 maart 2022 geacht naar behoren te zijn gestaafd, zodat dit de datum is waarop de schorsing van de betaling van de uitgebreide rechten is ingegaan. (27) Om bovenstaande redenen is de eerder meegedeelde datum van 21 maart 2022 bevestigd en is de aanvraag van Decathlon afgewezen. 4.   BIJWERKING VAN DE REFERENTIEGEGEVENS VAN VRIJGESTELDE PARTIJEN (28) De in tabel 3 vermelde vrijgestelde partijen hebben de Commissie tussen 16 november 2021 en 24 mei 2022 ervan in kennis gesteld dat hun adres is gewijzigd. De Commissie heeft na onderzoek van de ingediende informatie geconcludeerd dat deze wijzigingen, wat de in de vrijstellingsverordening opgenomen voorwaarden voor vrijstelling of schorsing betreft, geen gevolgen voor de assemblagewerkzaamheden hebben. (29) De krachtens artikel 5, lid 1, of artikel 7, lid 1, van de vrijstellingsverordening ten aanzien van deze partijen verleende goedkeuring van de vrijstelling van het uitgebreide recht blijft ongewijzigd, maar de referentiegegevens van deze partijen moeten worden bijgewerkt. Tabel 3 Aanvullende Taric-code Oude referentiegegevens Wijziging A984 Blue Factory Team S.L. Calle Juan de la Cierva 62, Elche-Alicante, Spanje Het adres van deze vrijgestelde partij is gewijzigd in: Calle Nicolás Copérnico 4, Elche Parque Empresarial, 03203 Elche-Alicante, Spanje A605 Bohemia Bike a.s. Na Pankráci 1724/129 Nusle, 140 00 Praha 4, Tsjechië Het adres van deze vrijgestelde partij is gewijzigd in: Pujmanové 1753/10a Nusle, 140 00 Praha 4, Tsjechië B940 Solo International Oy Pyynitie 1B, 02230 Espoo, Finland Het adres van deze vrijgestelde partij is gewijzigd in: Komeetankatu 1, 02210 Espoo, Finland A730 Alubike — Bicicletas SA Zona Industrial de Oiã Lote C10, Oiã, 3770 068 Oliveira do Bairro, Portugal Het adres van deze vrijgestelde partij is gewijzigd in: Zona Industrial de Aveiro Sul, lote 11, Mamodeiro, Aveiro Concelho, Freguesia, 3810 783 Aveiro, Portugal 5.   OPHEFFING VAN DE SCHORSING VAN DE BETALING VAN DE RECHTEN VOOR ONDERZOCHTE PARTIJEN (INTREKKING VAN DE AANVRAGEN OM VRIJSTELLING) (30) De schorsing van de betaling van de rechten voor de onderzochte partijen moet ten aanzien van de in tabel 4 vermelde partijen worden opgeheven. Tabel 4 Aanvullende Taric-code Naam Adres C557 Berria Bike S.L. Calle Blasco de Garay 19, 02600 Villarrobledo, Spanje C609 Nextbike GmbH Erich-Zeigner-Allee 69-73 04229 Leipzig, Duitsland (31) De Commissie heeft op 27 juli 2020 en 25 november 2020 van de in tabel 4 vermelde partijen een aanvraag om vrijstelling ontvangen met de informatie die nodig is om te kunnen vaststellen of de respectieve aanvragen op grond van artikel 4, lid 1, van de vrijstellingsverordening ontvankelijk zijn. (32) Overeenkomstig artikel 5, lid 1, van Verordening (EG) nr. 88/97 is, in afwachting van een beslissing over de gegrondheid van de aanvragen, de betaling van het uitgebreide recht met betrekking tot de invoer van hoofdbestanddelen van rijwielen die door de in tabel 4 vermelde partijen voor het vrije verkeer zijn aangegeven, geschorst met ingang van de datum waarop de Commissie hun respectieve aanvragen om vrijstelling heeft ontvangen. (33) Om te kunnen vaststellen welke invoer van hoofdbestanddelen van rijwielen voor het vrije verkeer wordt aangegeven en onder de schorsing van de betaling van het uitgebreide recht valt, zijn aan Berria Bike S.L., Spanje (“Berria Bike”), en Nextbike GmbH, Duitsland (“Nextbike”), de aanvullende Taric-codes C557 en C609 toegewezen. (34) De Commissie heeft op 25 maart 2022 van Berria Bike een verzoek tot intrekking van de aanvraag om vrijstelling ontvangen terwijl het onderzoek naar de gegrondheid van de aanvraag nog gaande was en de betaling van het uitgebreide recht was geschorst. (35) De Commissie heeft de intrekking toegestaan, zodat de schorsing van de betaling van het uitgebreide recht moet worden opgeheven. Het uitgebreide recht moet worden geïnd met ingang van de datum waarop de vrijstellingsaanvraag van Berria Bike is ontvangen, namelijk de datum waarop de schorsing is ingegaan, d.w.z. 27 juli 2020. (36) De Commissie heeft op 30 maart 2022 van Berria Bike een nieuwe aanvraag om vrijstelling ontvangen met de informatie die nodig is om te kunnen vaststellen of deze aanvraag op grond van artikel 4, lid 1, van de vrijstellingsverordening ontvankelijk is. (37) Overeenkomstig artikel 5, lid 1, van de vrijstellingsverordening is, in afwachting van een beslissing over de gegrondheid van de nieuwe aanvraag, de betaling van het uitgebreide recht met betrekking tot de invoer van hoofdbestanddelen van rijwielen die door Berria Bike voor het vrije verkeer zijn aangegeven, geschorst met ingang van de datum waarop de Commissie haar nieuwe naar behoren gestaafde aanvraag om vrijstelling in de zin van artikel 4, leden 1 en 2, van Verordening (EG) nr. 88/97 heeft ontvangen, namelijk 30 maart 2022. (38) Bijgevolg moet, in afwachting van een beslissing over de gegrondheid van laatstbedoelde aanvraag om vrijstelling, de datum met ingang waarvan de betaling van het uitgebreide recht is geschorst, worden veranderd in 30 maart 2022. (39) De Commissie heeft op 5 mei 2022 van Nextbike een verzoek tot intrekking van de aanvraag om vrijstelling ontvangen terwijl het onderzoek naar de gegrondheid van de aanvraag nog gaande was en de betaling van het uitgebreide recht was geschorst. (40) De Commissie heeft de intrekking toegestaan, zodat de schorsing van de betaling van het uitgebreide recht moet worden opgeheven. Het uitgebreide recht moet worden geïnd met ingang van de datum waarop de vrijstellingsaanvraag van Nextbike is ontvangen, namelijk de datum waarop de schorsing is ingegaan, d.w.z. 25 november 2020. (41) De in tabel 4 vermelde partijen zijn in kennis gesteld van de gevolgtrekkingen van de Commissie en zijn in de gelegenheid gesteld daarop te reageren. Er zijn geen opmerkingen ontvangen, HEEFT HET VOLGENDE BESLUIT VASTGESTELD: Artikel 1 De in de tabel in dit artikel vermelde partijen worden vrijgesteld van de uitbreiding bij Verordening (EG) nr. 71/97 van het bij Verordening (EEG) nr. 2474/93 van de Raad ( 9 ) ingestelde definitieve antidumpingrecht op rijwielen van oorsprong uit de Volksrepubliek China tot bepaalde onderdelen van rijwielen uit de Volksrepubliek China. Overeenkomstig artikel 7, lid 2, van Verordening (EG) nr. 88/97 wordt de vrijstelling van kracht met ingang van de datum waarop de aanvraag van de partij is ontvangen. Deze datum wordt vermeld in de tabelkolom “Geldig vanaf”. De vrijstelling geldt uitsluitend ten aanzien van de partijen die specifiek in de tabel in dit artikel worden vermeld. De vrijgestelde partijen stellen de Commissie onverwijld in kennis van elke wijziging van hun naam of adres en verstrekken daarbij alle relevante informatie, met name over wijzigingen van hun met assemblage verband houdende activiteiten die de vrijstellingsvoorwaarden betreffen. Vrijgestelde partijen Aanvullende Taric-code Naam Adres Geldig vanaf C492 MOTOKIT Veiculos e Acessórios Lda Rua Alto do Vale do Grou 36, 3750-870 Borralha/Águeda, Portugal 25.9.2020 C559 Northtec Sp. z o.o. ul. Dworcowa 15a, 43-502 Czechowice-Dziedzice, Polen 27.7.2020 C560 Giant Gyártó Hungary Kft. Jedlik Ányos utca 1, 3200 Gyöngyös, Hongarije 15.7.2020 Artikel 2 De in de tabel in dit artikel vermelde partijen zijn overeenkomstig artikel 6 van Verordening (EG) nr. 88/97 in onderzoek. De schorsingen van de betaling van het uitgebreide antidumpingrecht overeenkomstig artikel 5 van Verordening (EG) nr. 88/97 worden van kracht met ingang van de datum waarop de respectieve schorsingsaanvragen van de partijen zijn ontvangen. Deze data worden vermeld in de tabelkolom “Geldig vanaf”. Deze schorsingen van betaling gelden uitsluitend ten aanzien van de onderzochte partijen die specifiek in de tabel in dit artikel worden vermeld. De onderzochte partijen stellen de Commissie onverwijld in kennis van alle met de schorsingsvoorwaarden verband houdende wijzigingen van hun assemblagewerkzaamheden en verstrekken de Commissie ten bewijze daarvan alle relevante informatie. Deze wijzigingen omvatten alle wijzigingen van de namen, activiteiten, rechtsvormen of adressen van de partijen, maar zijn daartoe niet beperkt. Onderzochte partijen Aanvullende Taric-code Naam Adres Geldig vanaf C557 Berria Bike S.L. Calle Blasco de Garay 19, 02600 Villarrobledo, Spanje 30.3.2022 C720 Propain Bicycles GmbH Schachenstraße 39, 88267 Vogt, Duitsland 1.7.2021 C860 Profil Bicycles CZ s.r.o. Hněvotín 31, 783 47 Hněvotín, Tsjechië 20.2.2022 C863 Decathlon Sp. z o.o. ul. Geodezyjna 76, 03-290 Warszawa, Poland 21.3.2022 Artikel 3 De bijgewerkte referentiegegevens van de in de tabel in dit artikel vermelde vrijgestelde partijen of partijen ten aanzien waarvan de betaling van het recht is geschorst, worden vermeld in de kolom “Nieuwe referentiegegevens”. Deze bijwerkingen worden van kracht met ingang van de data die worden vermeld in de tabelkolom “Geldig vanaf”. De bijbehorende aanvullende Taric-codes in de tabelkolom “Aanvullende Taric-code”, die voorheen waren toegekend aan die vrijgestelde partijen of partijen ten aanzien waarvan de betaling van het recht is geschorst, blijven ongewijzigd. Vrijgestelde partijen/partijen ten aanzien waarvan de betaling van het recht is geschorst, en waarvoor de referentiegegevens worden bijgewerkt Aanvullende Taric-code Oude referentiegegevens Nieuwe referentiegegevens Geldig vanaf A984 Blue Factory Team S.L. Calle Juan de la Cierva 62, Elche-Alicante, Spanje Blue Factory Team S.L. Calle Nicolás Copérnico 4, Elche Parque Empresarial, 03203 Elche-Alicante, Spanje 10.8.2021 A605 Bohemia Bike a.s. Na Pankráci 1724/129 Nusle, 140 00 Praha 4, Tsjechië Bohemia Bike a.s. Pujmanové 1753/10a Nusle, 140 00 Praha 4, Tsjechië 11.4.2022 B940 Solo International Oy Pyynitie 1B, 02230 Espoo, Finland Solo International Oy Komeetankatu 1, 02210 Espoo, Finland 28.4.2022 A730 Alubike — Bicicletas SA Zona Industrial de Oiã Lote C10, Oiã, 3770 068 Oliveira do Bairro, Portugal Alubike — Bicicletas SA Zona Industrial de Aveiro Sul, lote 11, Mamodeiro, Aveiro Concelho, Freguesia, 3810 783 Aveiro, Portugal 11.6.2022 Artikel 4 De schorsing van de betaling van het uitgebreide antidumpingrecht overeenkomstig artikel 5 van Verordening (EG) nr. 88/97 wordt opgeheven voor de periode van 27 juli 2020 tot en met 29 maart 2022 ten aanzien van de in de tabel in dit artikel vermelde partij met aanvullende Taric-code C557. Het uitgebreide recht wordt geïnd voor de periode van 27 juli 2020 tot en met 29 maart 2022. De schorsing van de betaling van het uitgebreide antidumpingrecht overeenkomstig artikel 5 van Verordening (EG) nr. 88/97 wordt opgeheven ten aanzien van de in de tabel in dit artikel vermelde partij met aanvullende Taric-code C609, en het uitgebreide recht wordt geïnd. Partijen ten aanzien waarvan de schorsing wordt opgeheven Aanvullende Taric-code Naam Adres C557 Berria Bike S.L. Calle Blasco de Garay 19, 02600 Villarrobledo, Spanje C609 Nextbike GmbH Erich-Zeigner-Allee 69-73 04229 Leipzig, Duitsland Artikel 5 Dit besluit is gericht tot de lidstaten alsmede tot de in de artikelen 1 tot en met 4 vermelde partijen en wordt bekendgemaakt in het Publicatieblad van de Europese Unie . Gedaan te Brussel, 26 augustus 2022. Voor de Commissie Valdis DOMBROVSKIS Uitvoerend vicevoorzitter ( 1 ) PB L 176 van 30.6.2016, blz. 21 . ( 2 ) PB L 16 van 18.1.1997, blz. 55 . ( 3 ) PB L 16 van 21.1.2020, blz. 7 . ( 4 ) PB L 17 van 21.1.1997, blz. 17 . ( 5 ) PB C 45 van 13.2.1997, blz. 3 ; PB C 112 van 10.4.1997, blz. 9 ; PB C 220 van 19.7.1997, blz. 6 ; PB L 193 van 22.7.1997, blz. 32 ; PB L 334 van 5.12.1997, blz. 37 ; PB C 378 van 13.12.1997, blz. 2 ; PB C 217 van 11.7.1998, blz. 9 ; PB C 37 van 11.2.1999, blz. 3 ; PB C 186 van 2.7.1999, blz. 6 ; PB C 216 van 28.7.2000, blz. 8 ; PB C 170 van 14.6.2001, blz. 5 ; PB C 103 van 30.4.2002, blz. 2 ; PB C 35 van 14.2.2003, blz. 3 ; PB C 43 van 22.2.2003, blz. 5 ; PB C 54 van 2.3.2004, blz. 2 ; PB L 343 van 19.11.2004, blz. 23 ; PB C 299 van 4.12.2004, blz. 4 ; PB L 17 van 21.1.2006, blz. 16 ; PB L 313 van 14.11.2006, blz. 5 ; PB L 81 van 20.3.2008, blz. 73 ; PB C 310 van 5.12.2008, blz. 19 ; PB L 19 van 23.1.2009, blz. 62 ; PB L 314 van 1.12.2009, blz. 106 ; PB L 136 van 24.5.2011, blz. 99 ; PB L 343 van 23.12.2011, blz. 86 ; PB L 119 van 23.4.2014, blz. 67 ; PB L 132 van 29.5.2015, blz. 32 ; PB L 331 van 17.12.2015, blz. 30 ; PB L 47 van 24.2.2017, blz. 13 ; PB L 79 van 22.3.2018, blz. 31 ; PB L 171 van 26.6.2019, blz. 117 ; PB L 138 van 30.4.2020, blz. 8 ; PB L 158 van 20.5.2020, blz. 7 ; PB L 325 van 7.10.2020, blz. 74 ; PB L 140 van 23.4.2021, blz. 1 , PB L 83 van 10.3.2022, blz. 39 , en PB L 102 van 30.3.2022, blz. 16 . ( 6 ) Uitvoeringsbesluit (EU) 2022/505 van de Commissie van 23 maart 2022 betreffende vrijstellingen van het uitgebreide antidumpingrecht op bepaalde rijwielonderdelen van oorsprong uit de Volksrepubliek China overeenkomstig Verordening (EG) nr. 88/97 ( PB L 102 van 30.3.2022, blz. 16 ). ( 7 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu ( 8 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu. ( 9 ) Verordening (EEG) nr. 2474/93 van de Raad van 8 september 1993 tot instelling van een definitief anti- dumpingrecht op de invoer in de Gemeenschap van rijwielen van oorsprong uit de Volksrepubliek China en tot definitieve inning van het voorlopige anti- dumpingrecht ( PB L 228 van 9.9.1993, blz. 1 ).",
  "source": "EUR LEX"
}