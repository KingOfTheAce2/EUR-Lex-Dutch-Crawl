{
  "url": "http://www.w3.org/1999/xhtml\">",
  "content": "C_2011193NL.01000301.xml 2.7.2011 NL Publicatieblad van de Europese Unie C 193/3 UITVOERINGSBESLUIT VAN DE COMMISSIE van 1 juli 2011 betreffende de financiering voor 2011 van activiteiten op veterinair gebied in verband met het voorlichtingsbeleid van de Europese Unie, de ondersteuning van internationale organisaties, de melding van ziekten en de informatisering van de veterinaire procedures 2011/C 193/03 DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name de artikelen 20 en 23, artikel 35, lid 2, artikel 36, lid 2, en artikel 41, Overwegende hetgeen volgt: (1) Overeenkomstig artikel 75 van het Financieel Reglement en artikel 90, lid 1, van de uitvoeringsvoorschriften moet de vastlegging van een uitgave uit de begroting van de Europese Unie worden voorafgegaan door een financieringsbesluit waarin de essentiële elementen worden vastgesteld van de actie die een uitgave meebrengt, en dat is vastgesteld door de instelling of door de door haar gedelegeerde autoriteiten. (2) Overeenkomstig artikel 110 van het Financieel Reglement wordt jaarlijks een werkprogramma voor subsidies vastgesteld. (3) Er moet een werkprogramma worden vastgesteld voor de activiteiten van de Europese Unie op veterinair gebied in verband met het voorlichtingsbeleid, de ondersteuning van internationale organisaties, de melding van ziekten en de informatisering van de veterinaire procedures. (4) Aangezien het werkprogramma in de bijlagen een voldoende gedetailleerd kader vormt in de zin van artikel 90, leden 2 en 3, van Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen ( 2 ) („de uitvoeringsvoorschriften”), vormt dit besluit een financieringsbesluit voor de uitgaven waarin wordt voorzien in het werkprogramma voor subsidies en aanbestedingen. (5) Krachtens artikel 19 van Beschikking 2009/470/EG moet de Unie een financiële bijdrage leveren aan de ontwikkeling van een voorlichtingsbeleid met betrekking tot diergezondheid, dierenwelzijn en de voedselveiligheid van producten van dierlijke oorsprong, waaronder de verrichting van de nodige studies ter voorbereiding en ontwikkeling van wetgeving op het gebied van dierenwelzijn. (6) In artikel 19, onder a) i), van Beschikking 2009/470/EG wordt bepaald dat de Unie een financiële bijdrage levert aan het verzamelen en opslaan van alle informatie over de wetgeving van de Unie inzake diergezondheid, dierenwelzijn en voedselveiligheid van producten van dierlijke oorsprong. (7) De voorafgaande jaren werd de aanzet gegeven tot communicatieactiviteiten om diergezondheidskwesties en de beginselen van de strategie voor diergezondheid onder de aandacht te brengen van belanghebbenden, organisaties en de samenleving in haar geheel. Deze communicatieactiviteiten dienen in 2011 te worden voortgezet. (8) Met het oog op de vaststelling van de vanaf 2012 uit te voeren communicatiestrategie moet er een brede evaluatie worden uitgevoerd van de wijze waarop de Commissie diergezondheidskwesties en de Strategie voor diergezondheid in 2008-2010 voor het voetlicht heeft gebracht. (9) Krachtens artikel 22 van Beschikking 2009/470/EG kan de Unie de nodige technische en wetenschappelijke maatregelen nemen voor de ontwikkeling van de veterinaire wetgeving van de Unie en voor de ontwikkeling van voorlichting en opleiding op veterinair gebied, of kan zij de lidstaten of internationale organisaties daarin bijstaan. (10) Volgens artikel 168, lid 1, onder c), van de uitvoeringsvoorschriften kunnen subsidies of bijdragen zonder oproep tot het indienen van voorstellen worden toegekend wanneer het gaat om organisaties die zich feitelijk in een monopoliepositie bevinden. De Wereldorganisatie voor diergezondheid (OIE) is de normgevende organisatie in het kader van de WTO/SPS-overeenkomst en de intergouvernementele organisatie die belast is met de wereldwijde verbetering van de diergezondheid en het dierenwelzijn, en heeft daardoor een feitelijk monopolie in deze sector; bijgevolg dient geen oproep tot het dienen van voorstellen te worden gedaan voor de EU-bijdrage tot de organisatie van wereldconferenties en regionale seminars over diergezondheid en dierenwelzijn. (11) Krachtens artikel 35, lid 1, van Beschikking 2009/470/EG kan de Unie financiële bijstand verlenen voor de invoering van systemen voor de identificatie van dieren en de kennisgeving van ziekten. (12) Er moet een financiële bijdrage van de Unie worden verleend voor het beheer en de verbetering van het systeem voor de melding van dierziekten (Animal Disease Notification System - ADNS), dat gebaseerd is op Beschikking 2005/176/EG van de Commissie van 1 maart 2005 tot vaststelling van het formaat en de codes voor de melding van dierziekten krachtens Richtlijn 82/894/EEG van de Raad ( 3 ) . (13) Krachtens artikel 36 van Beschikking 2009/470/EG kan de Unie financiële steun verlenen voor bepaalde geïnformatiseerde systemen die bij de handel binnen de Unie en bij de invoer worden gebruikt. (14) De financiële bijdragen moeten worden gehandhaafd voor de hosting, het beheer en het onderhoud van het geïntegreerde veterinaire computersysteem Traces (Trade Control and Expert System), dat is ingevoerd bij Beschikking 2003/24/EG van de Commissie van 30 december 2002 met betrekking tot de invoering van een geïntegreerd veterinair computersysteem ( 4 ) . (15) Op grond van artikel 41 van Beschikking 2009/470/EG moet de Commissie bij de Raad en het Europees Parlement een verslag over de gezondheidssituatie van dieren en een kosten-batenanalyse van de uitvoering van de programma’s ter uitroeiing, bestrijding en bewaking van dierziekten indienen. (16) Dit financieringsbesluit kan ook bepalingen over de betaling van achterstandsrente omvatten op basis van artikel 83 van het Financieel Reglement en artikel 106, lid 5, van de uitvoeringsvoorschriften. (17) Voor de uitvoering van dit besluit wordt de term „belangrijke wijziging” omschreven in de zin van artikel 90, lid 4, van de uitvoeringsvoorschriften. (18) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, BESLUIT: Artikel 1 Het jaarlijkse werkprogramma voor de uitvoering van de artikelen 20 en 23, artikel 35, lid 2, artikel 36, lid 2, en artikel 41 van Beschikking 2009/470/EG van de Raad, zoals vastgesteld in de bijlagen I en II, wordt aangenomen. Het werkprogramma vormt een financieringsbesluit in de zin van artikel 75 van het Financieel Reglement. Artikel 2 De bij dit besluit toegestane maximumbijdrage van de Unie voor de uitvoering van het programma wordt vastgesteld op 5 370 000 EUR, te financieren uit het onderstaande begrotingsonderdeel van de algemene begroting van de Europese Unie voor 2011: — begrotingsonderdeel 17040201 : 5 370 000 EUR Deze kredieten kunnen ook de betaling van achterstandsrente dekken. Artikel 3 De uitvoering van de begroting met betrekking tot de taken in verband met actie 1.2.1. in de bijlage kunnen worden toevertrouwd aan de volgende internationale organisatie, die inzake boekhouding, interne controle en overheidsopdrachten normen toepast die dezelfde garanties bieden als de internationaal erkende normen: de Wereldorganisatie voor diergezondheid (OIE). Artikel 4 1.   De ordonnateur kan wijzigingen in dit besluit die niet als belangrijk worden beschouwd in de zin van artikel 90, lid 4, van Verordening (EG, Euratom) nr. 2342/2002 goedkeuren overeenkomstig de beginselen van goed financieel beheer en evenredigheid. 2.   Gecumuleerde wijzigingen in de toewijzingen voor de onder het werkprogramma vallende acties die niet meer bedragen dan 10 % van de maximale bijdrage, als bedoeld in artikel 2 van dit besluit, worden niet als belangrijk beschouwd in de zin van artikel 90, lid 4, van Verordening (EG, Euratom) nr. 2342/2002, mits zij de aard en de doelstelling van het werkprogramma niet significant aantasten. Artikel 5 Subsidies kunnen zonder een oproep tot het indienen van voorstellen worden toegekend aan de Wereldorganisatie voor diergezondheid (OIE) en voor de organisatie van de eerste internationale conferentie over de bewaking van de diergezondheid (ICAHS) in overeenstemming met de nader omschreven voorwaarden in het in de bijlage opgenomen werkprogramma. Gedaan te Brussel, 1 juli 2011. Voor de Commissie John DALLI Lid van de Commissie ( 1 ) PB L 155 van 18.6.2009, blz. 30 . ( 2 ) PB L 357 van 31.12.2002, blz. 1 . ( 3 ) PB L 59 van 5.3.2005, blz. 40 . ( 4 ) PB L 8 van 14.1.2003, blz. 44 . BIJLAGE I Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied, en met name de artikelen 20 en 23, artikel 35, lid 2, artikel 36, lid 2, en artikel 41 — Werkprogramma voor 2011 1.1. Inleiding Dit programma omvat acht uitvoeringsmaatregelen voor het jaar 2011. Op basis van de doelstellingen die zijn omschreven in Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied, zijn dit de belangrijkste acties en wordt het budget als volgt verdeeld: — voor subsidies (uitgevoerd in direct gecentraliseerd beheer) (1.2.1): — Een financiële bijdrage van de Unie ten behoeve van de organisatie van wereldconferenties over de gezondheid van waterdieren, de bestrijding van rabiës en mond-en-klauwzeer en regionale seminars over gezondheidsinformatiesystemen, dierenwelzijn en voedselveiligheid op het gebied van de dierproductie, tot een maximum van 660 000 EUR. — voor de plaatsing van opdrachten (uitgevoerd in direct gecentraliseerd beheer) (1.3): — Gebruik van raamcontracten voor de publicatie en verspreiding van informatie om diergezondheidskwesties en de beginselen van de strategie voor diergezondheid onder de aandacht te brengen, tot een maximum van 1 500 000 EUR (1.3.1). — Gebruik van raamcontracten voor studies, publicaties en de verspreiding van informatie ter ondersteuning van de strategie op het gebied van dierenwelzijn, tot een maximum van 575 000 EUR (1.3.2). — Gebruik van openbare aanbestedingen voor studies, publicaties en de verspreiding van informatie ter ondersteuning van de strategie voor dierenwelzijn, tot een maximum van 210 000 EUR (1.3.3). — Gebruik van raamcontracten om het systeem voor de melding van dierziekten (Animal Disease Notification System — ADNS) met de nodige technische verbeteringen te actualiseren, tot een maximum van 350 000 EUR (1.3.4). — Gebruik van raamcontracten voor de hosting, het onderhoud en de ontwikkeling van het geïntegreerde veterinaire computersysteem Traces (Trade Control and Expert System), tot een maximum van 1 975 000 EUR (1.3.5). — Gebruik van een raamcontract voor de verrichting van studies ter ondersteuning van een verslag over de gezondheidssituatie van dieren en indiening van een kosten-batenanalyse van de uitvoering van de programma’s voor de uitroeiing, bestrijding en bewaking van dierziekten, tot een algemeen maximumbedrag van 100 000 EUR (1.3.6). 1.2. Subsidies 1.2.1. Wereldconferenties over de gezondheid van waterdieren, de bestrijding van rabiës en mond-en-klauwzeer en regionale seminars over gezondheidsinformatiesystemen, dierenwelzijn en voedselveiligheid op het gebied van de dierproductie Bijdragen worden geregeld bij schriftelijke overeenkomst. RECHTSGRONDSLAG Artikel 23 van Beschikking 2009/470/EG van de Raad BEGROTINGSONDERDEEL 17 04 02 01 UITVOERINGSORGAAN De Wereldorganisatie voor diergezondheid (OIE) is een intergouvernementele organisatie die belast is met de wereldwijde verbetering van de diergezondheid. Om de diergezondheidsstatus wereldwijd te verbeteren en bijgevolg het dierziekterisico in de EU te verminderen, is het van belang dat alle OIE-lidstaten op de hoogte zijn van de EU-benadering van diergezondheid en dierenwelzijn en dat de EU door de OIE georganiseerde conferenties en opleidingsseminars actief steunt, zodat bij deze gelegenheden bekendheid wordt gegeven aan het beleid inzake diergezondheid en dierenwelzijn van de Unie. Volgens artikel 168, lid 1, onder c), van de uitvoeringsvoorschriften kunnen subsidies of bijdragen zonder oproep tot het indienen van voorstellen worden toegekend wanneer het gaat om organisaties die zich feitelijk in een monopoliepositie bevinden. De Wereldorganisatie voor diergezondheid (OIE) is de normgevende organisatie in het kader van de WTO/SPS-overeenkomst en de intergouvernementele organisatie die belast is met de wereldwijde verbetering van de diergezondheid en het dierenwelzijn, en heeft daardoor een feitelijk monopolie in deze sector; bijgevolg dient geen oproep tot het dienen van voorstellen te worden gedaan voor de EU-bijdrage tot de organisatie van wereldconferenties en regionale seminars over diergezondheid en dierenwelzijn. Op 7 juni 2010 hebben de Commissie en de OIE een langetermijnkaderovereenkomst met administratieve en financiële bepalingen inzake samenwerking (hierbij gevoegd) gesloten, op grond waarvan de „Bijdrageovereenkomst tussen de Europese Unie en een internationale organisatie” (de „Standaardbijdrageovereenkomst”) van toepassing is op wereld-, regionale of nationale, door de OIE beheerde en de Europese Unie gefinancierde of medegefinancierde programma's en acties. Deze kaderovereenkomst werd namens de Commissie door DG AIDCO gesloten. De OIE had reeds eerder door middel van een „vier pijler”-beoordeling een grondige en volledige evaluatie uitgevoerd, aan de hand waarvan werd vastgesteld dat de OIE inzake boekhouding, interne controle en overheidsopdrachten normen toepast die dezelfde garanties bieden als de internationaal erkende normen. TE VERWEZENLIJKEN DOELSTELLINGEN EN VERWACHTE RESULTATEN Alle OIE-lidstaten op de hoogte te brengen van de EU-benadering van diergezondheid en dierenwelzijn door tijdens door de OIE georganiseerde conferenties en opleidingsseminars bekendheid te geven aan het beleid inzake diergezondheid en dierenwelzijn van de Unie. Met als uiteindelijk doel de diergezondheidsstatus wereldwijd te verbeteren en bijgevolg het dierziekterisico in de EU te verminderen. BESCHRIJVING EN DOELEN VAN DE UITVOERINGSMAATREGEL Bijlage II bevat een overzicht van de diverse in het kader van dit punt te financieren acties. TENUITVOERLEGGING Gezamenlijk beheer ONDERHANDSE GUNNING: ART. 168.1.C INDICATIEF BEDRAG VAN DE BIJDRAGE 660 000 EUR MAXIMAAL MOGELIJK MEDEFINANCIERINGSPERCENTAGE Niet van toepassing 1.3. Aanbestedingen De totale in 2011 voor aanbestedingscontracten uitgetrokken begrotingsmiddelen bedragen 4 710 000 EUR. 1.3.1. Publicaties en verspreiding van informatie om diergezondheidskwesties en de beginselen van de strategie voor diergezondheid onder de aandacht te brengen RECHTSGRONDSLAG Artikel 20 van Beschikking 2009/470/EG BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Sluiting van ten minste vier specifieke dienstencontracten (gebruik van bestaande raamcontracten) ONDERWERP VAN DE VOORGENOMEN CONTRACTEN (INDIEN MOGELIJK) — Een communicatiecampagne ontwikkelen voor de EU-diergeneeskundige week 2011 om het diergezondheidsbeleid van de Unie onder de aandacht te brengen, waaronder evenementen, logistiek en promotiemateriaal. — Evaluatie van het effect van de communicatiecampagnes in 2008-2010 (m.i.v., zij het niet uitsluitend, de conferentie ter gelegenheid van de diergeneeskundige week, de „One Health Roadshow” en de activiteiten in verband met het Werelddiergeneeskundejaar 2011). — Verdere vertaling en actualisering van de online-handleiding voor de voorkoming van rabiës. — Voorbereidende werkzaamheden voor de Europese diergeneeskundige week 2012. TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Eerste helft van 2011 INDICATIEF BEDRAG VAN DE AANBESTEDINGEN 1 500 000 EUR SPECIFIEK CONTRACT (INDIEN VAN TOEPASSING) Sluiting van ten minste vier specifieke dienstencontracten onder raamcontractreferentie SANCO/2009/A1/005 1.3.2. Studie ter ondersteuning van het lopende beleid inzake dierenwelzijn en onderhoud van de bestaande communicatie-instrumenten (raamcontracten) RECHTSGRONDSLAG Artikelen 20 en 23 van Beschikking 2009/470/EG BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Een maximum van zes dienstencontracten (gebruik van bestaande raamcontract). ONDERWERP VAN DE VOORGENOMEN CONTRACTEN (INDIEN MOGELIJK) a) Een studie naar het welzijn van gekweekte vis; b) organisatie of medeorganisatie van ten hoogste vier evenementen ter bevordering van EU-normen voor dierenwelzijn met het oog op een betere implementatie binnen de EU; c) onderhoud van de bestaande specifieke, aan dierenwelzijn gewijde websites „Farmland” en „Animal Welfare Education”; d) productie van publicaties over dierenwelzijn. TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Juli 2011 INDICATIEF BEDRAG VAN DE AANBESTEDINGEN 575 000 EUR SPECIFIEKE CONTRACTEN Sluiting van maximaal vijf specifieke dienstencontracten onder raamcontractreferentie SANCO/2009/A1/005, percelen 1 en 2, en sluiting van één specifiek dienstencontract onder raamcontractreferentie SANCO/2008/01/055, perceel 3. 1.3.3. Studie en evenement ter ondersteuning van het lopende beleid inzake dierenwelzijn (openbare aanbestedingen) RECHTSGRONDSLAG Artikelen 20 en 23 van Beschikking 2009/470/EG BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Maximaal twee dienstencontracten (openbare aanbestedingen) ONDERWERP VAN DE VOORGENOMEN CONTRACTEN (INDIEN MOGELIJK) a) Eén studie ter ondersteuning van het verslag over fixatiesystemen waarin runderen ondersteboven of in een onnatuurlijke houding worden gefixeerd krachtens artikel 27, lid 2, van Verordening (EG) nr. 1099/2009 inzake de bescherming van dieren bij het doden; b) medeorganisatie van een evenement ter bevordering van wederzijds begrip op het gebied van dierenwelzijn buiten de EU. TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Juli 2011 INDICATIEF BEDRAG VAN DE AANBESTEDINGEN 210 000 EUR SPECIFIEKE CONTRACTEN Maximaal drie openbare aanbestedingen 1.3.4. Systeem voor de melding van dierziekten (Animal Disease Notification System — ADNS) RECHTSGRONDSLAG Artikel 35, lid 2, van Beschikking 2009/470/EG van de Raad BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Maximaal drie dienstencontracten (gebruik van bestaande raamcontracten) ONDERWERP VAN DE VOORGENOMEN CONTRACTEN (INDIEN MOGELIJK) Doel van dit aanbestedingscontract: a) lopende werkzaamheden in verband met het ADNS-systeem b) kartering: verbeterd gebruik van karteringsinstrumenten c) licenties en ondersteuning TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Reeds uitgevoerd door DIGIT INDICATIEF BEDRAG VAN DE AANBESTEDINGEN 350 000 EUR SPECIFIEK CONTRACT Sluiting van maximaal drie specifieke dienstencontracten (in 2011) onder raamcontractreferentie DI 5710-5750. 1.3.5. De hosting, het beheer, het onderhoud en de verdere ontwikkeling van het geïntegreerde veterinaire computersysteem Traces (Trade Control and Expert System) RECHTSGRONDSLAG Artikel 36, lid 2, van Beschikking 2009/470/EG van de Raad BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Diverse dienstencontracten (gebruik van bestaande raamcontracten) ONDERWERP VAN DE VOORGENOMEN CONTRACTEN (INDIEN MOGELIJK) a) 1 925 000 EUR voor de hosting, het beheer en het onderhoud van het geïntegreerde veterinaire computersysteem Traces (Trade Control and Expert System), logistieke ondersteuning van Traces-gebruikers, bijdrage aan centrale diensten, communicatie, website, veiligheid en de aankoop (onderhoud en ondersteuning) van softwarelicenties; b) 50 000 EUR voor de ontwikkeling en de implementatie van een geïnformatiseerd platform voor de uitwisseling van informatie tussen nationale runderdatabanken, gecombineerd met de certificatie via Traces. TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Sluiting van dienstencontracten voor alles, met uitzondering van de administratieve overeenkomst met DIGIT voor de hosting INDICATIEF BEDRAG VAN DE AANBESTEDINGEN 1 975 000 EUR (deel van 140 miljoen EUR ESP DESIS I & II (IT-ontwikkelingsdiensten door DIGIT)) SPECIFIEK CONTRACT Sluiting van verscheidene specifieke dienstcontracten (in de eerste helft van 2011) onder raamcontractreferenties DIGIT 1.3.6. Verrichting van studies ter ondersteuning van een verslag over de gezondheidssituatie van dieren en indiening van een kosten-batenanalyse van de uitvoering van de programma’s voor de uitroeiing, bestrijding en bewaking van dierziekten RECHTSGRONDSLAG Artikel 41 van Beschikking 2009/470/EG van de Raad BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Twee dienstencontracten (gebruik van bestaand raamcontract) PB L 313 van 28.11.2009, blz. 129 ONDERWERP VAN DE VOORGENOMEN CONTRACTEN (INDIEN MOGELIJK) Studies te verrichten als bijdrage aan de afronding van het in artikel 41 van Beschikking 2009/470/EG vermelde verslag TENUITVOERLEGGING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Tweede helft 2011 INDICATIEF BEDRAG VAN DE AANBESTEDINGEN 100 000 EUR SPECIFIEK CONTRACT Sluiting van twee specifieke dienstencontracten (in de eerste helft van 2011) onder raamcontractreferentie SANCO/2008/01/055 BIJLAGE II Overzicht van de in 2011 door de OIE te organiseren activiteiten, zoals bedoeld in bijlage I, punt 1.2.1 Activiteit Locatie Datum (2011) 1. Wereldconferenties 1.1. Programma's betreffende de gezondheid van waterdieren en het nut ervan voor de wereldwijde voedselzekerheid Panama Stad (Panama) 27-29 juni 2011 1.2. Bestrijding van rabiës Seoul (Republiek Korea) 7-9 september 2011 1.3. Tweede internationale conferentie over mond-en-klauwzeer: „The way towards Global Control” Thailand Eerste helft 2012 2. Seminars en workshops: 2.1. Regionaal seminar van de Europese OIE-regio voor de nationale OIE-contactpunten voor gezondheidsinformatiesystemen (WAHIS/WAHID) Vladimir (Rusland) 15-17 juni 2011 2.2. Regionaal seminar van de Europese OIE-regio voor de nationale OIE-contactpunten voor dierenwelzijn in verband met de strategie voor dierenwelzijn voor Europa Kiev (Oekraïne) nog te bevestigen 2.3. Regionaal seminar van de Europese OIE-regio voor de nationale OIE-contactpunten voor voedselveiligheid op het gebied van de dierproductie Italië 7-11 november 2011",
  "source": "EUR LEX"
}