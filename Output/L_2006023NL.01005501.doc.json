{
  "url": "http://www.w3.org/1999/xhtml\">",
  "content": "L_2006023NL.01005501.xml 27.1.2006 NL Publicatieblad van de Europese Unie L 23/55 VERORDENING (EG) N r. 142/2006 VAN DE COMMISSIE van 26 januari 2006 tot 62e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al Qaida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, eerste streepje, Overwegende hetgeen volgt: (1) In bijlage I bij Verordening (EG) nr. 881/2002 worden personen, groepen en entiteiten opgesomd van welke de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 18 januari 2006 besloten tot wijziging van de lijst van personen, groepen en entiteiten van welke de tegoeden en economische middelen moeten worden bevroren. Bijlage I moet dus dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 januari 2006. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . Verordening laatstelijk gewijzigd bij Verordening (EG) nr. 76/2006 van de Commissie ( PB L 12 van 18.1.2006, blz. 7 ). BIJLAGE De volgende twee vermeldingen in de lijst „Natuurlijke personen” zullen in Bijlage I van Verordening (EG) nr. 881/2002 worden verwijderd: 1) Mohamed Mansour ( alias Al-Mansour, Dr. Mohamed). Adres: Obere Heslibachstrasse 20, 8700 Küsnacht, ZH (Zürich), Zwitserland. Geboortedatum: 30.8.1928. Geboorteplaats: a) Egypte, b) Verenigde Arabische Emiraten. Zwitserse nationaliteit. Overige informatie: a) Zürich, Zwitserland, b) Op deze naam is geen Zwitsers paspoort afgegeven; 2) Zeinab Mansour Fattouh . Adres: Obere Heslibachstrasse 20, 8700 Küsnacht, ZH, Zwitserland. Geboortedatum: 7.5.1933.",
  "source": "EUR LEX"
}