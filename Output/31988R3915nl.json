{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R3915:NL:HTML\">",
  "content": "EUR-Lex - 31988R3915 - NL Avis juridique important | 31988R3915 Verordening (EEG) nr. 3915/88 van de Commissie van 15 december 1988 houdende vaststelling van de uitvoeringsbepalingen van artikel 63 quater van Verordening (EEG) nr. 918/83 van de Raad betreffende de instelling van een communautaire regeling inzake douanevrijstellingen Publicatieblad Nr. L 347 van 16/12/1988 blz. 0055 - 0056 Bijzondere uitgave in het Fins: Hoofdstuk 2 Deel 6 blz. 0250 Bijzondere uitgave in het Zweeds: Hoofdstuk 2 Deel 6 blz. 0250 ***** VERORDENING  (EEG) Nr. 3915/88 VAN DE COMMISSIE van 15 december 1988 houdende vaststelling van de uitvoeringsbepalingen van artikel 63 quater van Verordening (EEG) nr. 918/83 van de Raad betreffende de instelling van een communautaire regeling inzake douanevrijstellingen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 918/83 van de Raad van 28 maart 1983 betreffende de instelling van een communautaire regeling inzake douanevrijstellingen (1), laatstelijk gewijzigd bij Verordening (EEG) nr. 1315/88 (2), en inzonderheid op artikel 143, Overwegende dat bij artikel 63 quater van Verordening (EEG) nr. 918/83 wordt bepaald dat met vrijstelling van rechten bij invoer zendingen mogen worden ingevoerd bestaande uit monsters van referentiestoffen die voor de kwaliteitscontrole van de bij de vervaardiging van geneesmiddelen gebezigde stoffen zijn bestemd en die door de Wereldgezondheidsorganisatie (WGO) zijn goedgekeurd; dat deze zendingen worden toegezonden aan geadresseerden die door de bevoegde nationale autoriteiten zijn gemachtigd om deze vrijstelling te genieten; Overwegende dat het wenselijk is de noodzakelijke voorwaarden vast te stellen voor de correcte toepassing van deze bepaling; dat deze voorwaarden moeten worden vastgesteld overeenkomstig de in artikel 143, leden 2 en 3, van Verordening (EEG) nr. 918/83 omschreven procedure; Overwegende dat de in deze verordening vastgestelde maatregelen in overeenstemming zijn met het advies van het Comité douanevrijstellingen, HEEFT DE VOLGENDE VERORDENING VASTGESTELD: Artikel 1 Bij deze verordening worden de uitvoeringsbepalingen vastgesteld van artikel 63 quater van Verordening (EEG) nr. 918/83. Artikel 2 De in artikel 63 quater van Verordening (EEG) nr. 918/83 bedoelde vrijstelling geldt slechts voor zendingen afkomstig van het »WGO Samenwerkingscentrum voor Chemische Referentiestoffen\" in Stockholm (Zweden) en gericht aan de geadresseerden die door de bevoegde nationale autoriteiten zijn gemachtigd om de zendingen met vrijstelling van rechten in ontvangst te nemen. Artikel 3 Voor het toekennen van de vrijstelling van de rechten bij invoer voor de in artikel 63 quater van Verordening (EEG) nr. 918/83 bedoelde zendingen dienen de colli die de referentiestoffen bevatten te zijn voorzien: - enerzijds van het stempel van het in artikel 2 vermelde »WGO Samenwerkingscentrum\", - anderzijds van een etiket waarvan het model in de bijlage is opgenomen, en waarop het vak voor de chemische referentiestoffen zichtbaar is aangekruist. Artikel 4 De vrijstelling geldt tevens voor speciale verpakkingen die onontbeerlijk zijn voor het vervoer van de chemische referentiestoffen, alsmede voor de eventueel in de zendingen vervatte toebehoren die noodzakelijk zijn voor hun gebruik. Artikel 5 Deze verordening treedt in werking op 1 januari 1989. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 15 december 1988. Voor de Commissie COCKFIELD Vice-Voorzitter (1) PB nr. L 105 van 23. 4. 1983, blz. 1. (2) PB nr. L 123 van 17. 5. 1988, blz. 2. BIJLAGE Symbool en opschrift in het zwart 1.2 //  // DRINGEND  1.2.3 //   //    // Geneesmiddelen (1)  //   //    // Chemische referentie- stoffen (1) (1) Het passende vak aankruisen. (Afmetingen 62 × 44 mm) 1.2 //  // Lichtgroene achtergrond",
  "source": "EUR LEX"
}