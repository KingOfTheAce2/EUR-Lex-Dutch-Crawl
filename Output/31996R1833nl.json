{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R1833:NL:HTML\">",
  "content": "EUR-Lex - 31996R1833 - NL Avis juridique important | 31996R1833 Verordening (EG) nr. 1833/96 van de Commissie van 23 september 1996 tot wijziging van Verordening (EG) nr. 1318/96 houdende afwijking van Verordening (EEG) nr. 2456/93 wat de openbare interventie betreft Publicatieblad Nr. L 243 van 24/09/1996 blz. 0023 - 0023 VERORDENING (EG) Nr. 1833/96 VAN DE COMMISSIE van 23 september 1996 tot wijziging van Verordening (EG) nr. 1318/96 houdende afwijking van Verordening (EEG) nr. 2456/93 wat de openbare interventie betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (1), laatstelijk gewijzigd bij Verordening (EG) nr. 1588/96 (2), en met name op artikel 6, lid 7, Overwegende dat in artikel 14, lid 1, eerste volzin, van Verordening (EEG) nr. 2456/93 van de Commissie van 1 september 1993, tot vaststelling van bepalingen ter uitvoering van Verordening (EEG) nr. 805/68 van de Raad wat de openbare interventie betreft (3), laatstelijk gewijzigd bij Verordening (EG) nr. 307/96 (4), het bedrag is vastgesteld van de op de gemiddelde marktprijs toe te passen verhoging, met inachtneming waarvan ook de maximumaankoopprijs wordt vastgesteld; dat, in verband met de moeilijke situatie in de rundvleessector, het bedrag van vernoemde verhoging moet worden aangepast teneinde rekening te houden met de verhoging van de kosten en de verlaging van de inkomsten in deze sector; dat bijgevolg voornoemd bedrag moet worden vermeerderd met 3 ecu voor de tweede inschrijving van september 1996; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor rundvlees, HEEFT DE VOLGENDE VERORDENING VASTGESTELD: Artikel 1 In Verordening (EG) nr. 1318/96 van de Commissie (5) wordt het volgende artikel 1 bis ingevoegd: \"Artikel 1 bis In afwijking van artikel 14, lid 1, eerste volzin, van Verordening (EEG) nr. 2456/93 wordt het bedrag van de op de gemiddelde marktprijs toe te passen verhoging opgetrokken tot 13 ecu/100 kg karkasgewicht.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing voor de tweede inschrijving van september 1996. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 september 1996. Voor de Commissie Franz FISCHLER Lid van de Commissie (1) PB nr. L 148 van 28. 6. 1968, blz. 24. (2) PB nr. L 206 van 16. 8. 1996, blz. 23. (3) PB nr. L 225 van 4. 9. 1993, blz. 4. (4) PB nr. L 43 van 21. 2. 1996, blz. 3. (5) PB nr. L 170 van 9. 7. 1996, blz. 26.",
  "source": "EUR LEX"
}