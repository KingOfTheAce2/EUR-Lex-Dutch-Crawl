{
  "url": "http://www.w3.org/1999/xhtml\">",
  "content": "L_2020129NL.01000301.xml 24.4.2020 NL Publicatieblad van de Europese Unie L 129/3 GEDELEGEERDE VERORDENING (EU) 2020/566 VAN DE COMMISSIE van 17 februari 2020 tot rectificatie van bepaalde taalversies van Gedelegeerde Verordening (EU) 2016/128 tot aanvulling van Verordening (EU) nr. 609/2013 van het Europees Parlement en de Raad wat betreft de bijzondere samenstellings- en informatievoorschriften betreffende voeding voor medisch gebruik (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 609/2013 van het Europees Parlement en de Raad van 12 juni 2013 inzake voor zuigelingen en peuters bedoelde levensmiddelen, voeding voor medisch gebruik en de dagelijkse voeding volledig vervangende producten voor gewichtsbeheersing, en tot intrekking van Richtlijn 92/52/EEG van de Raad, Richtlijnen 96/8/EG, 1999/21/EG, 2006/125/EG en 2006/141/EG van de Commissie, Richtlijn 2009/39/EG van het Europees Parlement en de Raad en de Verordeningen (EG) nr. 41/2009 en (EG) nr. 953/2009 van de Commissie ( 1 ) , en met name artikel 11, lid 1, Overwegende hetgeen volgt: (1) De Estse taalversie van Gedelegeerde Verordening (EU) 2016/128 van de Commissie ( 2 ) bevat fouten in artikel 8, lid 5, betreffende bijzondere voorschriften voor voeding voor medisch gebruik die is ontwikkeld om aan de voedingsbehoeften van zuigelingen te voldoen, en in artikel 11, tweede alinea, betreffende de toepassing van de handeling. (2) De Bulgaarse, de Duitse, de Estse, de Finse en de Roemeense taalversies van Gedelegeerde Verordening (EU) 2016/128 bevatten fouten in tabel 1 van bijlage I, deel A, betreffende waarden voor vitaminen en mineralen in voeding voor medisch gebruik die is ontwikkeld om aan de voedingsbehoeften van zuigelingen te voldoen. (3) De Bulgaarse, de Finse, de Kroatische en de Zweedse taalversies van Gedelegeerde Verordening (EU) 2016/128 bevatten fouten in tabel 2 van bijlage I, deel B, betreffende waarden voor vitaminen en mineralen in voeding voor medisch gebruik, met uitzondering van voeding voor medisch gebruik die is ontwikkeld om aan de voedingsbehoeften van zuigelingen te voldoen. (4) De Bulgaarse, de Duitse, de Estse, de Finse, de Kroatische, de Roemeense en de Zweedse taalversies van Gedelegeerde Verordening (EU) 2016/128 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2020. Voor de Commissie De voorzitter Ursula VON DER LEYEN ( 1 ) PB L 181 van 29.6.2013, blz. 35 . ( 2 ) Gedelegeerde Verordening (EU) 2016/128 van de Commissie van 25 september 2015 tot aanvulling van Verordening (EU) nr. 609/2013 van het Europees Parlement en de Raad wat betreft de bijzondere samenstellings- en informatievoorschriften betreffende voeding voor medisch gebruik ( PB L 25 van 2.2.2016, blz. 30 ).",
  "source": "EUR LEX"
}