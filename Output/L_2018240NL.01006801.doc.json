{
  "url": "http://www.w3.org/1999/xhtml\"><!--",
  "content": "L_2018240NL.01006801.xml 25.9.2018 NL Publicatieblad van de Europese Unie L 240/68 WIJZIGINGEN VAN HET REGLEMENT VOOR DE PROCESVOERING VAN HET GERECHT HET GERECHT, Gezien het Verdrag betreffende de werking van de Europese Unie, en met name artikel 254, vijfde alinea, Gezien het Verdrag tot oprichting van de Europese Gemeenschap voor Atoomenergie, en met name artikel 106 bis, lid 1, Gezien het Protocol betreffende het Statuut van het Hof van Justitie van de Europese Unie, en met name artikel 63, Overwegende hetgeen volgt: De informatica-applicatie „e-Curia” heeft op succes kunnen rekenen en zij biedt voordelen doordat de papierloze communicatie tussen de vertegenwoordigers van de partijen voor het Gerecht en de griffie van die rechterlijke instantie zonder enige vertraging kan verlopen. Het Reglement voor de procesvoering van het Gerecht moet worden gewijzigd om het gebruik van e-Curia verplicht te stellen voor de neerlegging van de processtukken en de betekeningen die door de griffie van de rechterlijke instantie worden verricht in het kader van de procedures voor het Gerecht. In het Reglement voor de procesvoering moet een rechtsgrondslag worden opgenomen om nader te bepalen welke stappen moeten worden genomen wanneer het technisch niet mogelijk is om e-Curia te gebruiken, Met instemming van het Hof van Justitie, Met de goedkeuring van de Raad, gegeven op 26 juni 2018, STELT DE NAVOLGENDE WIJZIGINGEN VAN ZIJN REGLEMENT VOOR DE PROCESVOERING VAST: Artikel 1 Het Reglement voor de procesvoering van het Gerecht van 4 maart 2015 ( 1 ) wordt als volgt gewijzigd: 1) In artikel 1, lid 2, wordt de punt aan het einde van punt j) vervangen door een puntkomma en wordt de tekst van een punt k) toegevoegd: „k) wordt onder „e-Curia” verstaan de informatica-applicatie van het Hof van Justitie van de Europese Unie waarmee processtukken langs elektronische weg kunnen worden neergelegd en betekend.”. 2) In artikel 36 wordt lid 2 vervangen door de volgende tekst: „2.   De griffier doet van de inschrijving in het register aantekening op de processtukken die in het procesdossier worden opgenomen en, op verzoek van de partijen, op de afschriften welke deze hiertoe overleggen.”. 3) In artikel 42, lid 1, wordt de verwijzing naar de „artikelen 7, 9, 11, 13, 15, 16, 18, 25, 28, 31 tot en met 33, 41, 74 en 224” vervangen door een verwijzing naar de „artikelen 7, 9, 11, 13, 15, 16, 18, 25, 28, 31 tot en met 33, 41, 56 bis en 224”. 4) Na artikel 56 wordt een nieuwe afdeling met een nieuw artikel 56 bis ingevoegd: „ Afdeling 2 bis. De communicatie per e-Curia met de vertegenwoordigers van de partijen Artikel 56 bis e-Curia 1.   Onverminderd de gevallen bedoeld in artikel 57, lid 2, artikel 72, lid 4, artikel 80, lid 1, artikel 105, leden 1 en 2, artikel 147, lid 6, artikel 148, lid 9, en artikel 178, leden 2 en 3, wordt elk processtuk neergelegd en betekend per e-Curia. 2.   De voorwaarden voor de neerlegging en de betekening van een processtuk per e-Curia worden nader bepaald in een besluit dat door het Gerecht wordt vastgesteld. Dit besluit wordt bekendgemaakt in het Publicatieblad van de Europese Unie . 3.   Voor het gebruik van e-Curia moet een toegangsaccount worden aangemaakt onder de voorwaarden die zijn neergelegd in het besluit bedoeld in lid 2. 4.   Indien een processtuk per e-Curia wordt neergelegd voordat de voor de validatie van het toegangsaccount noodzakelijke bewijsstukken zijn overgelegd, dienen deze stukken de griffie van het Gerecht in papieren vorm te bereiken binnen een termijn van tien dagen, te rekenen vanaf de neerlegging van het stuk. Deze termijn kan niet worden verlengd en artikel 60 is niet van toepassing. Indien deze bewijsstukken niet binnen de gestelde termijn worden ontvangen, verklaart het Gerecht het per e-Curia neergelegde processtuk niet-ontvankelijk. 5.   Wanneer het technisch niet mogelijk blijkt om e-Curia te gebruiken en onverminderd de toepassing van artikel 45, tweede alinea, van het Statuut, kan een processtuk worden neergelegd of betekend met elk geschikt middel dat beschikbaar is. De stappen die in een dergelijk geval moeten worden ondernomen, worden nader bepaald in het besluit bedoeld in lid 2.”. 5) Artikel 57 wordt als volgt gewijzigd: a) lid 1 wordt vervangen door de volgende tekst: „1.   Onverminderd artikel 80, lid 1, artikel 148, lid 9, en artikel 178, leden 2 en 3, draagt de griffier zorg voor de in het Statuut en in dit Reglement vermelde betekeningen per e-Curia.”; b) in lid 2 wordt het zinsdeel „Indien om technische redenen of wegens de aard of omvang van het stuk” in de eerste volzin vervangen door „Indien wegens de aard van het stuk” en de zinsdelen „op de wijze bedoeld in lid 4 of per telefax” en „op de in lid 4 bedoelde wijze of per telefax” in de tweede en derde volzin door de woorden „per e-Curia”; c) lid 3 wordt vervangen door de volgende tekst: „3.   Onverminderd artikel 72, lid 4, worden de krachtens lid 2 te betekenen afschriften van het origineel door de griffier opgemaakt en voor eensluidend afschrift gewaarmerkt.”; d) lid 4 wordt geschrapt. 6) Artikel 68 wordt als volgt gewijzigd: a) lid 4 wordt vervangen door de volgende tekst: „4.   De in het procesdossier opgenomen processtukken worden per e-Curia betekend aan de partijen die daarom verzoeken. De president kan evenwel op verzoek van een partij bij beschikking bepaalde gegevens in het procesdossier waarvan wordt gesteld dat die vertrouwelijk zijn, van deze betekening uitsluiten.”; b) lid 5 wordt geschrapt. 7) Artikel 72 wordt als volgt gewijzigd: a) de bewoordingen van het opschrift „Gemeenschappelijke regels voor de neerlegging van de processtukken” worden vervangen door de tekst „Regels voor de neerlegging van de processtukken per e-Curia”; b) lid 1 wordt vervangen door de volgende tekst: „1.   Met uitzondering van de neerleggingen bedoeld in artikel 105, leden 1 en 2, en in artikel 147, lid 6, wordt elk processtuk per e-Curia ter griffie neergelegd.”; c) de volgende tekst wordt ingevoegd als lid 4: „4.   Wanneer een bijlage bij een processtuk wegens de aard ervan niet per e-Curia kan worden neergelegd, wordt de bijlage in kwestie afzonderlijk per post of door terhandstelling aan de griffie toegezonden. Deze bijlage wordt ingediend met een exemplaar voor het Gerecht en evenzovele exemplaren als er partijen in het geding zijn. Deze exemplaren worden als identiek aangemerkt door de partij die deze neerlegt.”; d) de leden 4 en 5 worden hernummerd tot de leden 5 en 6. 8) Artikel 73 wordt geschrapt. 9) Artikel 74 wordt geschrapt. 10) Artikel 77 wordt geschrapt. 11) In artikel 80 wordt lid 1 vervangen door de volgende tekst: „1.   Het verzoekschrift wordt per e-Curia aan de verweerder betekend wanneer die over een toegangsaccount voor e-Curia beschikt. Is dat niet het geval, wordt het verzoekschrift aan de verweerder betekend door toezending per aangetekende post met bericht van ontvangst van een voor eensluidend gewaarmerkt afschrift van het verzoekschrift, of door terhandstelling van dit afschrift tegen ontvangstbewijs.”. 12) In artikel 81, lid 2, wordt de verwijzing naar artikel 77 geschrapt en lid 2 bijgevolg vervangen door de volgende tekst: „2.   Artikel 78, leden 4 tot en met 6, is van overeenkomstige toepassing op het verweerschrift.”. 13) In artikel 143, lid 4, wordt de verwijzing naar artikel 77 geschrapt en lid 4 bijgevolg vervangen door de volgende tekst: „4.   Artikel 78, leden 4 tot en met 6, en artikel 139 zijn van overeenkomstige toepassing op het verzoek tot interventie.”. 14) Artikel 147 wordt als volgt gewijzigd: a) in lid 2 wordt de zin „Onverminderd artikel 74 moet dit formulier worden ondertekend door de aanvrager of, wanneer deze wordt vertegenwoordigd, door zijn advocaat.” geschrapt; b) lid 6 wordt vervangen door de volgende tekst: „6.   Wanneer de aanvrager niet wordt vertegenwoordigd door een advocaat, geschiedt de neerlegging ter griffie van het origineel van de aanvraag voor rechtsbijstand in papieren vorm. Dit origineel moet met de hand zijn ondertekend door de aanvrager.”. 15) In artikel 148 wordt lid 9 vervangen door de volgende tekst: „9.   Wanneer de aanvrager van rechtsbijstand niet wordt vertegenwoordigd door een advocaat, worden de betekeningen door toezending per aangetekende post met bericht van ontvangst van een afschrift van het te betekenen stuk of door terhandstelling van dit afschrift tegen ontvangstbewijs aan hem gericht. De betekeningen aan de andere partijen geschieden op de wijze voorzien in artikel 80, lid 1.”. 16) In artikel 156, lid 5, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 17) In artikel 166, lid 2, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 18) In artikel 167, lid 1, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 19) In artikel 168, lid 3, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 20) In artikel 169, lid 3, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 21) In artikel 170, lid 1, wordt de verwijzing naar de „artikelen 76 tot en met 78” vervangen door een verwijzing naar de „artikelen 76 en 78”. 22) In artikel 173, lid 5, wordt de verwijzing naar artikel 77 geschrapt en lid 5 bijgevolg vervangen door de volgende tekst: „5.   Artikel 78, leden 4 tot en met 6, is van overeenkomstige toepassing op de in lid 2 bedoelde processtukken.”. 23) In artikel 175, lid 4, wordt de verwijzing naar artikel 77 geschrapt en lid 4 bijgevolg vervangen door de volgende tekst: „4.   Artikel 78, leden 4 tot en met 6, en artikel 139 zijn van overeenkomstige toepassing op het verzoek tot substitutie.”. 24) Artikel 177 wordt als volgt gewijzigd: a) lid 6 wordt geschrapt; b) lid 7 wordt hernummerd tot lid 6. 25) Artikel 178 wordt gewijzigd als volgt: a) lid 2 wordt vervangen door de volgende tekst: „2.   Het verzoekschrift wordt per e-Curia aan de verweerder betekend wanneer die over een toegangsaccount voor e-Curia beschikt. Is dat niet het geval, wordt het verzoekschrift aan de verweerder betekend door toezending per aangetekende post met bericht van ontvangst van een voor eensluidend gewaarmerkt afschrift van het verzoekschrift, of door terhandstelling van dit afschrift tegen ontvangstbewijs.”; b) lid 3 wordt vervangen door de volgende tekst: „3.   Het verzoekschrift wordt per e-Curia aan een partij in de procedure voor de kamer van beroep betekend wanneer zij partij in de procedure voor het Gerecht is geworden overeenkomstig artikel 173, lid 2. Wanneer de partij in de procedure voor de kamer van beroep een instelling is die over een toegangsaccount voor e-Curia beschikt, wordt het verzoekschrift per e-Curia betekend. Is dat niet het geval, wordt het verzoekschrift betekend door toezending per aangetekende post met bericht van ontvangst aan het adres dat door de betrokken partij is opgegeven voor de in de loop van de procedure voor de kamer van beroep te verrichten kennisgevingen.”; c) in lid 4 wordt de verwijzing naar „artikel 177, lid 7,” vervangen door een verwijzing naar „artikel 177, lid 6,”. 26) In artikel 180, lid 2, wordt de verwijzing naar „Artikel 177, leden 4 tot en met 7,” vervangen door een verwijzing naar „Artikel 177, leden 4 tot en met 6,”. 27) Artikel 194 wordt als volgt gewijzigd: a) lid 5 wordt geschrapt; b) lid 6 wordt hernummerd tot lid 5. 28) In artikel 197, lid 2, wordt de verwijzing naar „artikel 194, lid 6,” vervangen door een verwijzing naar „artikel 194, lid 5,”. 29) In artikel 199, lid 2, wordt de verwijzing naar „Artikel 194, leden 3 tot en met 6,” vervangen door een verwijzing naar „Artikel 194, leden 3 tot en met 5,”. 30) In artikel 213, lid 1, wordt de verwijzing naar de „artikelen 51 tot en met 58, 60 tot en met 74, 79, 84, 87, 89, 90, 107 tot en met 122, 124, 125, 129, 131, 142 tot en met 162, 164, 165 en 167 tot en met 170” vervangen door een verwijzing naar de „artikelen 51 tot en met 58, 60 tot en met 72, 79, 84, 87, 89, 90, 107 tot en met 122, 124, 125, 129, 131, 142 tot en met 162, 164, 165 en 167 tot en met 170”. Artikel 2 Deze wijzigingen van het Reglement voor de procesvoering, die authentiek zijn in de talen bedoeld in artikel 44 van dat Reglement, worden bekendgemaakt in het Publicatieblad van de Europese Unie en treden in werking op de eerste dag van de derde maand volgend op die van de bekendmaking in het Publicatieblad van de Europese Unie van het besluit bedoeld in artikel 56 bis, lid 2, van het Reglement voor de procesvoering. Gedaan te Luxemburg, 11 juli 2018. De griffier E. COULON De president M. JAEGER ( 1 ) PB L 105 van 23.4.2015, blz. 1 .",
  "source": "EUR LEX"
}