{
  "url": "http://www.w3.org/1999/xhtml\">",
  "content": "L_2006081NL.01001001.xml 18.3.2006 NL Publicatieblad van de Europese Unie L 81/10 AANBEVELING VAN DE RAAD van 14 maart 2006 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (7e EOF) voor het begrotingsjaar 2004 (2006/221/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op de vierde ACS-EG-Overeenkomst, ondertekend te Lomé op 15 december 1989, gewijzigd bij de op 4 november 1995 te Mauritius ondertekende overeenkomst, Gelet op Intern Akkoord 91/401/EEG betreffende de financiering en het beheer van de steun van de Gemeenschap in het kader van de vierde ACS-EG-Overeenkomst ( 1 ) , waarbij, onder andere, een Europees Ontwikkelingsfonds (7e EOF) werd ingesteld, inzonderheid op artikel 33, lid 3, Gelet op Financieel Reglement 91/491/EEG van 29 juli 1991 van toepassing op de samenwerking inzake de ontwikkelingsfinanciering in het kader van de vierde ACS-EG-Overeenkomst ( 2 ) , inzonderheid op de artikelen 69 tot en met 77, Na onderzoek van de jaarrekening en de balans betreffende de verrichtingen van het 7e EOF, die op 31 december 2004 zijn vastgesteld, alsmede van het verslag van de Rekenkamer over het begrotingsjaar 2004, waaraan de antwoorden van de Commissie zijn gehecht ( 3 ) , Overwegende dat krachtens artikel 33, lid 3, van het Intern Akkoord aan de Commissie voor het financiële beheer van het 7e EOF kwijting wordt verleend door het Europees Parlement op aanbeveling van de Raad, Overwegende dat de uitvoering van de verrichtingen van het 7e EOF door de Commissie gedurende het begrotingsjaar 2004 over het geheel genomen bevredigend is geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het 7e EOF voor het begrotingsjaar 2004. Gedaan te Brussel, 14 maart 2006. Voor de Raad De voorzitter K.-H. GRASSER ( 1 ) PB L 229 van 17.8.1991, blz. 288 . ( 2 ) PB L 266 van 21.9.1991, blz. 1 . ( 3 ) PB C 301 van 30.11.2005, blz. 249 .",
  "source": "EUR LEX"
}