{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2150:NL:HTML\">",
  "content": "EUR-Lex - 31991R2150 - NL Avis juridique important | 31991R2150 Verordening (EEG) nr. 2150/91 van de Commissie van 19 juli 1991 betreffende de voorwaarden waaronder met een bankconsortium een contract wordt gesloten betreffende een kredietgarantie voor de uitvoer van landbouwprodukten en levensmiddelen naar de Sowjetunie Publicatieblad Nr. L 200 van 23/07/1991 blz. 0012 - 0013 Bijzondere uitgave in het Fins: Hoofdstuk 11 Deel 17 blz. 0048 Bijzondere uitgave in het Zweeds: Hoofdstuk 11 Deel 17 blz. 0048 VERORDENING ( EEG ) Nr . 2150/91 VAN DE COMMISSIE  van 19 juli 1991  betreffende de voorwaarden waaronder met een bankconsortium een contract wordt gesloten betreffende een kredietgarantie voor de uitvoer van landbouwprodukten en levensmiddelen naar  de Sowjetunie DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 599/91 van de Raad van 5 maart 1991 betreffende een kredietgarantie voor de uitvoer van landbouwprodukten en levensmiddelen uit de Gemeenschap naar de Sowjetunie ( 1 ), gewijzigd bij Verordening ( EEG ) nr . 1758 /91 ( 2 ),  inzonderheid op artikel 4, Overwegende dat artikel 4 van Verordening ( EEG ) nr . 599/91 bepaalt dat de Commissie met een bankconsortium een contract voor kredietgarantie sluit; Overwegende dat in het betrokken contract de in Verordening ( EEG) nr . 599/91 vermelde voorwaarden alsmede een aantal andere voorwaarden moeten worden opgenomen; Overwegende dat de andere voorwaarden specifiek betrekking moeten hebben op de uitbetaling van de garantie ingeval de schuldenaar in gebreke blijft en op de voorwaarden waarop de garantie geldt voor betalingen aan de leveranciers van de produkten; Overwegende dat het Comit√© Garantie USSR geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD : Artikel 1 In de in artikel 4 van Verordening ( EEG) nr . 599/91 bedoelde kredietgarantie worden, naast de in Verordening ( EEG ) nr . 599/91 vermelde voorwaarden, tevens de in deze verordening bepaalde voorwaarden opgenomen . Artikel 2 De garantie, die maximaal 500 miljoen ecu mag bedragen, wordt verlaagd naarmate de hoofdsom en de rente aan de banken worden terugbetaald . Artikel 3 1 . Ingeval de schuldenaar in gebreke blijft, stelt het bankconsortium de Commissie daarvan op de hoogte. Na een met het bankconsortium overeen te komen respijttermijn, wordt de garantie betaalbaar . De borg behoeft gedurende deze periode geen  extra rente te betalen . 2 . De effectuering van de garantie leidt niet tot versnelde betaling van in het kader van de kredietovereenkomst nog verschuldigde bedragen . Artikel 4 De netto-opbrengst van het door de Gemeenschap gegarandeerde krediet mag uitsluitend worden gebruikt voor aankoop in de Gemeenschap en invoer in de Sowjetunie van de door de Gemeenschap en de Sowjetunie overeengekomen produkten die worden  opgesomd in de bijlage bij de Overeenkomst in de vorm van een briefwisseling tussen de Europese Economische Gemeenschap en de Unie van Socialistische Sowjetrepublieken inzake een kredietgarantie voor de uitvoer van landbouwprodukten en levensmiddelen  uit de Gemeenschap naar de Sowjetunie . Ten hoogste 15 % van dit bedrag mag gebruikt worden om het transport van de produkten naar de Sowjetunie te bekostigen . Artikel 5 De garantie geldt uitsluitend voor betalingen van de banken voor leveringscontracten die door de Commissie conform zijn verklaard met het bepaalde in Verordening ( EEG ) nr . 599/91 en in de in artikel 4 genoemde Overeenkomst . Artikel 6 De conformverklaring waarvan wordt gesproken in artikel 5, wordt slechts verleend, indien met name is voldaan aan de volgende voorwaarden : - de gekochte goederen moeten van communautaire oorsprong zijn en vermeld staan op de lijst bij de in artikel 4 genoemde Overeenkomst; - voor deze goederen moeten de sanitaire en epidemiologische bepalingen en quarantaine-eisen van de Sowjetunie en de Gemeenschap worden toegepast; - het contract moet gesloten zijn na een procedure die eerlijke concurrentie tussen onafhankelijke firma's waarborgt; - het contract moet de gunstigste condities bieden in vergelijking met de normale prijs op de markt van de Gemeenschap; - de kwaliteit en de kwantiteit van de goederen moeten in overeenstemming zijn met de in het contract vermelde eisen; - in de contracten moet worden vermeld welk gedeelte van de leveringskosten betrekking heeft op het vervoer naar de Sowjetunie en welk gedeelte de aankoop van de produkten betreft . Artikel 7 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke  Lid-Staat . Gedaan te Brussel, 19 juli 1991 . Voor de Commissie Ray MAC SHARRY Lid van de Commissie ( 1 ) PB nr . L 67 van 14 . 3 . 1991, blz . 21 . ( 2 ) PB nr . L 158 van 22 . 6 . 1991, blz . 4 .",
  "source": "EUR LEX"
}