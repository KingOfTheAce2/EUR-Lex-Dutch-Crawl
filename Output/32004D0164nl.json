{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0164:NL:HTML\">",
  "content": "EUR-Lex - 32004D0164 - NL Avis juridique important | 32004D0164 2004/164/EG: Beschikking van de Commissie van 19 februari 2004 tot wĳziging van Beschikking 2004/130/EG betreffende het tĳdelĳk in de handel brengen van bepaald zaaizaad van de soort Vicia faba L. dat niet aan de eisen van Richtlĳn 66/401/EEG van de Raad voldoet (Voor de EER relevante tekst) (kennisgeving geschied onder nummer C(2004) 492) Publicatieblad Nr. L 052 van 21/02/2004 blz. 0077 - 0077 Beschikking van de Commissie van 19 februari 2004 tot wijziging van Beschikking 2004/130/EG betreffende het tijdelijk in de handel brengen van bepaald zaaizaad van de soort Vicia faba L. dat niet aan de eisen van Richtlijn 66/401/EEG van de Raad voldoet (kennisgeving geschied onder nummer C(2004) 492) (Voor de EER relevante tekst) (2004/164/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen(1), laatstelijk gewijzigd bij Richtlijn 2003/61/EG(2), en met name op artikel 17, lid 1, Overwegende hetgeen volgt: (1) Bij Beschikking 2004/130/EG van de Commissie(3) werd het in de handel brengen in de Gemeenschap van zaaizaad van voorjaarsrassen van tuin- en veldbonen dat qua minimumkiemkracht niet aan de eisen van Richtlijn 66/401/EEG voldoet, onder bepaalde voorwaarden tot 15 februari 2004 toegestaan. (2) De periode gedurende welke nog zaaizaad op de markt mag worden gebracht waarvoor minder strenge eisen ten aanzien van de kiemkracht gelden, en die afloopt op 15 februari 2004, blijkt te kort. (3) Bijgevolg moet de vergunning worden verlengd en moet Beschikking 2004/130/EG dienovereenkomstig worden gewijzigd. (4) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 In artikel 1 van Beschikking 2004/130/EG wordt de datum \"15 februari 2004\" vervangen door de datum \"31 maart 2004\". Artikel 2 Deze beschikking is gericht tot de lidstaten. Gedaan te Brussel, 19 februari 2004. Voor de Commissie David Byrne Lid van de Commissie (1) PB 125 van 11.7.1966, blz. 2298/66. (2) PB L 165 van 3.7.2003, blz. 23. (3) PB L 37 van 10.2.2004, blz. 32.",
  "source": "EUR LEX"
}