{
  "url": "http://www.w3.org/1999/xhtml\">",
  "content": "L_2008237NL.01009001.xml 4.9.2008 NL Publicatieblad van de Europese Unie L 237/90 BESLUIT BiH/13/2008 VAN HET POLITIEK EN VEILIGHEIDSCOMITÉ van 29 juli 2008 tot wijziging van Besluit BiH/1/2004 inzake de aanvaarding van bijdragen van derde staten aan de militaire operatie van de Europese Unie in Bosnië en Herzegovina en Besluit BiH/3/2004 tot instelling van het Comité van contribuanten aan de militaire operatie van de Europese Unie in Bosnië en Herzegovina (2008/712/GBVB) HET POLITIEK EN VEILIGHEIDSCOMITÉ, Gelet op het Verdrag tot oprichting van de Europese Gemeenschap, en met name op artikel 25, derde alinea, Overwegende hetgeen volgt: (1) Het Politiek en Veiligheidscomité heeft Besluit BiH/1/2004 ( 1 ) op 21 september 2004 en Besluit BiH/3/2004 ( 2 ) op 29 september 2004 aangenomen. (2) Ten vervolge op het aan Honduras, Guatemala, El Salvador en de Dominicaanse Republiek gerichte verzoek om deel te nemen aan operatie ALTHEA, heeft de voorzitter van de Hoge Raad voor de Conferentie van Centraal-Amerikaanse strijdkrachten bij brief van 2 april 2008 namens deze vier staten een bijdrage aangeboden. (3) Ingevolge de aanbevelingen van de operationeel commandant van de Europese Unie en het Militaire Comité van de Europese Unie inzake de bijdragen van Honduras, Guatemala, El Salvador en de Dominicaanse Republiek, dienen de bijdragen van deze landen te worden aanvaard. (4) Ingevolge de terugtrekking van de bijdragen van Canada, Marokko, Nieuw-Zeeland en Noorwegen en de toetreding van Bulgarije en Roemenië tot de Europese Unie, moeten de bijlagen bij de Besluiten BiH/1/2004 en BiH/3/2004 verder worden bijgewerkt. (5) Overeenkomstig artikel 6 van het Protocol betreffende de positie van Denemarken, dat is gehecht aan het Verdrag betreffende de Europese Unie en aan het Verdrag tot oprichting van de Europese Gemeenschap, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied. Denemarken neemt derhalve niet deel aan de financiering van de operatie. (6) De Europese Raad heeft in zijn bijeenkomst van 12 en 13 december 2002 in Kopenhagen een verklaring aangenomen waarin staat dat de Berlijn Plus-regeling en de uitvoering daarvan slechts van toepassing zullen zijn op de lidstaten van de Europese Unie die ook ofwel NAVO-leden zijn ofwel partijen bij het partnerschap voor de vrede, en die derhalve bilaterale veiligheidsovereenkomsten met de NAVO hebben gesloten, BESLUIT: Artikel 1 De bijlage bij Besluit BiH/1/2004 wordt vervangen door: „BIJLAGE LIJST VAN DERDE STATEN ALS BEDOELD IN ARTIKEL 1 — Albanië — Argentinië — Chili — Dominicaanse Republiek — El Salvador — voormalige Joegoslavische Republiek Macedonië — Guatemala — Honduras — Zwitserland — Turkije”. Artikel 2 De bijlage bij Besluit BiH/3/2004 wordt vervangen door: „BIJLAGE LIJST VAN DERDE STATEN ALS BEDOELD IN ARTIKEL 3, LID 1 — Albanië — Argentinië — Chili — Dominicaanse Republiek — El Salvador — voormalige Joegoslavische Republiek Macedonië — Guatemala — Honduras — Zwitserland — Turkije”. Artikel 3 Dit besluit treedt in werking op de dag waarop het wordt aangenomen. Gedaan te Brussel, 29 juli 2008. Voor het Politiek en Veiligheidscomité De voorzitster C. ROGER ( 1 ) PB L 324 van 27.10.2004, blz. 20 . ( 2 ) PB L 325 van 28.10.2004, blz. 64 .",
  "source": "EUR LEX"
}