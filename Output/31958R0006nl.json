{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31958R0006:NL:HTML\">",
  "content": "EUR-Lex - 31958R0006 - NL Avis juridique important | 31958R0006 Voorlopige Verordening nr. 6 met betrekking tot de verantwoordelijkheid van de ordonnateurs en rekenplichtigen voor de middelen van het Ontwikkelingsfonds voor de landen en gebieden overzee Publicatieblad Nr. 033 van 31/12/1958 blz. 0686 - 0687 ++++ VOORLOPIGE VERORDENING No . 6 met betrekking tot de verantwoordelijkheid van de ordonnateurs en rekenplichtigen voor de middelen van het Ontwikkelingsfonds voor de landen en gebieden overzee DE RAAD VAN DE EUROPESE ECONOMISCHE GEMEENSCHAP , Gelet op de bepalingen van het Verdrag tot oprichting van de Europese Economische Gemeenschap , met name op artikel 132 ; Gelet op artikel 1 tot en met 7 van de Toepassingsovereenkomst betreffende de Associatie van de landen en gebieden overzee met de Gemeenschap ; Gelet op artikel 13 van Verordening No . 5 met betrekking tot het vaststellen van de wijze waarop de financiële bijdragen worden afgeroepen en overgemaakt , de begroting wordt ingericht en de middelen van het Ontwikkelingsfonds voor de landen en gebieden overzee worden beheerd ; Gezien het voorstel van de Commissie ; Overwegende dat voor de uitvoering van artikel 13 van Verordening No . 5 de functies en de omvang van de verantwoordelijkheid der ordonnateurs en rekenplichtigen belast met het beheer van de middelen van het Ontwikkelingsfonds voor de landen en gebieden overzee dienen te worden omschreven ; HEEFT DE VOLGENDE VERORDENING VASTGESTELD : Artikel 1 De Directeur-Generaal , onder wiens ressort de investeringen in de landen en gebieden overzee vallen , is de hoofdordonnateur van de middelen van het Fonds . Artikel 2 De hoofdordonnateur van het Fonds kan gemachtigde ordonnateurs inschakelen die hij , onder voorbehoud van goedkeuring door de Commissie , aanwijst . Bij elke beslissing tot machtiging worden de duur en de omvang van het mandaat vermeld . Artikel 3 De hoofdordonnateur of de ordonnateur met beperkte bevoegdheid machtigt / machtigen tot de transfers en betalingen van de sommen voor de uitvoering van de bijzondere begroting , op de voorwaarden vastgelegd in de Financieringsovereenkomsten die voor elk project ter uitvoering van de besluiten voorzien in artikel 23 van Verordening No . 5 worden gesloten . Artikel 4 De betalingen uit hoofde van een project waartoe machtiging werd verleend , kunnen in geen geval het bedrag te boven gaan , dat door de Commissie werd vastgesteld na bekrachtiging der gunningen en aankopen . De ordonnateur kan de financiële instelling , belast met de betalingen ter plaatse , niet voorzien van een hoger bedrag dan dat bepaald door de kasbehoeften zoals die voortvloeien uit de betalingsvervaldagen en medegedeeld worden door de autoriteit welke verantwoordelijk is voor de uitvoering der werken . Na voltooiing van elk project wordt de dienovereenkomstige rekening definitief afgewikkeld op initiatief van de ordonnateurs van het Fonds , die zo nodig maatregelen treffen tot eventuele terugstortingen . Artikel 5 Bij de uitoefening van zijn functies is elke ordonnateur persoonlijk verantwoordelijk voor : _ het in acht nemen van de bedragen vastgesteld ter uitvoering van de Financieringsovereenkomsten na bekrachtiging van de aankopen en gunningen ; _ kredietoverschrijding waarvoor geen machtiging is verleend ; _ het uitschrijven van terugstortingsorders bedoeld in artikel 4 , par . 3 ; _ elke fout in het beheer , die de Gemeenschap financiële schade heeft berokkend . Artikel 6 De verantwoordelijkheid voor de regelmatige betalingen en het bijhouden van de rekeningen van het Fonds behoren tot de taak van een rekenplichtige , aangewezen door de Voorzitter van de Commissie der Europese Economische Gemeenschap . De functie van rekenplichtige is onverenigbaar met die van ordonnateur . Artikel 7 De betalings - of de terugstortingsorders kunnen eerst worden uitgevoerd nadat de rekenplichtige deze tevoren heeft gefiatteerd . Dit fiat bevestigt dat de kredieten beschikbaar zijn , dat het juiste hoofd voor de boeking is aangewezen en dat de overgelegde bewijsstukken aan de vereisten voldoen . Artikel 8 De rekenplichtige is binnen de grenzen van zijn bevoegdheid persoonlijk verantwoordelijk voor de juistheid van de boekhouding van het Fonds , alsmede voor elke fout in het beheer die de Gemeenschap financiële schade heeft berokkend . Artikel 9 De beginselen en de modaliteiten betreffende de organisatie van de hierboven voor de ordonnateurs en rekenplichtigen van het Fonds omschreven verantwoordelijkheid worden vastgesteld in overeenstemming met de bepalingen die ter uitvoering van artikel 209 , sub c en artikel 215 , alinea 3 van het Verdrag zullen worden opgesteld . Deze Verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , de 3de december 1958 . Voor de Raad De Voorzitter L . ERHARD",
  "source": "EUR LEX"
}