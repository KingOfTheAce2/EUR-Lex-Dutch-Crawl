{
  "url": "http://www.w3.org/1999/xhtml\">",
  "content": "L_2022328NL.01010701.xml 22.12.2022 NL Publicatieblad van de Europese Unie L 328/107 UITVOERINGSBESLUIT (GBVB) 2022/2543 VAN DE RAAD van 21 december 2022 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Naar aanleiding van het arrest van het Gerecht in zaak T-627/20 ( 2 ) moet een entiteit van de lijst worden geschrapt. (3) Besluit (GBVB) 2015/1333 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage IV bij Besluit (GBVB) 2015/1333 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 21 december 2022. Voor de Raad De voorzitter M. BEK ( 1 ) PB L 206 van 1.8.2015, blz. 34 . ( 2 ) Arrest van het Gerecht van 28 september 2022, Libyan African Investment Company (Laico) tegen Raad, T-627/20. BIJLAGE In bijlage IV bij Besluit (GBVB) 2015/1333 (Lijst van personen en entiteiten bedoeld in artikel 9, lid 2, deel B (Entiteiten), wordt de volgende vermelding geschrapt: “1. Libyan Arab African Investment Company (Lybische Arabische Afrikaanse beleggingsmaatschappij — LAAICO — ook bekend als LAICO)”.",
  "source": "EUR LEX"
}