{
  "url": "http://www.w3.org/1999/xhtml\">",
  "content": "L_2019250NL.01009501.xml 30.9.2019 NL Publicatieblad van de Europese Unie L 250/95 UITVOERINGSBESLUIT (EU) 2019/1616 VAN DE COMMISSIE van 27 september 2019 betreffende de ter ondersteuning van Richtlijn 2014/68/EU van het Europees Parlement en de Raad opgestelde geharmoniseerde normen voor drukapparatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 12 van Richtlijn 2014/68/EU van het Europees Parlement en de Raad ( 2 ) worden drukapparatuur of de in artikel 4, leden 1 en 2, van die richtlijn bedoelde samenstellen die in overeenstemming zijn met geharmoniseerde normen of delen daarvan waarvan de referenties in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage I bij die richtlijn bedoelde essentiële veiligheidseisen die door die normen of delen daarvan worden bestreken. (2) Bij brief M/071 van 1 augustus 1994 heeft de Commissie het Europees Comité voor normalisatie (CEN) verzocht om in verband met de drukapparatuur de productgerelateerde normen en de normen van horizontale aard op te stellen ter ondersteuning van Richtlijn 97/23/EG van het Europees Parlement en de Raad ( 3 ) . Die richtlijn is vervangen door Richtlijn 2014/68/EU zonder dat de in bijlage I bij Richtlijn 97/23/EG bedoelde essentiële veiligheidseisen zijn veranderd. (3) Op basis van verzoek M/071 heeft het CEN de nieuwe geharmoniseerde normen EN ISO 4126-2:2019 voor veiligheidsvoorzieningen voor bescherming tegen ontoelaatbare overdruk, EN ISO 15494:2018 voor kunststofleidingsystemen voor industriële toepassingen en EN ISO 21028-2:2018 voor cryogene vaten opgesteld. Norm EN ISO 21028-2:2018 is een nieuwe norm die norm EN 1252-2:2001 vervangt. Om de stand van de techniek te weerspiegelen, heeft het CEN enkele bestaande normen gewijzigd en herzien. Het CEN heeft met name de normen EN 13445-2:2014, EN 13445-3:2014, EN 13445-5:2014 en EN 13445-6:2014 voor niet aan vlambelasting blootgestelde drukvaten en de normen EN 13480-2:2017 en EN 13480-5:2017 voor metalen industriële leidingsystemen gewijzigd. Het CEN heeft ook de normen EN 1562:2012 en EN 1563:2011 voor gietijzer, de normen EN 12516-1:2014 en EN 12516-4:2014 voor industriële afsluiters en norm EN 13136:2013 voor koelsystemen en warmtepompen herzien. (4) Samen met het CEN en is de Commissie nagegaan of de normen betreffende de drukapparatuur zoals door het CEN opgesteld, gewijzigd of herzien, voldoen aan verzoek M/071. (5) De normen betreffende de drukapparatuur zoals door het CEN opgesteld, gewijzigd of herzien, voldoen aan in bijlage I bij Richtlijn 2014/68/EU bedoelde eisen die zij beogen te bestrijken. Daarom is het passend de referentienummers van deze normen in het Publicatieblad van de Europese Unie bekend te maken. (6) Voor de normen EN 13445-2:2014, EN 13445-3:2014, EN 13445-5:2014, EN 13445-6:2014, EN 13480-2:2017, EN 13480-5:2017, EN 1562:2012, EN 1563:2011, EN 12516-1:2014, EN 12516-4:2014 en EN 13136:2013 moeten de referenties van de gewijzigde of herziene versies van de normen worden bekendgemaakt. Norm EN 1252-2:2001 moet door een nieuwe norm worden vervangen. Daarom moeten de referenties van de normen EN 13445-2:2014, EN 13445-2:2014/A1:2016, EN 13445-2:2014/A2:2018, EN 13445-3:2014, EN 13445-3:2014/A1:2015, EN 13445-3:2014/A2:2016, EN 13445-3:2014/A3:2017, EN 13445-3:2014/A4:2018, EN 13445-5:2014, EN 13445-6:2014, EN 13480-2:2017, EN 13480-5:2017, EN 1252-2:2001, EN 1562:2012, EN 1563:2011, EN 12516-1:2014, EN 12516-4:2014 en EN 13136:2013 uit het Publicatieblad van de Europese Unie ( 4 ) worden geschrapt. Om de fabrikanten voldoende tijd te geven hun producten aan de nieuwe normen voor cryogene vaten en de herziene normen voor gietijzer, industriële afsluiters en koelsystemen en warmtepompen aan te passen, moet de intrekking van de referenties van die normen worden uitgesteld. (7) Door naleving van een geharmoniseerde norm wordt een vermoeden van conformiteit gevestigd met de overeenkomstige essentiële eisen die in de harmonisatiewetgeving van de Unie zijn opgenomen, vanaf de datum van bekendmaking van de referentie van deze norm in het Publicatieblad van de Europese Unie . Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 De referenties van de in bijlage I bij dit besluit vermelde geharmoniseerde normen voor drukapparatuur die ter ondersteuning van Richtlijn 2014/68/EU zijn opgesteld, worden hierbij in het Publicatieblad van de Europese Unie bekendgemaakt. Artikel 2 De referenties van de in bijlage II bij dit besluit vermelde geharmoniseerde normen voor drukapparatuur die ter ondersteuning van Richtlijn 2014/68/EU zijn opgesteld, worden met ingang van de in die bijlage vermelde data uit het Publicatieblad van de Europese Unie geschrapt. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 27 september 2019. Voor de Commissie De voorzitter Jean-Claude JUNCKER ( 1 ) PB L 316 van 14.11.2012, blz. 12 . ( 2 ) Richtlijn 2014/68/EU van het Europees Parlement en de Raad van 15 mei 2014 betreffende de harmonisatie van de wetgevingen van de lidstaten inzake het op de markt aanbieden van drukapparatuur ( PB L 189 van 27.6.2014, blz. 164 ). ( 3 ) Richtlijn 97/23/EG van het Europees Parlement en de Raad van 29 mei 1997 inzake de onderlinge aanpassing van de wetgevingen der lidstaten betreffende drukapparatuur ( PB L 181 van 9.7.1997, blz. 1 ). ( 4 ) PB C 326 van 14.9.2018, blz. 94 . BIJLAGE I Nr. Referentienummer van de norm 1. EN 1562:2019 Gieterijtechniek — Smeedbaar gietijzer 2. EN 1563:2018 Gieterijtechniek — Nodulair gietijzer 3. EN ISO 4126-2:2019 Veiligheidsvoorzieningen voor de bescherming tegen ontoelaatbare overdruk — Deel 2: Veiligheidsvoorzieningen met een breekplaat (ISO 4126-2:2018) 4. EN 12516-1:2014+A1:2018 Industriële afsluiters — Ontwerpsterkte van de behuizing — Deel 1: Tabellarische methode voor de behuizing van stalen afsluiters 5. EN 12516-4:2014+A1:2018 Industriële afsluiters — Ontwerpsterkte van de behuizing — Deel 4: Berekeningsmethode voor industriële afsluiters gefabriceerd in metalen anders dan staal 6. EN 13136:2013+A1:2018 Koelsystemen en warmtepompen — Overdrukbeveiligingen en hun bijbehorende leidingen — Berekeningsmethode 7. EN 13445-2:2014 Niet aan vlambelasting blootgestelde drukvaten — Deel 2: Materialen EN 13445-2:2014/A1:2016 EN 13445-2:2014/A2:2018 EN 13445-2:2014/A3:2018 8. EN 13445-3:2014 Niet aan vlambelasting blootgestelde drukvaten — Deel 3: Ontwerp EN 13445-3:2014/A1:2015 EN 13445-3:2014/A2:2016 EN 13445-3:2014/A3:2017 EN 13445-3:2014/A4:2018 EN 13445-3:2014/A5:2018 EN 13445-3:2014/A6:2019 9. EN 13445-5:2014 Niet aan vlambelasting blootgestelde drukvaten — Deel 5: Keuring en beproeving EN 13445-5:2014/A1:2018 10. EN 13445-6:2014 Niet aan vlambelasting blootgestelde drukvaten — Deel 6: Eisen voor het ontwerp en de fabricage van drukvaten en drukhoudende delen gemaakt van nodulair gietijzer EN 13445-6:2014/A2:2018 11. EN 13480-2:2017 Metalen industriële leidingsystemen — Deel 2: Materialen EN 13480-2:2017/A1:2018 EN 13480-2:2017/A2:2018 EN 13480-2:2017/A3:2018 12. EN 13480-5:2017 Metalen industriële leidingsystemen — Deel 5: Inspectie en beproeving EN 13480-5:2017/A1:2019 13. EN ISO 15494:2018 Kunststofleidingsystemen voor industriële toepassingen — Polybuteen (PB), polyetheen (PE), polyethyleen met verhoogde temperatuurweerstand (PE-RT), vernet polyethyleen (PE-X), polypropyleen (PP) — Specificaties voor onderdelen en leidingsystemen — Metrische reeks (ISO 15494:2015) 14. EN ISO 21028-2:2018 Cryogene vaten — Vervormingseisen voor materialen bij cryogene temperatuur — Deel 2: Temperaturen van – 80 °C tot – 20 °C (ISO 21028-2: 2018) BIJLAGE II Nr. Referentienummer van de norm Datum van intrekking 1. EN 13445-2:2014 Niet aan vlambelasting blootgestelde drukvaten — Deel 2: Materialen EN 13445-2:2014/A1:2016 EN 13445-2:2014/A2:2018 30 september 2019 2. EN 13445-3:2014 Niet aan vlambelasting blootgestelde drukvaten — Deel 3: Ontwerp EN 13445-3:2014/A1:2015 EN 13445-3:2014/A2:2016 EN 13445-3:2014/A3:2017 EN 13445-3:2014/A4:2018 30 september 2019 3. EN 13445-5:2014 Niet aan vlambelasting blootgestelde drukvaten — Deel 5: Keuring en beproeving 30 september 2019 4. EN 13445-6:2014 Niet aan vlambelasting blootgestelde drukvaten — Deel 6: Eisen voor het ontwerp en de fabricage van drukvaten en drukhoudende delen gemaakt van nodulair gietijzer 30 september 2019 5. EN 13480-2:2017 Metalen industriële leidingsystemen — Deel 2: Materialen 30 september 2019 6. EN 13480-5:2017 Metalen industriële leidingsystemen — Deel 5: Inspectie en beproeving 30 september 2019 7. EN 1252-2:2001 Cryogene vaten — Materialen — Deel 2: Eisen aan de taaiheid voor temperaturen van – 80 °C tot – 20 °C 30 maart 2020 8. EN 1562:2012 Gieterijtechniek — Smeedbaar gietijzer 30 maart 2020 9. EN 1563:2011 Gieterijtechniek — Nodulair gietijzer 30 maart 2020 10. EN 12516-1:2014 Industriële afsluiters — Ontwerpsterkte van de behuizing — Deel 1: Tabellarische methode voor de behuizing van stalen afsluiters 30 maart 2020 11. EN 12516-4:2014 Industriële afsluiters — Ontwerpsterkte van de behuizing — Deel 4: Berekeningsmethode voor industriële afsluiters gefabriceerd in metalen anders dan staal 30 maart 2020 12. EN 13136:2013 Koelsystemen en warmtepompen — Overdrukbeveiligingen en hun bijbehorende leidingen — Berekeningsmethode 30 maart 2020",
  "source": "EUR LEX"
}