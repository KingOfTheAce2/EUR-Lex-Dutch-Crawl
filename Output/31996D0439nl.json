{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0439:NL:HTML\">",
  "content": "EUR-Lex - 31996D0439 - NL Avis juridique important | 31996D0439 96/439/EG: Beschikking van de Commissie van 18 juli 1996 betreffende financiële bijstand van de Gemeenschap voor de bestrijding van mond- en klauwzeer in de Voormalige Joegoslavische Republiek van Macedonië (Voor de EER relevante tekst) Publicatieblad Nr. L 181 van 20/07/1996 blz. 0037 - 0037 BESCHIKKING VAN DE COMMISSIE van 18 juli 1996 betreffende financiële bijstand van de Gemeenschap voor de bestrijding van mond- en klauwzeer in de Voormalige Joegoslavische Republiek van Macedonië (Voor de EER relevante tekst) (96/439/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG (2), en met name op artikel 13, Overwegende dat in de Voormalige Joegoslavische Republiek van Macedonië mond- en klauwzeer is uitgebroken; dat deze uitbraken een rechtstreekse bedreiging vormen voor de Gemeenschap, en met name voor Griekenland; Overwegende dat Beschikking 96/368/EG van de Commissie (3) voorziet in financiële bijstand van de Gemeenschap voor de bestrijding van mond- en klauwzeer in de Voormalige Joegoslavische Republiek van Macedonië; Overwegende dat aan de autoriteiten van de Voormalige Joegoslavische Republiek van Macedonië met name financiële bijstand moet worden verleend om de ziekte te bestrijden; Overwegende dat de doses vaccin die de betrokken dieren de nodige bescherming bieden, ter beschikking van de autoriteiten van de Voormalige Joegoslavische Republiek van Macedonië moeten worden gesteld; Overwegende dat de Commissie een deel van de materiaalkosten in verband met de vaccinaties voor haar rekening dient te nemen; Overwegende dat de bij deze beschikking vastgestelde maatregelen worden uitgevoerd in samenwerking met de Europese Commissie van de FAO voor de bestrijding van mond- en klauwzeer; dat met name de materiaalkosten in hoofdzaak worden gefinancierd uit het \"Fonds Financier nr. 911100/MTF/INT/003/EEC\"; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. In samenwerking met de Europese Commissie van de FAO voor de bestrijding van mond- en klauwzeer neemt de Commissie de nodige maatregelen om de autoriteiten van de Voormalige Joegoslavische Republiek van Macedonië het volgende ter beschikking te stellen: - 250 000 doses vaccin van een type dat runderen tegen het in de Voormalige Joegoslavische Republiek van Macedonië aangetroffen virus beschermt. 2. De Gemeenschap neemt alle kosten van de in lid 1 bedoelde maatregelen voor haar rekening tot een maximum van 80 000 ecu. Artikel 2 1. De Commissie neemt 50 % voor haar rekening van de kosten van ander materiaal voor de vaccinaties die de autoriteiten van de Voormalige Joegoslavische Republiek van Macedonië uitvoeren onder toezicht van de Europese Commissie van de FAO voor de bestrijding van mond- en klauwzeer en van de Gemeenschap. 2. De kosten van ander materiaal voor de in lid 1 bedoelde vaccinaties omvatten met name die voor de aankoop en de levering van: - de nodige uitrusting voor de vaccinatie (injectiespuiten, koelmateriaal, beschermende kleding, enz.), - ontsmettingsmiddelen, - merktekens voor de dieren. 3. In het kader van dit artikel vergoedt de Commissie het Fonds Financier nr. 911100/MFT/INT/003/EEC de in lid 1 bedoelde andere materiaalkosten van vaccinaties tot een maximum van 10 000 ecu. Artikel 3 Deze beschikking is gericht tot de Lid-Staten. Gedaan te Brussel, 18 juli 1996. Voor de Commissie Franz FISCHLER Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31. (3) PB nr. L 145 van 19. 6. 1996, blz. 19.",
  "source": "EUR LEX"
}