{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0526:NL:HTML\">",
  "content": "EUR-Lex - 32004R0526 - NL Avis juridique important | 32004R0526 Verordening (EG) nr. 526/2004 van de Commissie van 22 maart 2004 tot wĳziging van elementen van het productdossier van de benaming in de bĳlage bĳ Verordening (EG) nr. 1107/96 betreffende de registratie van de geografische aanduidingen en oorsprongsbenamingen (Espárrago de Navarra) Publicatieblad Nr. L 085 van 23/03/2004 blz. 0003 - 0006 Verordening (EG) nr. 526/2004 van de Commissie van 22 maart 2004 tot wijziging van elementen van het productdossier van de benaming in de bijlage bij Verordening (EG) nr. 1107/96 betreffende de registratie van de geografische aanduidingen en oorsprongsbenamingen (Espárrago de Navarra) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), en met name op artikel 9, Overwegende hetgeen volgt: (1) De Spaanse autoriteiten hebben op grond van artikel 9 van Verordening (EEG) nr. 2081/92 verzocht om, voor de bij Verordening (EG) nr. 1107/96 van de Commissie van 12 juni 1996 betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92(2) als beschermde geografische aanduiding geregistreerde benaming \"Espárrago de Navarra\", de beschrijving en het geografische gebied van het product te wijzigen. (2) Na onderzoek van dit wijzigingsverzoek is geconcludeerd dat het om niet-geringe wijzigingen gaat. (3) Op grond van de procedure van artikel 9 van Verordening (EEG) nr. 2081/92 is, aangezien het niet-geringe wijzigingen betreft, de procedure van artikel 6 van overeenkomstige toepassing. (4) Ook is in aanmerking genomen dat het hier wijzigingen betreft die in overeenstemming zijn met Verordening (EEG) nr. 2081/92. De Commissie heeft na de bekendmaking van deze wijzigingen in het Publicatieblad van de Europese Unie(3) geen bezwaarschrift in de zin van artikel 7 van de genoemde verordening ontvangen. (5) Derhalve moeten deze wijzigingen worden geregistreerd en bekengemaakt worden in het Publicatieblad van de Europese Unie, HEEFT DE VOLGENDE VERORDENING VASTGESTELD: Artikel 1 De wijzigingen in bijlage I bij deze verordening worden geregistreerd en bekendgemaakt overeenkomstig artikel 6, lid 4, van Verordening (EEG) nr. 2081/92. De geconsolideerde samenvatting met de belangrijkste wijzigingen van het productdossier is opgenomen in bijlage II bij de onderhavige verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 maart 2004. Voor de Commissie Franz Fischler Lid van de Commissie (1) PB L 208 van 24.7.1992, blz. 1. Verordening laatstelijk gewijzigd bij Verordening (EG) nr. 806/2003 (PB L 122 van 16.5.2003, blz. 1). (2) PB L 148 van 21.6.1996, blz. 1. Verordening laatstelijk gewijzigd bij Verordening (EG) nr. 1660/2003 (PB L 234 van 20.9.2003, blz. 10). (3) PB C 110 van 8.5.2003, blz. 20 (Espárrago de Navarra). BIJLAGE I Verordening (EEG) nr. 2081/92 van de Raad WIJZIGING VAN HET PRODUCTDOSSIER VAN EEN BESCHERMDE GEOGRAFISCHE AANDUIDING (artikel 9) 1. Geregistreerde benaming: Espárrago de Navarra (BGA) 2. Gevraagde wijziging(en) Rubrieken van het productdossier >PIC FILE= \"L_2004085NL.000402.TIF\"> 3. Wijzigingen Beschrijving De volgende erkende rassen toevoegen: Dariana, Grolim, Steline en Thielim. De volgende erkende rassen schrappen: Blanco del Pais, Cito, Darbonne 2, 3 en 4. De aanplant van 20 % andere dan erkende rassen is toegestaan. Geografisch gebied De volgende plaatsnamen toevoegen aan de lijst voor de autonome regio Aragón: Biota, Boquiñeni, Luceni, Remolinos, Sádaba, Sos del Rey Católico, Uncastillo. De volgende plaatsnamen toevoegen aan de lijst voor de autonome regio Navarra: Améscoa Baja, Ansoáin, Aoiz-Agoitz, Aranguren, Belascoáin, Berrioplano, Burlada, Castillo-Nuevo, Ciriza, Cizur, Echarri, Echáuri-Etxauri, Egüés, Elorz, Ezcabarte, Ezprogui, Galar, Guesálaz, Huarte, Ibargoiti, Iza, Izagaondoa, Juslapeña, Lana, Leache, Leoz, Lezáun, Lizoáin, Lónguida, Monreal, Noáin, Olóriz, Olza, Orisoain, Pamplona-Iruña, Romanzado, Salinas de Oro, Tiebas-Muruarte de Reta, Unciti, Unzué, Urraúl Bajo, Urroz, Vidaurreta, Zabalza, Zizur. 4. Datum van ontvangst van het volledige aanvraagdossier: ES/00098 - 14 november 2002. BIJLAGE II GECONSOLIDEERDE SAMENVATTING Verordening (EEG) nr. 2081/92 \"ESPARRAGO DE NAVARRA\" BOB ( ) BGA ( X) Nationaal nummer van het dossier: - 1. Bevoegde dienst van de lidstaat Naam: Subdirección general de sistemas de calidad diferenciada. Dirección general de alimentación. Secretaria general de agricultura y alimentación del ministerio de Agricultura, Pesca y Alimentación de España. Adres: Paseo Infanta Isabel, 1 - E-28071 Madrid Tel.: (34-91) 347 53 94 Fax: (34-91) 347 54 10 E-mail: mvegaalv@mapya.es 2. Aanvragende groepering 2.1. Naam: Consejo regulador de la denominacion especifica \"Esparrago de Navarra\" 2.2. Adres: Avda. Serapio Huici, 22 - E-31610 Villava Tel.: (34-9) 48 01 30 45 Fax: (34-9) 48 01 30 46 2.3. Samenstelling: Producent/verwerker (X) andere ( ) 3. Productcategorie Tuinbouwproducten - Categorie 1.8 4. Overzicht van het productdossier: (samenvatting van de in artikel 4, lid 2, voorgeschreven gegevens) 4.1. Naam: \"Esparrago de Navarra\" 4.2. Beschrijving Zachte, verse wortelspruiten van Asparragus Officinalis L, wit, paars of groen, van de variëteiten \"Argenteuil\", \"Dariana\", \"Desto\", \"Cipres\", \"Grolim\", \"Juno\", \"Steline\" en \"Thielim\", bestemd om vers of in blik te worden geconsumeerd, ingedeeld op basis van lengte, diameter en kwaliteitsklasse. De aanplant van 20 % andere dan erkende rassen is toegestaan. 4.3. Geografisch gebied Het gebied is gelegen in de middenvallei van de rivier Ebro en omvat 263 gemeenten in Navarra, La Rioja en Aragón. 4.4. Bewijs van oorsprong De teeltbedrijven zijn ingeschreven in de corresponderende registers, de producten worden verwerkt in geregistreerde bedrijven die in het productiegebied zijn gelegen, en de etiketten en controle-etiketten worden genummerd en afgegeven door de Consejo Regulador. 4.5. Werkwijze voor het verkrijgen van het product De van geregistreerde bedrijven afkomstige asperges worden geoogst en naar de fabrieken vervoerd onder optimale voorwaarden qua bewaring en versheid, en verwerkt onder de door de Consejo vastgestelde voorwaarden. 4.6. Verband De grond waarop de asperges worden geteeld, heeft een kleiachtige textuur, met een licht basische pH; het klimaat is continentaal met mediterrane invloed en temperaturen van 13 tot 14°C. Adequate en gecontroleerde teelt-, oogst- en verwerkingstechnieken. 4.7. Controlestructuur Naam: Consejo regulador de la denominacion especifica \"Esparrago de Navarra\" Adres: Avda. Serapio Huici, 22 E - 31610 Villava Tel.: (34-9) 48 01 30 45 Fax: (34-9) 48 01 30 46 4.8. Etikettering De etiketten worden goedgekeurd door de Consejo Regulador. Op de etiketten moet de vermelding \"Denominación Específica Espárrago de Navarra\" worden aangebracht. De controle-etiketten worden genummerd en afgegeven door de Consejo Regulador. 4.9. Nationale eisen: Wet 25/1970 van 2 december. Verordening van 13 juli 1993 waarbij het reglement inzake de specifieke benaming \"Espárrago de Navarra\" en de desbetreffende Consejo Regulador is goedgekeurd. EG-nummer: ES/0098/94.01.24 Datum van ontvangst van het volledige aanvraagdossier: 19 november 2003.",
  "source": "EUR LEX"
}