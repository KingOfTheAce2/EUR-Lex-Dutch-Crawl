{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R2009:NL:HTML\">",
  "content": "EUR-Lex - 31995R2009 - NL Avis juridique important | 31995R2009 Verordening (EG) nr. 2009/95 van de Commissie van 18 augustus 1995 houdende voorschriften voor de kosteloze levering van landbouwprodukten uit interventievoorraden aan Georgië, Armenië, Azerbeidzjan, Kirgizië en Tadzjikistan in het kader van Verordening (EG) nr. 1975/95 van de Raad Publicatieblad Nr. L 196 van 19/08/1995 blz. 0004 - 0010 VERORDENING (EG) Nr. 2009/95 VAN DE COMMISSIE van 18 augustus 1995 houdende  voorschriften voor de kosteloze levering van landbouwprodukten uit interventievoorraden aan  Georgië, Armenië, Azerbeidzjan, Kirgizië en Tadzjikistan in het kader van Verordening (EG) nr.  1975/95 van de Raad DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1975/95 van de Raad van 4 augustus 1995 betreffende acties inzake  gratis leveringen van landbouwprodukten bestemd voor de bevolking van Georgië, Armenië,  Azerbeidzjan, Kirgizië en Tadzjikistan  (1), en met name op artikel 4, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid  en de omrekeningskoersen die in het kader van het gemeenschappelijk landbouwbeleid moeten worden  toegepast  (2), laatstelijk gewijzigd bij Verordening (EG) nr. 150/95  (3), en met name op artikel  6, lid 2, Overwegende dat Verordening (EG) nr. 1975/95 voorziet in de gratis levering van landbouwprodukten  aan Georgië, Armenië, Azerbeidzjan, Kirgizië en Tadzjikistan; dat voor de uitvoering daarvan nadere  voorschriften moeten worden vastgesteld, met name die welke gelden voor alle deelnemers aan  inschrijvingen voor de levering van produkten, en inzake de verplichtingen van de opdrachtnemers; Overwegende dat de kosteloze leveringen niet alleen betrekking hebben op landbouwprodukten uit  interventievoorraden die in ongewijzigde staat worden geleverd, maar ook op produkten van dezelfde  groep die niet bij de interventiebureaus beschikbaar zijn; dat bijgevolg specifieke bepalingen  moeten worden vastgesteld voor de levering van verwerkte produkten; dat met name dient te worden  voorgeschreven dat als betaling voor deze leveringen basisprodukten uit interventievoorraden  beschikbaar kunnen worden gesteld; Overwegende dat in het licht van de ervaring en duidelijke moeilijkheden, tegengekomen tijdens  vroeger uitgevoerde gelijkaardige acties, het volstaat om te voorzien dat de toekenning van de  levering niet systematisch en uitsluitend gebeurt op basis van de goedkoopste offerte, maar dat  andere fundamentele elementen voor de uitvoering van de levering in aanmerking kunnen worden  genomen, die zekerheden bieden inzake de goede bewaring van de kwaliteit en de sanitaire toestand  van de produkten en voor de vervoersvoorwaarden tot aan de bestemming; dat te dien einde de  offertes alle noodzakelijke informatie dienen te bevatten opdat het verloop van de levering aan de  voorgestelde voorwaarden kan voldoen; Overwegende dat deze uitvoeringsbepalingen ook moeten voorzien in controles en zekerheden die de  goede uitvoering van de levering moeten garanderen; dat in de mogelijkheid moet voorzien worden om  rekening te houden met bijzondere moeilijkheden en een zekere tolerantie toe te staan in geval van  verlies; Overwegende dat de produkten die in het bezit zijn van de interventiebureaus en die bestemd zijn om  te worden uitgevoerd, onderworpen zijn aan de bepalingen van Verordening (EEG) nr. 3002/92 van de  Commissie  (4), laatstelijk gewijzigd bij Verordening (EEG) nr. 1938/93  (5); dat bovendien het  bewijs dat de betrokken produkten door de autoriteiten van Azerbeidzjan, Georgië, Armenië, Kirgizië  en Tadzjikistan zijn overgenomen, wordt geleverd aan de hand van een speciaal certificaat; Overwegende dat, aangezien deze inschrijvingen betrekking hebben op de vaststelling van de kosten  van verpakking en/of vervoer van uit openbare interventievoorraden ter beschikking gestelde  produkten, het dienstig is de laatste dag van de termijn voor de indiening van de offertes als  ontstaansfeit voor de landbouwomrekeningskoersen aan te merken; Overwegende dat de in deze verordening vervatte maatregelen in overeenstemming zijn met het advies  van de gemeenschappelijke comités van beheer, HEEFT DE VOLGENDE VERORDENING VASTGESTELD: Artikel 1 Deze verordening geldt, onverminderd aanvullende bepalingen die  eventueel voor bijzondere leveringen worden vastgesteld, voor de kosteloze levering van  landbouwprodukten uit interventievoorraden of van levensmiddelen van dezelfde groep produkten aan  Georgië, Armenië, Azerbeidzjan, Kirgizië en Tadzjikistan in het kader van Verordening (EG) nr.  1975/95. Artikel 2 1.  De inschrijving heeft betrekking op de vaststelling van de kosten van levering  tussen de opslagplaatsen van de interventiebureaus en de voorziene bestemming: a)  De kosten kunnen betrekking hebben op de levering van de op vervoermiddel geladen produkten  vanaf het laadperron van de opslagplaats van het interventiebureau tot de plaats van overname en in  het leveringsstadium te bepalen in het inschrijvingsbericht. b)  De kosten kunnen betrekking hebben op de levering van de op vervoermiddel geladen produkten  vanaf een communautaire haven of station tot de plaats van overname en in het leveringsstadium te  bepalen in het inschrijvingsbericht. 2.  De inschrijving kan betrekking hebben op de hoeveelheid produkt die fysiek uit de  interventievoorraden moet worden uitgeslagen als betaling voor de levering van de verwerkte  produkten van dezelfde groep, in het leveringsstadium te bepalen in het inschrijvingsbericht. Artikel 3 De inschrijvingen staan op voet van gelijkheid open voor elke natuurlijke persoon die  de nationaliteit van een Lid-Staat bezit en in de Gemeenschap is gevestigd, en voor elke  onderneming die overeenkomstig de wetgeving van een Lid-Staat is opgericht en waarvan de statutaire  zetel, het hoofdkantoor of de hoofdvestiging in een Lid-Staat is gelegen. Artikel 4 De offertes moeten schriftelijk worden ingediend op het vastgestelde adres, uiterlijk  op het tijdstip dat in het inschrijvingsbericht is bepaald. De inschrijvingen moeten in twee gesloten enveloppen worden ingediend. Op de binnenste enveloppe  moet, behalve het in het inschrijvingsbericht vermelde adres, ook het nummer van de verordening  waarbij de inschrijving is geopend, worden aangebracht, alsook de vermelding: \"Inschrijving van  (firmanaam) - Mag slechts worden geopend door de Commissie voor de opening van de offertes\". Artikel 5 1.  Voor inschrijvingen voor de in artikel 2, lid 1, onder a) of b), bedoelde  leveringen hebben de offertes betrekking op alle leveringskosten. De offertebedragen luiden in ecu  per ton (brutogewicht). 2.  Voor inschrijvingen voor in artikel 2, lid 2, bedoelde leveringen hebben de offertes betrekking  op de hoeveelheden produkt die uit de interventievoorraden ter beschikking moeten worden gesteld  als betaling voor de levering of, eventueel, de kosten van verwerking, verpakking of merking van  een partij of groep partijen, als aangegeven in het inschrijvingsbericht. Artikel 6 1.  Een offerte is slechts geldig als: a) daarin de precieze referentie van de verordening tot opening van de bijzondere inschrijving is  aangegeven; b) de naam en het adres van de in de Gemeenschap gevestigde inschrijver, en met name het telex-  en/of faxnummer zijn vermeld; c) zij betrekking heeft op een volledige partij (nettogewicht); d) bij toepassing van artikel 2, lid 1, onder a) of b); 1.  het totaalbedrag of de totale bedragen, uitgedrukt in ecu, voor de volledige te leveren  hoeveelheid of voor een partij (nettogewicht) is/zijn aangegeven en het gevraagde bedrag in ecu per  ton (bruto) voor elke bestemming, rekening houdende met alle verschillende mogelijke vertrekpunten,  voorzien in het inschrijvingsbericht; 2.  de naam of namen en adressen van alle tussenpersonen en onderaannemers gebruikt voor deze  actie, zowel op communautair grondgebied als in derde landen, vermeld; 3.  het te gebruiken vervoermiddel en alle desbetreffende technische gegevens (capaciteit,  ouderdom, soort uitrusting, enz.) zijn vermeld; 4.  de te volgen route is beschreven en is aangegeven waar grenzen worden overschreden en waar de  produkten eventueel in een ander vervoermiddel worden overgeladen; in dat geval verbindt de  inschrijver er zich schriftelijk toe de overlaaddata mede te delen ten minste tien dagen voor de  overlading, alsmede de waarschijnlijke data van de belangrijkste operaties, met name lading en  aankomst ter bestemming; 5.  de gedetailleerde berekening van de samenstelling van de aangeboden prijs is bijgevoegd; 6.  ingeval reeds soortgelijke leveringen met deze bestemmingen zijn uitgevoerd, de totale  hoeveelheid in tonnen en de geleverde produkten zijn aangegeven; e) bij toepassing van artikel 2, lid 2: 1.  de voorgestelde hoeveelheid produkt in ton (nettogewicht) in ruil voor een ton verwerkt produkt  (nettogewicht) in de condities en in het leveringsstadium voorzien in het inschrijvingsbericht, is  vermeld; 2.  de plaats (of plaatsen) nauwkeurig is/zijn aangegeven waar de produkten eventueel worden  verpakt en waar zij vóór verzending worden opgeslagen; 3.  de naam of namen en adressen van alle, tijdens de operatie gebruikte onderaannemers,  magazijnhouders en expediteurs, is (zijn) vermeld; 4.  het ter dekking van alle kosten (parkering, verzekering, bewaking, waarborg, enz.) vereiste  bedrag in ecu per ton en per dag, ingeval de onvername door de vervoerder niet kan plaatsvinden  binnen de gestelde termijnen, is vermeld; 5.  een gedetailleerde beschrijving van de manier waarop de verpakking zal worden uitgevoerd  alsmede de belangrijkste kenmerken van de gebruikte materialen, is vermeld; f) zij vergezeld gaat van het bewijs dat de inschrijver voor elke partij een inschrijvingszekerheid  op basis van het in het inschrijvingsbericht vermelde bedrag per ton heeft gesteld in nationale  valuta, ten gunste van de Gemeenschap, overeenkomstig artikel 8, lid 1, van titel III van  Verordening (EEG) nr. 2220/85 van de Commissie  (1). Dit bewijs wordt geleverd met het originele  document dat is afgegeven door de financiële instellling die de zekerheid verschaft volgens het  model in de bijlage. Elke wijziging of bijkomende voorwaarde kan leiden tot de verwerping van de  offerte; g) zij vergezeld gaat van het origineel van de schriftelijke verbintenis van de financiële  instelling die de in artikel 8 bedoelde leveringszekerheid zal stellen; h) de offerte gedurende ten minste 14 dagen na het verstrijken van de termijn voor de indiening van  de offertes gestand wordt gedaan. 2.  Een offerte die niet aan het bepaalde in dit artikel voldoet, die slechts gedeeltelijk voldoet  aan de in de inschrijvingsverordening gestelde voorwaarden, of waarin andere dan de in deze  verordening vastgestelde voorwaarden zijn vermeld, kan leiden tot weigering van de offerte. 3.  Offertes ingediend per fax of telex worden niet in aanmerking genomen. 4.  Een ingediende offerte kan niet worden gewijzigd of ingetrokken na afloop van de vastgestelde  indieningstermijn. 5.  De in artikel 8, lid 1, en in artikel 13 bedoelde bedragen in ecu worden in nationale valuta  omgerekend tegen de landbouwomrekeningskoers die geldt op de laatste dag van de termijn voor het  indienen van de offertes. Artikel 7 1.  Uitgaande van de ingediende offertes kan de Commissie voor elke partij besluiten: -  de levering niet toe te wijzen of -  de levering toe te wijzen op grond van de geboden prijs of de aangeboden hoeveelheden en andere  elementen uit de offerte die de beste garanties bieden voor een technisch en uit gezondheidsoogpunt  verantwoorde levering binnen de vastgestelde termijn. 2.  Wanneer overeenkomstig het bepaalde in lid 1 een beslissing is genomen, stelt de Commissie zo  spoedig mogelijk, in voorkomend geval via schriftelijke telecommunicatie, de inschrijvers in kennis  van het resultaat van hun deelname aan de inschrijvingsprocedure en deelt zij de gegadigden mede  welke levering hen is toegewezen. 3.  De Commissie deelt de betrokken interventiebureaus de gegevens betreffende de gegadigde mede. 4.  Voor de uitvoering van de akties, na overname door de operateurs, behalve in noodgeval, kan  alleen de Commissie instructies over het verloop van deze acties geven. Artikel 8 1.  Voor een levering als bedoeld in artikel 2, lid 2, stelt de opdrachtnemer binnen  vijf werkdagen na de kennisgeving van de toewijzing als bedoeld in artikel 7, ten gunste van de  Gemeenschap een leveringszekerheid gelijk aan de voor elke partij over te nemen nettohoeveelheden,  vermenigvuldigd met het in het inschrijvingsbericht vermelde eenheidsbedrag, overeenkomstig artikel  8, lid 1, van titel III van Verordening (EEG) nr. 2220/85. 2.  Voor een levering als bedoeld in artikel 2, lid 1, onder a) of b), stelt de opdrachtnemer  uiterlijk drie werkdagen vóór de uitslag overeenkomstig artikel 8, lid 1, van titel III van  Verordening (EEG) nr. 2220/85, ten gunste van de Gemeenschap een leveringszekerheid voor de met elk  schip of voor elke bestemming af te halen hoeveelheden, vermeningvuldigd met het in het  inschrijvingsbericht vermelde eenheidsbedrag. 3.  Het bewijs dat de in de leden 1 en 2 bedoelde zekerheden zijn gesteld, wordt geleverd door  middel van het originele document dat is afgegeven door de financiële instelling die de zekerheden  verschaft. Deze zekerheden dienen in nationale valuta te worden gesteld, volgens het model in de  bijlage - elke unilaterale wijziging of bijkomende voorwaarde kan leiden tot de annulering van de  toekenning van de offerte. 4.  Het bedrag van de zekerheid wordt vastgesteld in elk inschrijvingsbericht. Artikel 9 Behoudens overmacht zijn alle risico's met betrekking tot de goederen, met name die van  verlies of bederf, tot in het voor levering vastgestelde stadium voor rekening van de  opdrachtnemer. De Commissie kan, om rekening te houden met specifieke moeilijkheden, een tolerantie betreffende de  niet-identificeerbare verliezen toestaan. Artikel 10 1.  Bij de aanvraag tot betaling moeten de volgende documenten worden gevoegd: a)  in het geval van toepassing van artikel 2, lid 1, onder b): -  vervoerdocumenten; -  het origineel van het overnamecertificaat voor de effectief geleverde hoeveelheden, uitgegeven  door de begunstigde en geparafeerd door de controleorganisatie op bestemming; -  het conformiteitscertificaat als bedoeld in artikel 11, lid 2; b)  in het geval van toepassing van artikel 2, lid 1, onder a), alle documenten vermeld onder a),  en: -  het in artikel 14 bedoelde uitvoercertificaat; -  de in artikel 14 bedoelde exemplaren van het \"enig document\". 2.  Voor een in artikel 2, lid 1, onder a) of b), bedoelde inschrijving worden de leveringskosten  betaald voor de hoeveelheid die op het overnamecertificaat is vermeld en die door de instantie die  met de controle op de plaats van bestemming is belast, is gecertificeerd. 3.  Voor een in artikel 2, lid 2, bedoelde inschrijving wordt het toegewezen basisprodukt ter  beschikking van de opdrachtnemer gesteld op voorwaarde dat hij het in artikel 8 bedoelde bewijs  overlegt, dat de zekerheid is gesteld. 4.  Als de overname in het leveringsstadium vertraging oploopt door omstandigheden die niet aan de  opdrachtnemer kunnen worden toegerekend, kunnen de extra kosten die de opdrachtnemer heeft  opgelopen eventueel door de Commissie worden vergoed na onderzoek van de bewijsstukken. 5.  De te verrichten betalingen aan de Georgische administraties inzake het lossen en het vervoer,  alsmede inzake de overligdagen en de dispatch dienen uitgevoerd te worden volgens de modaliteiten  en de voorwaarden die zullen vastgelegd worden in een tussen de Georgische autoriteiten en de  Commissie op te stellen memorandum. Dit laatste zal aan de opdrachtnemers worden medegedeeld bij de  toekenning van de offerte. Artikel 11 1.  De opdrachtnemer onderwerpt zich aan elke controle die wordt uitgevoerd door of  voor rekening van de Commissie tijdens de produktie of verpakking, de opslag, indien deze  plaatsvindt, en het laden. Deze controle heeft betrekking op de hoeveelheid, de kwaliteit,  identiteit, sanitaire toestand en, eventueel, de verpakking en de merking van de te leveren  produkten. De resultaten van deze controle zijn tegenstelbaar voor alle betrokken partijen in  zoverre deze zich in de mogelijkheid bevinden hieraan deel te nemen. Na de controle wordt een conformiteitscertificaat of een niet-conformiteitscertificaat afgeleverd.  Indien de door het interventiebureau geleverde kwaliteit niet conform de voorgeschreven  minimumnormen voor interventie is, is artikel 2, lid 3, onder c), van Verordening (EEG) nr. 3597/90  van de Commissie  (1) van toepassing. 2.  Een controlebureau of -firma, aangewezen door de Commissie, gaat na, in het land van  bestemming, of de levering conform is wat betreft hoeveelheid, produktkwaliteit en, eventueel,  kwaliteit uit gezondheidsoogpunt, verpakking en merking. Na deze controle wordt aan de  opdrachtnemer een conformiteitscertificaat, of in voorkomend geval een  niet-conformiteitscertificaat, waarin de details en de resultaten van de uitgevoerde controles  worden vermeld, afgegeven dat onmiddellijk aan de Commissie wordt toegezonden. 3.  Bij het laden in de Gemeenschap, alsmede op de plaats van bestemming, worden door de  controlebureaus of -firma's voor rekening van de Commissie representatieve monsters genomen en  geanalyseerd. Bijkomende monsters, te gebruiken in geval van betwisting, worden bewaard voor  rekening van de Commissie. 4.  Als de produkten over land worden vervoerd, laat de in lid 1 bedoelde organisatie belast met de  controle, de vervoermiddelen onmiddellijk na het laden verzegelen. In geval van overlading zal een  toezichtsorganisatie of -maatschappij, aangeduid door de Commissie, overgaan tot controle van de  zegels van de transportmiddelen die aan overlaadplaatsen toekomen, en tot nieuwe verzegeling van de  na de overlading gebruikte transportmiddelen. 5.  De controlekosten komen ten laste van de Gemeenschap. Artikel 12 1.  Voor de in artikel 6, lid 1, onder f), bedoelde zekerheid zijn de primaire eisen  in de zin van artikel 20 van Verordening (EEG) nr. 2220/85 de volgende: a)  de offerte niet intrekken; b)  het stellen van de in lid 2 bedoelde leveringszekerheid overeenkomstig artikel 8; c)  daarenboven, voor een inschrijving als bedoeld in artikel 2, lid 2, de toegekende hoeveelheden  fysiek uit te slaan uit de interventieopslagplaatsen. Bij het verlopen van de uitslagtermijn wordt  de zekerheid, overeenkomstig artikel 23, lid 2, van Verordening (EEG) nr. 2220/85 verbeurd  verklaard en vervalt het uitslagrecht voor de nog niet uitgeslagen hoeveelheden. 2.  Voor de in artikel 8 bedoelde zekerheden zijn de primaire eisen in de zin van artikel 20 van  Verordening (EEG) nr. 2220/85 de volgende: a)  de levering van alle produkten waarbij de kwaliteit niet significant mag verschillen van,  naargelang het geval: -  de kwaliteit op het ogenblik dat de produkten uit de opslagplaats van het interventiebureau  worden uitgeslagen (levering als bedoeld in artikel 2, lid 1, onder a); -  de kwaliteit vastgesteld in het conformiteitscertificaat (levering als bedoeld in artikel 2, lid  1, onder b); -  de kwaliteit bepaald in het inschrijvingsbericht (levering als bedoeld in artikel 2, lid 2); b)  in voorkomend geval, onder in artikel 10, lid 5, voorziene voorwaarden, de betaling van de  kosten voor het lossen, het vervoer en andere aanverwante kosten aan de Georgische autoriteiten. 3.  De in lid 1 bedoelde zekerheid wordt vrijgegeven: -  indien de offerte niet wordt weerhouden; -  voor een in artikel 2, lid 1, onder a) of b), bedoelde inschrijving, mits voorlegging van de in  artikel 8 bedoelde zekerheid; -  voor een in artikel 2, lid 2, bedoelde inschrijving, mits voorlegging van het door het  interventiebureau voor de totaliteit van de toegekende hoeveelheden uitgegeven uitslagcertificaat. 4.  De in lid 2 bedoelde zekerheid wordt vrijgegeven als de opdrachtnemer het bewijs levert dat hij  aan al zijn verplichtingen heeft voldaan: a)  voor een in artikel 2, lid 1, onder a) of b), bedoelde inschrijving door overlegging van de  documenten vermeld in artikel 10, lid 1, onder a) of b), volgens het geval. Zij wordt verbeurd: -  naar evenredigheid van de hoeveelheden waarvoor het bewijs niet werd geleverd; -  in voorkomend geval ten belope van de niet-betaalde bedragen aan de Georgische autoriteiten; b)  voor een in artikel 2, lid 2, bedoelde inschrijving op voorlegging van: -  een conformiteitscertificaat, afgeleverd op het moment van het laden op het vervoermiddel onder  verantwoordelijkheid van de daartoe gemachtigde organisatie of firma; -  het in artikel 14 bedoelde uitvoercertificaat; -  de in artikel 14 bedoelde exemplaren van het \"enig document\"; -  het analysecertificaat afgeleverd door de daartoe gemachtigde organisatie of firma op grond van  de in artikel 11, lid 1, vastgestelde bepalingen. Zij wordt verbeurd: -  voor de niet-conforme hoeveelheden; -  voor de verloren hoeveelheden, te wijten aan een voor het voorziene vervoer ongeschikte  verpakking; -  ten belope van 1 ecu per ton per dag, vermenigvuldigd met de niet-geladen hoeveelheden, indien  wordt vastgesteld dat het in het inschrijvingsbericht voorziene ladingsritme niet gerespecteerd  wordt. 5.  Wanneer vertragingen bij de overname door de vervoerder of de leveringen door de vervoerder of  het verwerkende bedrijf worden geconstateerd, wordt de zekerheid verbeurd voor een gedeelte dat  overeenkomt met de te laat overgenomen of geleverde hoeveelheden; de verbeurde zekerheid bedraagt  0,75 ecu per ton en per dag vertraging. Vanaf de elfde dag vertraging wordt het in te houden bedrag  verhoogd tot 1 ecu per ton en per bijkomende dag vertraging. Deze bepalingen zijn van toepassing  wanneer de oorzaak van de te late overname of levering bij de opdrachtnemer ligt. 6.  Voor een in artikel 2, lid 1, onder a) of b), bedoelde inschrijving kan de in artikel 8  bedoelde zekerheid worden vrijgegeven onder de in het inschrijvingsbericht voorziene voorwaarden of  in tranches van 20  %, telkens naarmate het bewijs wordt voorgelegd dat 20  % van een partij is  geleverd overeenkomstig de bepalingen van de inschrijvingsverordening en in de staat waarin de  produkten uit de opslagplaats van het interventiebureau, of in de staat voorzien in het  inschrijvingsbericht, zijn overgenomen. Artikel 13 Op grond van de toepassing van artikel 2, lid 1, onder a) of b), kan de opdrachtnemer  een voorschot vragen van 90  % van het bedrag, vastgesteld door vermenigvuldiging van de  nettohoeveelheden die werkelijk zijn overgenomen voor een produkt, een bestemming en een  leveringsdatum, met de in zijn offerte vastgestelde eenheidsbedragen. Dit bedrag wordt aan de  opdrachtnemer overgemaakt na overlegging van het certificaat van uitslag dat is afgegeven door het  interventiebureau van de Lid-Staat waar zich de ladingsplaats bevindt of door de in artikel 11, lid  1, bedoelde organisatie belast met de controle, en nadat ten gunste van de Commissie een zekerheid  is gesteld die gelijk is aan het aldus berekende bedrag, opgesteld volgens het model in de  bijlage. Artikel 14 1.  Op de uitvoercertificaten wordt in vak 20 vermeld: \"Verordening (EG) nr. 1975/95  van de Raad. Geen uitvoerrestituties\". 2.  Op het \"enig document\" en het overeenkomstig artikel 3 van Verordening (EEG) nr. 3002/92  afgegeven controledocument wordt het volgende vermeld: -  \"Verordening (EG) nr. 2009/95 van de Commissie van 18 augustus 1995 houdende voorschriften voor  de kosteloze levering van landbouwprodukten uit interventievoorraden aan Georgië, Armenië,  Azerbeidzjan, Kirgizië en Tadzjikistan in het kader van Verordening (EG) nr. 1975/95 van de Raad\" -  \"Geen uitvoerrestituties\". Artikel 15 1.  In het inschrijvingsbericht worden met name vermeld: -  de aanvullende clausules en voorwaarden; -  de omschrijving van de partijen, de namen en adressen van de opslagplaatsen; -  de minimale hoeveelheid die per opslagplaats moet worden uitgeslagen; -  de belangrijkste materiële en technische kenmerken van de verschillende partijen; -  de plaats waar de produkten moeten worden geleverd en het leveringsstadium; -  de vastgestelde leveringstermijn. 2.  Voor de in artikel 2, lid 2, bedoelde inschrijving wordt in het inschrijvingsbericht met name  het volgende meegedeeld: -  de als betaling voor de levering over te nemen partij of groep partijen; -  de kenmerken van de te leveren verwerkte produkten: aard, hoeveelheid, kwaliteit, verpakking,  enz. Artikel 16 Deze verordening treedt in werking op de derde dag volgende op die van haar  bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 18 augustus 1995. Voor de Commissie Erkki LIIKANEN Lid van de Commissie (1)  PB nr. L 350 van 14. 12. 1990, blz. 43. BIJLAGE (*)  Inschrijvingswaarborg nr. (*)  Leveringswaarborg nr. (*)  Betalingswaarborg nr. Verordening (EG) nr. 2009/95 van de Commissie Overeenkomstig Verordening (EG) nr. 1975/95 van de Raad Inschrijver: Produkt/hoeveelheid: Bestemming: Bedrag van de waarborg: Wij, ondergetekenden ........................ (naam en gegevens van de bank), hierbij  vertegenwoordigd door mevrouw/de heer ........................ (functie), verklaren, ons  persoonlijk en solidair borg te stellen tegenover en in het belang van de Europese Gemeenschap ten  belope van: devies + bedrag in cijfers (devies en bedrag in letters) teneinde te waarborgen dat de firma ........................ (naam en adres) aan alle  verplichtingen voortvloeiend uit de inschrijving van .......... /.......... /.......... betreffende  .......... (nummer en titel van de inschrijvingsverordening) zal voldoen. Deze waarborg: 1.  is voor onbepaalde tijd geldig; 2.  is betaalbaar aan de Europese Gemeenschap op haar eerste verzoek, op eenvoudige verklaring dat  de firma ........................ niet heeft voldaan aan zijn verbintenissen; 3.  wordt uitsluitend vrijgegeven door de Europese Gemeenschap door: -  terugzending van het origineel van deze waarborg; -  uitdrukkelijke vrijgave (eventueel gedeeltelijk) vanwege de Europese Gemeenschap. Gedaan te   ,  op .............................. Bij te voegen: lijst van personen met een specimen van hun handtekening, gemachtigd om waarborgen  te ondertekenen.",
  "source": "EUR LEX"
}