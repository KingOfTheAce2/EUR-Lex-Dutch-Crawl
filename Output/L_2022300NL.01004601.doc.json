{
  "url": "http://www.w3.org/1999/xhtml\">",
  "content": "L_2022300NL.01004601.xml 21.11.2022 NL Publicatieblad van de Europese Unie L 300/46 BESLUIT (EU) 2022/2278 VAN DE EUROPESE CENTRALE BANK van 8 november 2022 inzake de goedkeuring met betrekking tot de omvang van de muntenuitgifte in 2023 (ECB/2022/40) DE DIRECTIE VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 128, lid 2, Gezien Besluit (EU) 2015/2332 van de Europese Centrale Bank van 4 december 2015 betreffende het procedurele kader voor de goedkeuring van de euromuntenuitgifteomvang (ECB/2015/43) ( 1 ) , en met name artikel 2, lid 9, Overwegende hetgeen volgt: (1) De Europese Centrale Bank (ECB) heeft sinds 1 januari 1999 het alleenrecht de muntenuitgifteomvang door de lidstaten die de euro als munt hebben (hierna de “eurogebiedlidstaten” genoemd) goed te keuren. (2) De 19 eurogebiedlidstaten en Kroatië, dat op 1 januari 2023 de euro als eenheidsmunt aanneemt, hebben hun verzoeken voor goedkeuring van de muntenuitgifteomvang in 2023 bij de ECB ingediend, aangevuld met een toelichting betreffende de gevolgde schattingsmethode. Sommige lidstaten hebben tevens aanvullende informatie verstrekt over circulatiemunten, voor zover dergelijke informatie beschikbaar is, en de lidstaten die informatie van belang achten om het goedkeuringsverzoek te staven. (3) Aangezien het recht van de eurogebiedlidstaten om euromunten uit te geven onderworpen is aan goedkeuring door de ECB, mogen de lidstaten overeenkomstig artikel 3, lid 1, van Besluit (EU) 2015/2232 (ECB/2015/43) de door de ECB goedgekeurde omvang niet overschrijden zonder voorafgaande goedkeuring door de ECB. (4) Aangezien geen wijziging van de verzochte muntenuitgifteomvang is vereist, is de directie krachtens artikel 2, lid 9, van Besluit (EU) 2015/2332 (ECB/2015/43) gemachtigd dit besluit betreffende de door de eurogebiedlidstaten en Kroatië ingediende jaarlijkse aanvragen tot goedkeuring van de muntenuitgifteomvang in 2023 vast te stellen, HEEFT HET VOLGENDE BESLUIT VASTGESTELD: Artikel 1 Definities Voor de toepassing van dit besluit gelden de definities van artikel 1 van Verordening (EU) 2015/2332 (ECB/2015/43). Artikel 2 Goedkeuring van de euromuntenuitgifteomvang in 2023 De ECB verleent hierbij goedkeuring aan euromuntenuitgifteomvang door de eurogebiedlidstaten in 2023, zoals opgenomen in de onderstaande tabel: (in miljoen EUR) Voor uitgifte in 2023 goedgekeurde euromuntenomvang Circulatiemunten Munten voor verzamelaars (niet bestemd voor circulatie) Muntenuitgifteomvang België 38,00 0,40 38,40 Duitsland 427,00 206,00 633,00 Estland 15,30 0,29 15,59 Ierland 32,60 0,50 33,10 Griekenland 125,50 0,62 126,12 Spanje 303,00 40,00 343,00 Frankrijk 284,00 55,00 339,00 Kroatië 316,34 0,43 316,77 Italië 257,00 4,55 261,55 Cyprus 6,00 0,01 6,01 Letland 10,00 0,20 10,20 Litouwen 12,00 0,41 12,41 Luxemburg 13,20 0,26 13,46 Malta 8,00 0,50 8,50 Nederland 49,00 1,00 50,00 Oostenrijk 81,00 175,51 256,51 Portugal 71,50 2,00 73,50 Slovenië 25,50 1,50 27,00 Slowakije 16,00 2,00 18,00 Finland 10,00 5,00 15,00 Totaal 2 100,94 496,18 2 597,12 Artikel 3 Vankrachtwording Dit besluit wordt van kracht op de dag van kennisgeving ervan aan de geadresseerden. Artikel 4 Geadresseerden Dit besluit is gericht tot de lidstaten die de euro als munt hebben en tot Kroatië. Gedaan te Frankfurt am Main, 8 november 2022. De president van de ECB Christine LAGARDE ( 1 ) PB L 328 van 12.12.2015, blz. 123 .",
  "source": "EUR LEX"
}