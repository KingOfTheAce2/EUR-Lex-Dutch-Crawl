{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0722:NL:HTML\">",
  "content": "EUR-Lex - 31994D0722 - NL Avis juridique important | 31994D0722 94/722/EG: Beschikking van de Commissie van 25 oktober 1994 tot goedkeuring van het door Frankrijk ingediende programma met betrekking tot bonamiose en marteiliose (Slechts de tekst in de Franse taal is authentiek) Publicatieblad Nr. L 288 van 09/11/1994 blz. 0047 - 0047 BESCHIKKING VAN DE COMMISSIE van 25 oktober 1994 tot goedkeuring van het door Frankrijk ingediende programma met betrekking tot bonamiose en marteiliose (Slechts de tekst in de Franse taal is authentiek) (94/722/EG) DE COMMISSIE VAN DE  EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/67/EEG van de Raad van 28 januari 1991 inzake veterinairrechtelijke voorschriften voor het in de handel brengen van aquicultuurdieren en aquicultuurprodukten (1), gewijzigd bij Richtlijn 93/54/EEG (2), en met name op artikel 10, Overwegende dat de Lid-Staten de Commissie een programma kunnen meedelen om op basis daarvan de status van erkend gebied te verkrijgen ten aanzien van bepaalde ziekten bij weekdieren; Overwegende dat Frankrijk op 4 mei 1993 een programma betreffende bonamiose en marteiliose voor zijn grondgebied heeft ingediend; dat Frankrijk bij brief van 14 oktober de Commissie aanvullende inlichtingen heeft verstrekt over de erkenning van de  gebieden aan de Franse kust met betrekking tot die ziekten; Overwegende dat dat programma de nodige gegevens bevat over de geografische gebieden, de door de officiële diensten te nemen maatregelen, de door de laboratoria te volgen procedures, het belang van de betrokken ziekten en de bestrijdingsmaatregelen die  worden toegepast ingeval een van deze ziekten wordt geconstateerd; Overwegende dat na onderzoek is gebleken dat het programma in overeenstemming is met het bepaalde in artikel 10 van Richtlijn 91/67/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Frankrijk ingediende programma met betrekking tot bonamiose en marteiliose wordt goedgekeurd. Artikel 2 Frankrijk doet de nodige wettelijke en bestuursrechtelijke bepalingen in werking treden om aan het bepaalde in het in artikel 1 bedoelde programma te voldoen. Artikel 3 Deze beschikking is gericht tot Frankrijk. Gedaan te Brussel, 25 oktober 1994. Voor de Commissie René STEICHEN Lid van de Commissie (1) PB nr. L 46 van 19. 2. 1991, blz. 1. (2) PB nr. L 175 van 19. 7. 1993, blz. 34.",
  "source": "EUR LEX"
}