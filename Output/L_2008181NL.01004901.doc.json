{
  "url": "http://www.w3.org/1999/xhtml\">",
  "content": "L_2008181NL.01004901.xml 10.7.2008 NL Publicatieblad van de Europese Unie L 181/49 BESCHIKKING VAN DE COMMISSIE van 30 juni 2008 houdende de principiële erkenning dat de dossiers die zijn ingediend voor grondig onderzoek met het oog op de eventuele opneming van Paecilomyces fumosoroseus stam Fe 9901 en Trichoderma atroviride stam I-1237 in bijlage I bij Richtlijn 91/414/EEG van de Raad, volledig zijn (Kennisgeving geschied onder nummer C(2008) 3114) (Voor de EER relevante tekst) (2008/565/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 6, lid 3, Overwegende hetgeen volgt: (1) Richtlijn 91/414/EEG voorziet in de opstelling van een communautaire lijst van werkzame stoffen die mogen worden gebruikt in gewasbeschermingsmiddelen. (2) Op 4 februari 2005 heeft FuturEco bij de autoriteiten van België een dossier ingediend met een aanvraag om de werkzame stof Paecilomyces fumosoroseus stam Fe 9901 op te nemen in bijlage I bij Richtlijn 91/414/EEG. Op 28 augustus 2007 heeft AGRAUXINE bij de autoriteiten van Frankrijk een dossier ingediend met een aanvraag om Trichoderma atroviride stam I-1237 op te nemen in bijlage I bij Richtlijn 91/414/EEG. (3) De autoriteiten van België en Frankrijk hebben de Commissie meegedeeld dat de dossiers betreffende deze werkzame stoffen op grond van een eerste onderzoek blijken te voldoen aan de in bijlage II bij Richtlijn 91/414/EEG vervatte voorschriften inzake gegevens en informatie. De ingediende dossiers blijken ten aanzien van één gewasbeschermingsmiddel dat de werkzame stof in kwestie bevat, ook te voldoen aan de in bijlage III bij Richtlijn 91/414/EEG vervatte voorschriften inzake gegevens en informatie. Overeenkomstig artikel 6, lid 2, van Richtlijn 91/414/EEG hebben de aanvragers de dossiers aan de Commissie en de andere lidstaten toegezonden en zijn de dossiers aan het Permanent Comité voor de voedselketen en de diergezondheid voorgelegd. (4) Met deze beschikking moet op het niveau van de Gemeenschap officieel worden bevestigd dat de dossiers in beginsel voldoen aan de in bijlage II vastgestelde voorschriften inzake gegevens en informatie en, voor ten minste één gewasbeschermingsmiddel dat de desbetreffende werkzame stof bevat, aan de in bijlage III bij Richtlijn 91/414/EEG vastgestelde voorschriften. (5) Deze beschikking mag geen afbreuk doen aan het recht van de Commissie om de aanvrager te verzoeken aanvullende gegevens of informatie in te dienen teneinde bepaalde punten uit het dossier te verduidelijken. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Onverminderd artikel 6, lid 4, van Richtlijn 91/414/EEG voldoen de dossiers betreffende de in de bijlage bij deze beschikking genoemde werkzame stoffen, die aan de Commissie en de lidstaten zijn voorgelegd met het oog op opneming van die stoffen in bijlage I bij die richtlijn, in beginsel aan de in bijlage II bij die richtlijn vervatte voorschriften inzake gegevens en informatie. De dossiers voldoen ten aanzien van één gewasbeschermingsmiddel dat de desbetreffende werkzame stof bevat, rekening houdend met het beoogde gebruik van dat middel, ook aan de in bijlage III bij die richtlijn vervatte voorschriften inzake gegevens en informatie. Artikel 2 De als rapporteur aangewezen lidstaat bestudeert de in artikel 1 genoemde dossiers grondig en deelt de conclusies van het onderzoek, vergezeld van een aanbeveling over het al dan niet opnemen van de in artikel 1 genoemde werkzame stoffen in bijlage I bij Richtlijn 91/414/EEG en van eventuele aan die opneming te verbinden voorwaarden, zo spoedig mogelijk en uiterlijk één jaar na de bekendmaking van deze beschikking in het Publicatieblad van de Europese Unie , aan de Commissie mee. Artikel 3 Deze beschikking is gericht tot de lidstaten. Gedaan te Brussel, 30 juni 2008. Voor de Commissie Androulla VASSILIOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2008/45/EG van de Commissie ( PB L 94 van 5.4.2008, blz. 21 ). BIJLAGE Onder deze beschikking vallende werkzame stoffen Benaming, CIPAC-identificatienummer Aanvrager Datum van de aanvraag Als rapporteur aangewezen lidstaat Paecilomyces fumosoroseus stam Fe 9901 CIPAC-nr.: niet relevant FuturEco 4 februari 2005 BE Trichoderma atroviride stam I-1237 CIPAC-nr.: niet relevant AGRAUXINE 28 augustus 2007 FR",
  "source": "EUR LEX"
}