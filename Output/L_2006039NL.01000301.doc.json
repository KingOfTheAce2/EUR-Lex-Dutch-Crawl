{
  "url": "http://www.w3.org/1999/xhtml\">",
  "content": "L_2006039NL.01000301.xml 10.2.2006 NL Publicatieblad van de Europese Unie L 39/3 VERORDENING (EG) N r. 227/2006 VAN DE COMMISSIE van 9 februari 2006 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 februari 2006. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 2175/2005 ( PB L 347 van 30.12.2005, blz. 9 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 648/2005 van het Europees Parlement en de Raad ( PB L 117 van 4.5.2005, blz. 13 ). BIJLAGE Omschrijving Indeling (GN-code) Motivering (1) (2) (3) 1. Product met een gehalte (in gewichtspercenten) aan sacharose 99,05 citroenzuur 0,95 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product kan niet worden aangemerkt als ruwe suiker in de zin van aanvullende aantekening (GN) 1 op hoofdstuk 17 van de GN. Het product dient te worden ingedeeld als andere suiker in onderverdeling 1701 99 90 van de GN. 2. Product met een gehalte (in gewichtspercenten) aan sacharose 99,5 citroenzuur 0,5 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product kan niet worden aangemerkt als witte suiker in de zin van aanvullende aantekening (GN) 3 op hoofdstuk 17 van de GN. Het product dient te worden ingedeeld als andere suiker in onderverdeling 1701 99 90 van de GN. 3. Product met een gehalte (in gewichtspercenten) aan sacharose 99,5 citroenzuur 0,4 ascorbinezuur 0,1 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product kan niet worden aangemerkt als witte suiker in de zin van aanvullende aantekening (GN) 3 op hoofdstuk 17 van de GN. Het product dient te worden ingedeeld als andere suiker in onderverdeling 1701 99 90 van de GN. 4. Product met een gehalte (in gewichtspercenten) aan sacharose 99,7 citroenzuur 0,2 ascorbinezuur 0,1 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product kan niet worden aangemerkt als witte suiker in de zin van aanvullende aantekening (GN) 3 op hoofdstuk 17 van de GN. Het product dient te worden ingedeeld als andere suiker in onderverdeling 1701 99 90 van de GN. 5. Bereiding met een gehalte (in gewichtspercenten) aan sacharose 90 cacaoboter 10 Deze bereiding is een geel getint, erg zoet, grof poeder van lichte kleur dat naar cacaoboter smaakt. 2106 90 98 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 2106, 2106 90 en 2106 90 98. Deze voedselbereiding is bestemd voor menselijke consumptie en wordt aangeboden in de vorm van een kleverig poeder (GS-toelichting op post 2106, letter (B)). 6. Bereiding met een gehalte (in gewichtspercenten) aan sacharose 95 cacaoboter 5 Deze bereiding wordt gevormd door witte, zoete, kleverige kristallen met een lichte smaak van cacao. 2106 90 98 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 2106, 2106 90 en 2106 90 98. Deze voedselbereiding is bestemd voor menselijke consumptie en wordt aangeboden in de vorm van kleverige kristallen (GS-toelichting op post 2106, letter (B)). 7. Product met een gehalte (in gewichtspercenten) aan sacharose 97,5 cacaoboter 2,5 Dit product wordt gevormd door een wit, zoet, kristallijn poeder, gelijkend op commerciële witte suiker. 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product kan niet worden aangemerkt als ruwe suiker in de zin van aanvullende aantekening (GN) 1 op hoofdstuk 17 van de GN. Het product dient te worden ingedeeld als andere suiker in onderverdeling 1701 99 90 van de GN, aangezien de hoeveelheid cacaoboter niet voldoende is om de kenmerken van suiker te wijzigen. 8. Product met een gehalte (in gewichtspercenten) aan sacharose 97,7 natriumchloride (zout) 2,3 Het product wordt aangeboden in de vorm van een wit, kristallijn, zoet en lichtjes hartig smakend poeder. Het bestaat voornamelijk uit sacharosekristallen. Zeer sporadisch voorkomende kubusvormige kristallen van natriumchloride zijn waar te nemen. 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product bestaat uit een mengsel van sacharose in kristallijne vorm en natriumchloride. Het kan niet worden aangemerkt als ruwe suiker in de zin van aanvullende aantekening (GN) 1 op hoofdstuk 17 van de GN. Het product dient te worden ingedeeld als andere suiker in GN-onderverdeling 1701 99 90. De aanwezigheid van een geringe hoeveelheid (2,3 gewichtspercenten) natriumchloride wijzigt het karakter van suiker als bedoeld bij hoofdstuk 17 van de GN niet. 9. Bereiding met een gehalte (in gewichtspercenten) aan witte suiker 90 tarwemeel 10 2106 90 98 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 2106, 2106 90, 2106 90 98. Deze voedselbereiding is bestemd voor menselijke consumptie en moet worden ingedeeld in onderverdeling 2106 90 98 van de GN. 10. Product met een gehalte (in gewichtspercenten) aan sacharose 95 lactose 5 1701 99 90 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 99, 1701 99 90. Het product dient te worden ingedeeld als andere suiker in onderverdeling 1701 99 90 van de GN omdat de aanwezigheid van lactose de kenmerken van suiker als bedoeld bij hoofdstuk 17 van de GN niet wijzigt. 11. Product met een gehalte (in gewichtspercenten) aan witte suiker 97 zoethoutextract 3 De bereiding heeft de vorm van kristalsuiker en is opgemaakt voor de verkoop in het klein. 1701 91 00 De indeling is vastgesteld op basis van de algemene regels 1 en 6 voor de interpretatie van de Gecombineerde Nomenclatuur en de tekst van de GN-codes 1701, 1701 91, 1701 91 00. Het product dient te worden ingedeeld als gearomatiseerde suiker in onderverdeling 1701 91 00 van de GN (GS-toelichting op hoofdstuk 17, Algemene opmerkingen, eerste alinea, tweede zin, en de GS-toelichting op post 1701, vijfde alinea). De aanwezigheid van een kleine hoeveelheid zoethoutextract wijzigt de kenmerken van het product voor wat betreft suiker als bedoeld bij hoofdstuk 17 van de GN niet.",
  "source": "EUR LEX"
}