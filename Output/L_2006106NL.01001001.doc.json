{
  "url": "http://www.w3.org/1999/xhtml\">",
  "content": "L_2006106NL.01001001.xml 19.4.2006 NL Publicatieblad van de Europese Unie L 106/10 VERORDENING (EG) N r. 602/2006 VAN DE COMMISSIE van 18 april 2006 tot aanpassing van Verordening (EG) nr. 184/2005 van het Europees Parlement en de Raad door actualisering van de gegevenseisen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 184/2005 van het Europees Parlement en de Raad van 12 januari 2005 betreffende de communautaire statistiek inzake de betalingsbalans, de internationale handel in diensten en buitenlandse directe investeringen ( 1 ) , en met name op artikel 10, Overwegende hetgeen volgt: (1) Verordening (EG) nr. 184/2005 stelt een gemeenschappelijk kader vast voor de systematische productie van communautaire statistieken over de betalingsbalans, de internationale handel in diensten en buitenlandse directe investeringen. (2) Het is noodzakelijk de gegevenseisen regelmatig te actualiseren en het uitsplitsingsniveau bij te stellen om te voldoen aan de nieuwe behoeften die het gevolg zijn van de economische en technische ontwikkelingen. (3) Voor het effectenverkeer kunnen extra-EU passiva moeilijk rechtstreeks worden gemeten. In de praktijk worden deze berekend door de intra-EU netto activa af te trekken van het wereldtotaal passiva. Bijgevolg zijn voor de berekening van extra-EU passiva gegevens over intra-EU netto activa nodig. (4) Sommige geografische uitsplitsingen moeten worden gewijzigd om de kwaliteit van de betalingsbalansstatistieken te verbeteren en om beter aan de gebruikersbehoeften te voldoen. (5) Alle in de bijlage bij Verordening (EG) nr. 184/2005 gebruikte begrippen moeten juist en nauwkeurig worden gedefinieerd om verkeerde interpretaties te voorkomen. (6) De in deze verordening vervatte maatregelen zijn in overeenstemming met het advies van het bij artikel 11 van Verordening (EG) nr. 184/2005 ingestelde Betalingsbalanscomité, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 184/2005 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 april 2006. Voor de Commissie Joaquín ALMUNIA Lid van de Commissie ( 1 ) PB L 35 van 8.2.2005, blz. 23 . BIJLAGE Bijlage I bij Verordening (EG) nr. 184/2005 wordt als volgt gewijzigd: 1) In tabel 2 „Kwartaalstatistieken betalingsbalans”, punt III „Financiële rekening”, worden de gegevenseisen voor effectenverkeer vervangen door de volgende tekst: Netto activa Netto passiva Netto „ Effectenverkeer Intra-EU Extra-EU Wereld” 2) (Betreft slechts de Engelse versie). 3) In tabel 6 „Niveaus geografische uitsplitsing”, worden in de kolom „Niveau 1” de volgende landen vermeld naast de overeenkomstige ingangen in de kolom „Niveau 2”: a) „RU Russische Federatie” b) „BR Brazilië” c) „CN China” d) „HK Hongkong” e) „IN India”. 4) In tabel 7 „Niveaus activiteitenuitsplitsing”, kolom „Niveau 2”, wordt de omschrijving van sectie K, afdeling 74, klasse 7414, 7415 vervangen door de volgende tekst: „Zakelijk en managementadvies, inclusief die van houdstermaatschappijen”.",
  "source": "EUR LEX"
}