{
  "url": "http://www.w3.org/1999/xhtml\"><!--",
  "content": "L_2016096NL.01003701.xml 12.4.2016 NL Publicatieblad van de Europese Unie L 96/37 BESLUIT (GBVB) 2016/563 VAN HET POLITIEK EN VEILIGHEIDSCOMITÉ van 15 maart 2016 betreffende de aanvaarding van de bijdragen van Turkije aan de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) (EUAM Ukraine/2/2016) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit 2014/486/GBVB van de Raad van 22 juli 2014 betreffende de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) ( 1 ) , Overwegende hetgeen volgt: (1) Overeenkomstig artikel 10, lid 3, van Besluit 2014/486/GBVB heeft de Raad het Politiek en Veiligheidscomité („PVC”) gemachtigd om de passende besluiten te nemen over de aanvaarding van de bijdragen van derde staten aan EUAM Ukraine. (2) De Commandant civiele operaties heeft het PVC aanbevolen de bijdrage van Turkije aan EUAM Ukraine te aanvaarden en als significant aan te merken. (3) Turkije dient te worden vrijgesteld van financiële bijdragen aan de begroting van EUAM Ukraine, HEEFT HET VOLGENDE BESLUIT VASTGESTELD: Artikel 1 Bijdragen van derde staten 1.   De bijdrage van Turkije aan EUAM Ukraine wordt aanvaard en als significant aangemerkt. 2.   Turkije is vrijgesteld van financiële bijdragen aan de begroting van EUAM Ukraine. Artikel 2 Inwerkingtreding Dit besluit treedt in werking op de datum waarop het wordt vastgesteld. Het is van toepassing met ingang van 3 november 2015. Gedaan te Brussel, 15 maart 2016. Voor het Politiek en Veiligheidscomité De voorzitter W. STEVENS ( 1 ) PB L 217 van 23.7.2014, blz. 42 .",
  "source": "EUR LEX"
}