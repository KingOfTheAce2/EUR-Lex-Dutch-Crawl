{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989L0588:NL:HTML\">",
  "content": "EUR-Lex - 31989L0588 - NL Avis juridique important | 31989L0588 Richtlijn 89/588/EEG van de Raad van 23 oktober 1989 tot wijziging van Richtlijn 81/645/EEG betreffende de communautaire lijst van agrarische probleemgebieden in de zin van Richtlijn 75/268/EEG (Griekenland) Publicatieblad Nr. L 330 van 15/11/1989 blz. 0047 - 0048 RICHTLIJN VAN DE RAAD van 23 oktober 1989 tot wijziging van Richtlijn 81/645/EEG betreffende de communautaire lijst van agrarische probleemgebieden in de zin van Richtlijn 75/268/EEG ( Griekenland ) ( 89/588/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 1 ), laatstelijk gewijzigd bij Verordening ( EEG ) nr . 797/85 ( 2 ), inzonderheid op artikel 2, lid 2, Gezien het voorstel van de Commissie, Gezien het advies van het Europese Parlement ( 3 ), Overwegende dat bij Richtlijn 81/645/EEG ( 4 ), laatstelijk gewijzigd bij Richtlijn 85/148/EEG ( 5 ), is bepaald welke gebieden van Griekenland worden aangemerkt als probleemgebieden in de zin van artikel 3, leden 3, 4 en 5, van Richtlijn 75/268/EEG; Overwegende dat de Regering van de Helleense Republiek de Commissie, overeenkomstig artikel 2, lid 1, van Richtlijn 75/268/EEG, mededeling heeft gedaan van gebieden die in aanmerking kunnen komen voor opneming in de communautaire lijst van agrarische  probleemgebieden, alsmede van gegevens betreffende de kenmerken van deze gebieden; dat de voor de probleemgebieden bestaande bijzondere steunregeling tot de nieuwe gebieden wordt uitgebreid; Overwegende dat uit de bovenstaande mededeling blijkt dat één gebied beantwoordt aan de criteria en cijfermatige gegevens die in Richtlijn 81/645/EEG zijn vastgesteld voor de bepaling van de gebieden in de zin van artikel 3, lid 4, van Richtlijn 75/268/EEG; dat het bedoelde gebied derhalve dient te worden opgenomen in de communautaire lijst van probleemgebieden in  de zin van artikel 3, lid 4, van Richtlijn 75/268/EEG, HEEFT DE VOLGENDE RICHTLIJN VASTGESTELD : Artikel 1 De communautaire lijst van probleemgebieden van Griekenland in de bijlage van Richtlijn 81/645/EEG wordt aangevuld met de lijst in de bijlage bij de onderhavige richtlijn . Artikel 2 Deze richtlijn is gericht tot de Helleense Republiek . Gedaan te Luxemburg, 23 oktober 1989 . Voor de Raad De Voorzitter H . NALLET ( 1 ) PB nr . L 128 van 19 . 5 . 1975, blz . 1 . ( 2 ) PB nr . L 93 van 30 . 3 . 1985, blz . 1 . ( 3 ) Advies uitgebracht op 13 oktober 1989 ( nog niet verschenen in het Publikatieblad ). (4 ) PB nr . L 238 van 24 . 8 . 1981, blz . 1 . ( 5 ) PB nr . L 56 van 29 . 1 . 1985, blz . 1 .   BIJLAGE   PROBLEEMGEBIEDEN IN DE ZIN VAN ARTIKEL 3, LID 4, VAN RICHTLIJN 75/268/EEG   GEBIED 31 Nomos ( District ) KORINTIAS Nr.Gemeente 14 Koutalas",
  "source": "EUR LEX"
}