{
  "url": "http://www.w3.org/1999/xhtml\"><!--",
  "content": "L_202500306NL.000101.fmx.xml Publicatieblad van de Europese Unie NL L-serie 2025/306 31.3.2025 UITVOERINGSVERORDENING (EU) 2025/306 VAN DE COMMISSIE van 31 oktober 2024 tot vaststelling van technische uitvoeringsnormen voor de toepassing van Verordening (EU) 2023/1114 van het Europees Parlement en de Raad wat betreft standaardformulieren, templates en procedures voor de in de aanvraag van een vergunning als aanbieder van cryptoactivadiensten op te nemen informatie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1114 van het Europees Parlement en de Raad van 31 mei 2023 betreffende cryptoactivamarkten en tot wijziging van Verordeningen (EU) nr. 1093/2010 en (EU) nr. 1095/2010 en Richtlijnen 2013/36/EU en (EU) 2019/1937 ( 1 ) , en met name artikel 62, lid 6, derde alinea, Overwegende hetgeen volgt: (1) Om de communicatie tussen rechtspersonen of andere ondernemingen die overeenkomstig artikel 62 van Verordening (EU) 2023/1114 een vergunning als aanbieder van cryptoactivadiensten aanvragen (“aanvragers”), en bevoegde autoriteiten te vergemakkelijken, moeten de bevoegde autoriteiten specifiek voor het in ontvangst nemen van de aanvragen voor een vergunning als aanbieder van cryptoactivadiensten een aanspreekpunt aanwijzen en die informatie op hun website bekendmaken. (2) De door de aanvrager ingediende informatie moet waarheidsgetrouw, nauwkeurig, volledig en actueel zijn vanaf het tijdstip van de indiening van de aanvraag tot en met het tijdstip van de vergunningverlening. Aangezien bepaalde informatie misschien alleen op de toekomst betrekking heeft, moeten datums in de toekomst die in de informatie voorkomen, in de aanvraag specifiek worden geïdentificeerd. (3) Om een snelle en tijdige behandeling van aanvragen voor een vergunning als aanbieder van cryptoactivadiensten te verzekeren, moeten bevoegde autoriteiten de ontvangst van de aanvraag bevestigen door elektronisch, op papier, of in beide vormen, een ontvangstbevestiging aan de aanvrager te zenden. Die ontvangstbevestiging moet de contactgegevens bevatten van de personen of de functie die belast is met de behandeling van de vergunningaanvraag. (4) Om bevoegde autoriteiten in staat te stellen hun beoordeling van de vergunningaanvraag te baseren op accurate informatie, moeten aanvragers bevoegde autoriteiten onverwijld alle wijzigingen van de in de vergunningaanvraag verstrekte informatie meedelen. In dat geval moeten de in artikel 63, lid 9, van Verordening (EU) 2023/1114 vastgestelde termijnen voor de beoordeling van de aanvraag beginnen te lopen vanaf de datum waarop de geactualiseerde informatie door de bevoegde autoriteit is ontvangen. (5) Bevoegde autoriteiten moeten de aanvrager om aanvullende informatie kunnen vragen tijdens de beoordeling overeenkomstig de criteria en termijnen bepaald in artikel 63, lid 12, van Verordening (EU) 2023/1114. (6) Deze verordening is gebaseerd op de ontwerpen van technische uitvoeringsnormen die de Europese Autoriteit voor effecten en markten (“ESMA”), in nauwe samenwerking met de Europese Bankautoriteit, bij de Commissie heeft ingediend. (7) De ESMA heeft open publieke consultaties georganiseerd over de ontwerpen van technische uitvoeringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en het advies ingewonnen van de bij artikel 37 van Verordening (EU) nr. 1095/2010 van het Europees Parlement en de Raad ( 2 ) opgerichte Stakeholdergroep effecten en markten, HEEFT DE VOLGENDE VERORDENING VASTGESTELD: Artikel 1 Aanwijzing van een aanspreekpunt De bevoegde autoriteiten wijzen een aanspreekpunt aan dat de aanvragen van een vergunning als aanbieder van cryptoactivadiensten op grond van artikel 62 van Verordening (EU) 2023/1114 in ontvangst neemt. De bevoegde autoriteiten houden de contactgegevens van het aangewezen aanspreekpunt actueel en maken die contactgegevens openbaar op hun website. Artikel 2 Indiening van de vergunningaanvraag 1.   Een rechtspersoon of een andere onderneming die overeenkomstig artikel 62 van Verordening (EU) 2023/1114 een vergunning als aanbieder van cryptoactivadiensten aanvraagt (“aanvrager”), dient bij de bevoegde autoriteit de vergunningaanvraag in door het formulier uit de bijlage bij deze verordening in te vullen. 2.   De rechtspersoon of andere onderneming dient de aanvraag op zodanige wijze in, dat informatie kan worden opgeslagen op een wijze dat deze toegankelijk is voor raadpleging in de toekomst en dat de opgeslagen informatie kan worden gereproduceerd. Artikel 3 Ontvangst van de vergunningaanvraag en ontvangstbevestiging Bevoegde autoriteiten zenden elektronisch, op papier, of in beide vormen, een ontvangstbevestiging aan de aanvrager. Die ontvangstbevestiging bevat de contactgegevens van de afdeling, de functie of de medewerker van de bevoegde autoriteit die met de behandeling van de aanvraag is belast. Artikel 4 Kennisgeving van wijzigingen 1.   De aanvrager stelt de bevoegde autoriteit onverwijld in kennis van alle wijzigingen van de in de vergunningaanvraag verschafte informatie. De aanvrager verschaft de geactualiseerde informatie op het formulier uit de bijlage. 2.   Wanneer de aanvrager overeenkomstig lid 1 geactualiseerde informatie verschaft, begint de in artikel 63, lid 9, van Verordening (EU) 2023/1114 bepaalde termijn te lopen vanaf de datum van ontvangst van die geactualiseerde informatie door de bevoegde autoriteit. 3.   Aanbieders van cryptoactivadiensten stellen de bevoegde autoriteit in kennis van alle wijzigingen van de informatie die als basis diende voor het verlenen van de vergunning. Artikel 5 Mededeling van de beslissing Bevoegde autoriteiten stellen de aanvrager op papier, elektronisch of in beide vormen in kennis van hun besluit om de vergunning toe te kennen of te weigeren, als bedoeld in artikel 63, lid 9, van Verordening (EU) 2023/1114. Artikel 6 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 oktober 2024. Voor de Commissie De voorzitter Ursula VON DER LEYEN ( 1 ) PB L 150 van 9.6.2023, blz. 40 , ELI: http://data.europa.eu/eli/reg/2023/1114/oj . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 , ELI: http://data.europa.eu/eli/reg/2010/1095/oj ). BIJLAGE AANVRAAGFORMULIER VOOR EEN VERGUNNING ALS AANBIEDER VAN CRYPTOACTIVADIENSTEN Overeenkomstig de artikelen 2 en 4 van Uitvoeringsverordening (EU) 2025/306 van de Commissie van 31 oktober 2024 tot vaststelling van technische uitvoeringsnormen voor de toepassing van Verordening (EU) 2023/1114 van het Europees Parlement en de Raad wat betreft standaardformulieren, templates en procedures voor de in de aanvraag voor een vergunning van aanbieders van cryptoactivadiensten op te nemen informatie ( 1 ) : Referentie (in te vullen door de bevoegde autoriteit) : Datum: VAN Naam aanvrager: Adres aanvrager/statutaire zetel aanvrager: Contactgegevens aangewezen contactpersoon Naam: Tel. E-mail: AAN Lidstaat (indien van toepassing): Bevoegde autoriteit: Adres: Contactgegevens aangewezen aanspreekpunt Naam: Tel. E-mail: Wij, [ naam aanvrager ], verklaren dat de ingediende informatie waarheidsgetrouw, accuraat, volledig, actueel en niet misleidend is. Indien bepaalde informatie alleen een datum in de toekomst betreft, wordt die datum uitdrukkelijk in de aanvraag aangegeven. Wij zeggen ook toe om de autoriteit onverwijld schriftelijk kennis te geven indien die informatie onjuist, onvolledig of misleidend mocht blijken te zijn. Voorts zeggen wij toe de bevoegde autoriteit te informeren over wijzigingen met betrekking tot de in dit formulier verschafte informatie. Persoon belast met het opstellen van de aanvraag Naam: Status/functie: Tel. E-mail: — Aard van de mededeling (het toepasselijke vakje aankruisen) — ☐ Vergunningaanvraag — ☐ Kennisgeving van wijzigingen overeenkomstig artikel 4, lid 1, van Uitvoeringsverordening (EU) 2025/306 (bij kennisgeving van wijzigingen, hoeven alleen de betrokken delen van het formulier die gewijzigd worden, te worden ingevuld) VEREISTE INFORMATIE Algemene informatie overeenkomstig artikel 1 van Gedelegeerde Verordening (EU) 2025/305 van de Commissie ( 2 ) … Programma van werkzaamheden overeenkomstig artikel 2 van Gedelegeerde Verordening (EU) 2025/305 … Prudentiële vereisten … Vul hier de in artikel 3 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Informatie over governanceregelingen en interne controlemechanismen … Vul hier de in artikel 4 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Bedrijfscontinuïteit … Vul hier de in artikel 5 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Opsporen en voorkomen van witwassen van geld en terrorismefinanciering … Vul hier de in artikel 6 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Identiteit en bewijs van betrouwbaarheid, kennis, vaardigheden en ervaring en van besteding van voldoende tijd door de leden van het leidinggevend orgaan … Vul hier de in artikel 7 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Informatie over aandeelhouders of leden met gekwalificeerde deelnemingen … Vul hier de in artikel 8 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. ICT-systemen en beveiligingsvoorzieningen daarvan … Vul hier de in artikel 9 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Scheiding van cryptoactiva en geldmiddelen van cliënten … Vul hier de in artikel 10 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Behandeling van klachten … Vul hier de in artikel 11 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Beleid inzake bewaring en administratie … Vul hier de in artikel 12 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Operationele regels van het handelsplatform en opsporing van marktmisbruik … Vul hier de in artikel 13 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Omwisseling van cryptoactiva voor geldmiddelen of andere cryptoactiva … Vul hier de in artikel 14 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Uitvoeringsbeleid … Vul hier de in artikel 15 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Adviesverlening of portefeuillebeheer voor cryptoactiva … Vul hier de in artikel 16 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. Overdrachtdiensten … Vul hier de in artikel 17 van Gedelegeerde Verordening (EU) 2025/305 bedoelde informatie in. U kunt dit doen door die informatie hier te geven of door te verwijzen naar de betrokken afdelingen van de kennisgeving. [ handtekening wettelijke vertegenwoordiger ] ( 1 ) PB L, 2025/306, 31.3.2025, ELI: http://data.europa.eu/eli/reg_impl/2025/306/oj . ( 2 ) Gedelegeerde Verordening (EU) 2025/305 van de Commissie van 31 oktober 2024 tot aanvulling van Verordening (EU) 2023/1114 van het Europees Parlement en de Raad met technische reguleringsnormen voor de in een aanvraag van een vergunning als aanbieder van cryptoactivadiensten op te nemen informatie ( PB L, 2025/305, 31.3.2025, ELI: http://data.europa.eu/eli/reg_impl/2025/305/oj ). ELI: http://data.europa.eu/eli/reg_impl/2025/306/oj ISSN 1977-0758 (electronic edition)",
  "source": "EUR LEX"
}