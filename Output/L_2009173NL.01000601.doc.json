{
  "url": "http://www.w3.org/1999/xhtml\">",
  "content": "L_2009173NL.01000601.xml 3.7.2009 NL Publicatieblad van de Europese Unie L 173/6 BESLUIT VAN DE RAAD van 22 juni 2009 inzake de sluiting van de Overeenkomst tussen de Europese Gemeenschap en het Hasjemitisch Koninkrijk Jordanië inzake bepaalde aspecten van luchtdiensten (2009/512/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 80, lid 2, juncto artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie, Gezien het advies van het Europees Parlement, Overwegende hetgeen volgt: (1) De Raad heeft de Commissie op 5 juni 2003 gemachtigd met derde landen te onderhandelen over de vervanging van sommige bepalingen in bestaande bilaterale overeenkomsten door een communautaire overeenkomst. (2) Overeenkomstig de mechanismen en richtsnoeren in de bijlage bij het besluit van de Raad waarbij de Commissie werd gemachtigd om met derde landen te onderhandelen over de vervanging van sommige bepalingen in bestaande bilaterale overeenkomsten door een communautaire overeenkomst, heeft de Commissie namens de Gemeenschap onderhandeld over een Overeenkomst tussen de Europese Gemeenschap en het Hasjemitisch Koninkrijk Jordanië inzake bepaalde aspecten van luchtdiensten ( 1 ) (de overeenkomst). (3) Onder voorbehoud van sluiting op een later tijdstip is deze overeenkomst op 25 februari 2008 namens de Gemeenschap ondertekend overeenkomstig Besluit 2008/216/EG van de Raad ( 2 ) . (4) Deze overeenkomst dient te worden goedgekeurd, BESLUIT: Artikel 1 De Overeenkomst tussen de Europese Gemeenschap en het Hasjemitisch Koninkrijk Jordanië inzake bepaalde aspecten van luchtdiensten wordt namens de Gemeenschap goedgekeurd. Artikel 2 De voorzitter van de Raad wordt gemachtigd om de persoon/personen aan te wijzen die bevoegd is/zijn om de in artikel 9, lid 1, van de overeenkomst bedoelde kennisgeving te verrichten. Gedaan te Luxemburg, 22 juni 2009. Voor de Raad De voorzitter J. ŠEBESTA ( 1 ) PB L 68 van 12.3.2008, blz. 15 . ( 2 ) PB L 68 van 12.3.2008, blz. 14 .",
  "source": "EUR LEX"
}