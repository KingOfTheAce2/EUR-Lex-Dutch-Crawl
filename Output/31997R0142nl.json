{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0142:NL:HTML\">",
  "content": "EUR-Lex - 31997R0142 - NL Avis juridique important | 31997R0142 Verordening (EG) nr. 142/97 van de Commissie van 27 januari 1997 betreffende de verstrekking van informatie over bepaalde bestaande stoffen krachtens Verordening (EEG) nr. 793/93 van de Raad (Voor de EER relevante tekst) Publicatieblad Nr. L 025 van 28/01/1997 blz. 0011 - 0012 VERORDENING (EG) Nr. 142/97 VAN DE COMMISSIE van 27 januari 1997 betreffende de verstrekking van informatie over bepaalde bestaande stoffen krachtens Verordening (EEG) nr. 793/93 van de Raad (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 793/93 van de Raad van 23 maart 1993 inzake de beoordeling en de beperking van de risico's van bestaande stoffen (1), inzonderheid op artikel 12, lid 2, Overwegende dat de Commissie relevante informatie over bepaalde stoffen nodig heeft om een begin te maken met de herzieningsprocedure krachtens de artikelen 69, 84 en 112 van het Toetredingsverdrag voor de bepalingen die in de nieuwe Lid-Staten nog niet van toepassing zijn; dat deze informatie beschikbaar moet zijn voordat alle krachtens de artikelen 3 en 4 van Verordening (EEG) nr. 793/93 vereiste informatie is verstrekt; Overwegende dat fabrikanten en importeurs er krachtens artikel 12 toe kunnen worden verplicht voor bepaalde stoffen waarvan wordt vermoed dat ze ernstige risico's voor mens en milieu kunnen opleveren, de beschikbare informatie te verstrekken; Overwegende Verordening (EG) nr. 1488/94 van de Commissie (2) tot vaststelling van de beginselen van de beoordeling van de risico's voor mens en milieu van bestaande stoffen krachtens Verordening (EEG) nr. 793/93; Overwegende dat de bepalingen van deze verordening in overeenstemming zijn met het advies van het comitÃ© dat bij artikel 15 van Verordening (EEG) nr. 793/93 is ingesteld, HEEFT DE VOLGENDE VERORDENING VASTGESTELD: Artikel 1 De fabrikant(en) en importeur(s) van de in de bijlage van deze verordening vermelde stoffen verstrekken de Commissie binnen vier maanden na de inwerkingtreding van deze verordening alle relevante en beschikbare informatie over de blootstelling van mens en milieu aan deze stoffen. De informatie over de blootstelling heeft betrekking op de emissie van die stof of de blootstelling van menselijke populaties of milieucompartimenten aan die stof tijdens de verschillende fasen van de levenscyclus van de stof overeenkomstig artikel 3, lid 3, en bijlage I, deel A, van Verordening (EG) nr. 1488/94, met: - als menselijke populaties: werknemers, consumenten en via het milieu blootgestelde personen; - als milieucompartimenten: lucht, water en bodem met inbegrip van informatie over de lotgevallen van de stof in afvalwaterzuiveringsinstallaties en de accumulatie van de stof in de voedselketen; - als levenscyclus van de stof: de vervaardiging, het vervoer, de opslag, de formulering in preparaten of andere vormen van verwerking, gebruik en verwijdering of terugwinning. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 27 januari 1997. Voor de Commissie Ritt BJERREGAARD Lid van de Commissie (1) PB nr. L 84 van 5. 4. 1993, blz. 1. (2) PB nr. L 161 van 29. 6. 1994, blz. 3. BIJLAGE >RUIMTE VOOR DE TABEL>",
  "source": "EUR LEX"
}