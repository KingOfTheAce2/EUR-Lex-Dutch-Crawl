{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R0284:NL:HTML\">",
  "content": "EUR-Lex - 31992R0284 - NL Avis juridique important | 31992R0284 Verordening (EEG) Nr. 284/92 van de Raad van 3 februari 1992 tot wijziging van Verordening (EEG) Nr. 1911/91 betreffende de toepassing van de bepalingen van het Gemeenschapsrecht op de Canarische eilanden, ten aanzien van de toepassing van het gemeenschappelijk landbouwbeleid Publicatieblad Nr. L 031 van 07/02/1992 blz. 0006 - 0007 Bijzondere uitgave in het Fins: Hoofdstuk 14 Deel 1 blz. 0010 Bijzondere uitgave in het Zweeds: Hoofdstuk 14 Deel 1 blz. 0010 VERORDENING (EEG) Nr. 284/92 VAN DE RAAD  van 3 februari 1992  tot wijziging van Verordening (EEG) nr. 1911/91 betreffende de toepassing van de bepalingen van het Gemeenschapsrecht op de Canarische eilanden, ten aanzien van de toepassing van het  gemeenschappelijk landbouwbeleid DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, inzonderheid op artikel 25, lid 4, eerste alinea, Gezien het voorstel van de Commissie, Gezien het advies van het Europese Parlement (1), Overwegende dat de Raad bij Verordening (EEG) nr. 1911/91 (2) heeft besloten de Canarische eilanden in het douanegebied van de Gemeenschap op te nemen en in het geheel van de takken van het gemeenschappelijk beleid te integreren via een progressief  verlopend proces dat een passende overgangsperiode behoeft, en onverminderd bijzondere maatregelen die erop gericht zijn rekening te houden met de specifieke moeilijkheden in verband met het afgelegen en insulaire karakter van deze zeer perifeer gelegen  regio's en het voor deze eilanden van oudsher geldende economische stelsel en belastingstelsel; Overwegende dat, overeenkomstig de artikelen 2 en 10 van bovengenoemde verordening, de toepassing van het gemeenschappelijk landbouwbeleid afhankelijk is van het van kracht worden van een specifieke regeling voor de bevoorrading; dat de toepassing van  dit beleid voorts vergezeld dient te gaan van specifieke maatregelen voor de landbouwproduktie op de Canarische eilanden; Overwegende dat in Besluit 91/314/EEG van de Raad van 26 juni 1991 tot instelling van een programma van speciaal op het afgelegen en insulaire karakter van de Canarische eilanden afgestemde maatregelen (Poseican) (3) de algemene lijnen zijn vastgesteld  voor de mogelijke maatregelen die ten uitvoer moeten worden gelegd om rekening te houden met de specifieke kenmerken en problemen van de archipel; Overwegende dat de voorbereiding en de vaststelling van de beleidsinstrumenten impliceren dat enerzijds een beter inzicht wordt verkregen in behoeften van de markt van de Canarische eilanden, daarbij rekening houdend met de lokale produktie en met de  traditionele handelsstromen, en dat anderzijds wordt bepaald welke maatregelen het best geschikt zijn om de landbouwproduktie op de eilanden te ondersteunen en te verbeteren, en met name de ontwikkeling van tropische culturen mogelijk te maken; Overwegende dat het ontwerpen en het opstellen van de maatregelen moeten plaatsvinden in het kader van een partnerschap tussen de Commissie en de nationale en plaatselijke autoriteiten, waardoor de maatregelen waarin het programma voorziet en die welke  op nationaal en lokaal niveau worden genomen, elkaar kunnen aanvullen; Overwegende dat, wanneer met de hierboven bedoelde specifieke moeilijkheden rekening wordt gehouden en de aan het partnerschap inherente eisen in acht worden genomen, de maatregelen waarvan de invoering van het gemeenschappelijk landbouwbeleid op de  archipel vergezeld moet gaan, onmogelijk met ingang van 1 januari 1992 kunnen worden toegepast; dat deze datum bijgevolg naar uiterlijk 1 juli 1992 moet worden verschoven; Overwegende dat eraan moet worden herinnerd dat de bepalingen van de Toetredingsakte met betrekking tot de toepassing van het gemeenschappelijk landbouwbeleid op de Canarische eilanden van toepassing zijn totdat de regeling voor de bevoorrading van  kracht wordt, met uitzondering van die welke gelden voor de toegang van de produkten van oorsprong uit de Canarische eilanden tot de andere delen van de Gemeenschap, HEEFT DE VOLGENDE VERORDENING VASTGESTELD: Artikel 1 In artikel 10, lid 2, van Verordening (EEG) nr. 1911/91 wordt de datum  \"1 januari 1992\" in de tweede zin vervangen door  \"1 juli 1992\". Artikel 2 Deze verordening treedt in werking op 1 januari 1992. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 3 februari 1992. Voor de Raad De Voorzitter Joao de Deus PINHEIRO (1) Advies uitgebracht op 17 januari 1992 (nog niet verschenen in het Publikatieblad). (2) PB nr. L 171 van 29. 6. 1991, blz. 1. (3) PB nr. L 171 van 29. 6. 1991, blz. 5.",
  "source": "EUR LEX"
}