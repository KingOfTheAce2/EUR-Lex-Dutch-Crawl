{
  "url": "http://www.w3.org/1999/xhtml\">",
  "content": "L_2020343NL.01001301.xml 16.10.2020 NL Publicatieblad van de Europese Unie L 343/13 BESLUIT (EU) 2020/1491 VAN DE RAAD van 12 oktober 2020 betreffende het namens de Europese Unie in het EPO-comité dat is opgericht bij de Tijdelijke Economische Partnerschapsovereenkomst tussen Ivoorkust, enerzijds, en de Europese Gemeenschap en haar lidstaten, anderzijds, in te nemen standpunt in verband met de vaststelling van de lijst van scheidsrechters DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Tijdelijke Economische Partnerschapsovereenkomst tussen Ivoorkust, enerzijds, en de Europese Gemeenschap en haar lidstaten, anderzijds ( 1 ) (“de overeenkomst”), is namens de Unie ondertekend krachtens Besluit 2009/156/EG van de Raad ( 2 ) en wordt sinds 3 september 2016 voorlopig toegepast. (2) Overeenkomstig artikel 64, lid 1, van de overeenkomst kan het EPO-comité een lijst opstellen van personen die bereid en geschikt zijn om als scheidsrechter te fungeren (“lijst van scheidsrechters”). (3) Het EPO-comité stelt overeenkomstig artikel 64, lid 1, van de overeenkomst een besluit vast tot opstelling van de lijst van scheidsrechters. (4) Het is passend het standpunt te bepalen dat namens de Unie moet worden ingenomen in het EPO-comité, aangezien het besluit tot vaststelling van de lijst van scheidsrechters voor de Unie bindend zal zijn. (5) Het standpunt van de Unie in het EPO-comité moet derhalve worden gebaseerd op het ontwerpbesluit van het EPO-comité, HEEFT HET VOLGENDE BESLUIT VASTGESTELD: Artikel 1 Het standpunt dat namens de Europese Unie moet worden ingenomen in het EPO-comité dat is opgerict bij de Tijdelijke Economische Partnerschapsovereenkomst tussen Ivoorkust, enerzijds, en de Europese Gemeenschap en haar lidstaten, anderzijds, is gebaseerd op het ontwerpbesluit van het EPO-comité tot vaststelling van de lijst van personen die bereid en geschikt zijn om als scheidsrechter te fungeren ( 3 ) . Artikel 2 Dit besluit treedt in werking op de datum waarop het wordt vastgesteld. Gedaan te Luxemburg, 12 oktober 2020. Voor de Raad De voorzitter J. BORRELL FONTELLES ( 1 ) PB L 59 van 3.3.2009, blz. 3 . ( 2 ) Besluit 2009/156/EG van de Raad van 21 november 2008 tot ondertekening en voorlopige toepassing van de Tijdelijke Economische Partnerschapsovereenkomst tussen Ivoorkust, enerzijds, en de Europese Gemeenschap en haar lidstaten, anderzijds ( PB L 59 van 3.3.2009, blz. 1 ). ( 3 ) Zie document st 10614/20 op http://register.consilium.europa.eu",
  "source": "EUR LEX"
}