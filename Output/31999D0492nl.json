{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0492:NL:HTML\">",
  "content": "EUR-Lex - 31999D0492 - NL Avis juridique important | 31999D0492 1999/492/EG: Besluit van de Raad van 21 juni 1999 betreffende de sluiting van een overeenkomst in de vorm van een briefwisseling tussen de Europese Gemeenschap, enerzijds, en de Republiek IJsland, anderzijds, inzake protocol nr. 2 bij de overeenkomst tussen de Europese Economische Gemeenschap en de Republiek IJsland Publicatieblad Nr. L 192 van 24/07/1999 blz. 0047 - 0047 BESLUIT VAN DE RAAD van 21 juni 1999 betreffende de sluiting van een overeenkomst in de vorm van een briefwisseling tussen de Europese Gemeenschap, enerzijds, en de Republiek IJsland, anderzijds, inzake protocol nr. 2 bij de overeenkomst tussen de Europese Economische Gemeenschap en de Republiek IJsland (1999/492/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste zin, Gezien het voorstel van de Commissie, (1) Overwegende dat er een overeenkomst in de vorm van een briefwisseling tussen de Europese Gemeenschap, enerzijds, en de Republiek IJsland, anderzijds, betreffende protocol nr. 2 bij de overeenkomst tussen de Europese Economische Gemeenschap en de Republiek IJsland(1) is gesloten teneinde rekening te houden met de toetreding van de Republiek Oostenrijk, de Republiek Finland en het Koninkrijk Zweden tot de Europese Unie, en met de uitvoering van de Uruguayronderegeling; (2) Overwegende dat de overeenkomst dient te worden goedgekeurd, BESLUIT: Artikel 1 De overeenkomst in de vorm van een briefwisseling tussen de Europese Gemeenschap, enerzijds, en de Republiek IJsland, anderzijds, betreffende protocol nr. 2 bij de overeenkomst tussen de Europese Economische Gemeenschap en de Republiek IJsland wordt namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 Nadere bepalingen voor de toepassing van dit besluit worden vastgesteld door de Commissie, bijgestaan door het in artikel 15 van Verordening (EG) nr. 3448/93(2) genoemde comit√©, volgens de procedure van artikel 16 van die verordening. Artikel 3 De voorzitter van de Raad wordt gemachtigd de persoon aan te wijzen die bevoegd is de in artikel 1 genoemde overeenkomst te ondertekenen teneinde daardoor de Gemeenschap te binden. Gedaan te Luxemburg, 21 juni 1999. Voor de Raad De voorzitter G. VERHEUGEN (1) PB L 301 van 31.12.1972, blz. 2. (2) PB L 318 van 20.12.1993, blz. 18. Verordening laatstelijk gewijzigd bij Verordening (EG) nr. 2491/98 (PB L 309 van 19.11.1998, blz. 28).",
  "source": "EUR LEX"
}