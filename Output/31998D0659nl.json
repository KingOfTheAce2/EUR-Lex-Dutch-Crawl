{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0659:NL:HTML\">",
  "content": "EUR-Lex - 31998D0659 - NL Avis juridique important | 31998D0659 98/659/EG: Beschikking van de Commissie van 12 november 1998 houdende wijziging van Beschikking 97/87/EG met betrekking tot het indienen van de technische en financiële bewijsstukken in verband met een specifieke financiële bijdrage van de Gemeenschap voor maatregelen inzake diagnose en beheer in het kader van de uitroeiing van mond- en klauwzeer in Griekenland (kennisgeving geschied onder nummer C(1998) 3450) (Slechts de tekst in de Griekse taal is authentiek) (Voor de EER relevante tekst) Publicatieblad Nr. L 314 van 24/11/1998 blz. 0010 - 0010 BESCHIKKING VAN DE COMMISSIE van 12 november 1998 houdende wijziging van Beschikking 97/87/EG met betrekking tot het indienen van de technische en financiële bewijsstukken in verband met een specifieke financiële bijdrage van de Gemeenschap voor maatregelen inzake diagnose en beheer in het kader van de uitroeiing van mond- en klauwzeer in Griekenland (kennisgeving geschied onder nummer C(1998) 3450) (Slechts de tekst in de Griekse taal is authentiek) (Voor de EER relevante tekst) (98/659/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG van de Raad (2), en met name op artikel 3, lid 3, en artikel 11, lid 4, Overwegende dat bij Beschikking 97/87/EG van de Commissie van 15 januari 1997 houdende vaststelling van een specifieke financiële bijdrage van de Gemeenschap voor maatregelen inzake diagnose en beheer in het kader van de uitroeiing van mond- en klauwzeer in Griekenland (3) met name eisen zijn vastgesteld betreffende de aankoop en installatie van apparatuur; Overwegende dat om budgettaire redenen de bij Beschikking 97/87/EG bedoelde financiële bijstand pas wordt betaald na overlegging van bewijsstukken; dat de eisen betreffende die bewijsstukken in de beschikking zijn gespecificeerd; Overwegende dat de Griekse autoriteiten een verzoek hebben ingediend om de periode voor aankoop en installatie van apparatuur en voor het indienen van de bewijsstukken te verlengen; dat dit verzoek uit technisch oogpunt gerechtvaardigd en aanvaardbaar lijkt; Overwegende dat in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Beschikking 97/87/EG wordt als volgt gewijzigd: 1. In artikel 1, lid 3, wordt de datum \"30 juni 1997\" vervangen door \"1 november 1998\". 2. In artikel 3, tweede alinea, wordt \"1 maart 1998\" vervangen door \"31 december 1998\". Artikel 2 Deze beschikking is gericht tot de Helleense Republiek. Gedaan te Brussel, 12 november 1998. Voor de Commissie Franz FISCHLER Lid van de Commissie (1) PB L 224 van 18. 8. 1990, blz. 19. (2) PB L 168 van 2. 7. 1994, blz. 31. (3) PB L 27 van 30. 1. 1997, blz. 39.",
  "source": "EUR LEX"
}