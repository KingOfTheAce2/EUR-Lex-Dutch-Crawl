{
  "url": "http://www.w3.org/1999/xhtml\">",
  "content": "L_202302765NL.000101.fmx.xml Publicatieblad van de Europese Unie NL Serie L 2023/2765 7.12.2023 UITVOERINGSVERORDENING (EU) 2023/2765 VAN DE RAAD van 7 december 2023 tot uitvoering van artikel 2, lid 3, van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 2580/2001 van de Raad van 27 december 2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme ( 1 ) , en met name artikel 2, lid 3, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 20 juli 2023 heeft de Raad Uitvoeringsverordening (EU) 2023/1505 ( 2 ) vastgesteld, waarbij de lijst van personen, groepen en entiteiten waarop Verordening (EG) nr. 2580/2001 van toepassing is, werd geactualiseerd. (2) De Raad heeft vastgesteld dat een bevoegde instantie in de zin van artikel 1, lid 4, van Gemeenschappelijk Standpunt 2001/931/GBVB ( 3 ) , een beslissing heeft genomen ten aanzien van twee personen die betrokken zijn bij terroristische daden zoals bedoeld in artikel 1, lid 3, van dat gemeenschappelijk standpunt en dat de maatregelen in de artikelen 2 en 3 van dat gemeenschappelijk standpunt op deze personen van toepassing moeten zijn. (3) De lijst van personen, groepen en entiteiten waarop Verordening (EG) nr. 2580/2001 van toepassing is, dient dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening genoemde personen worden toegevoegd aan de lijst genoemd in artikel 2, lid 3, van Verordening (EG) nr. 2580/2001. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 december 2023. Voor de Raad De voorzitter J. HEREU BOHER ( 1 ) PB L 344 van 28.12.2001, blz. 70 . ( 2 ) Uitvoeringsverordening (EU) 2023/1505 van de Raad van 20 juli 2023 tot uitvoering van artikel 2, lid 3, van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme, en tot intrekking van Uitvoeringsverordening (EU) 2023/420 ( PB L 184 van 21.7.2023, blz. 1 ). ( 3 ) Gemeenschappelijk Standpunt 2001/931/GBVB van de Raad van 27 december 2001 betreffende de toepassing van specifieke maatregelen ter bestrijding van het terrorisme ( PB L 344 van 28.12.2001, blz. 93 ). BIJLAGE Lijst van personen, groepen en entiteiten als bedoeld in artikel 1 I.   PERSONEN 14. DEIF Mohammed (alias AL-DAYF Muhammad; AL-MASRI Mohammed), geboren op 12.8.1965 in Khan Younis, Gazastrook. 15. ISSA Marwan, geboren in 1965, Gazastrook. ELI: http://data.europa.eu/eli/reg_impl/2023/2765/oj ISSN 1977-0758 (electronic edition)",
  "source": "EUR LEX"
}