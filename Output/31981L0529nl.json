{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981L0529:NL:HTML\">",
  "content": "EUR-Lex - 31981L0529 - NL Avis juridique important | 31981L0529 Richtlijn 81/529/EEG van de Raad van 30 juni 1981 tot wijziging van Richtlijn 72/161/EEG betreffende de sociaal-economische voorlichting en de scholing van de personen die in de landbouw werkzaam zijn Publicatieblad Nr. L 197 van 20/07/1981 blz. 0044 - 0045 Bijzondere uitgave in het Spaans: Hoofdstuk 03 Deel 22 blz. 0190 Bijzondere uitgave in het Portugees: Hoofdstuk 03 Deel 22 blz. 0190 RICHTLIJN VAN DE RAAD van 30 juni 1981 tot wijziging van Richtlijn 72/161/EEG betreffende de sociaal-economische voorlichting en de scholing van de personen die in de landbouw werkzaam zijn (81/529/EEG) DE RAAD VAN DE EUROPESE GEMEENSCHAPPEN. Gelet op het Verdrag tot oprichting van de Europese Economische Gemeenschap, inzonderheid op artikel 43, Gezien het voorstel van de Commissie (1), Gezien het advies van het Europese Parlement (2), Overwegende dat artikel 9 van Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn (3), voorschrijft dat de Raad aan het einde van een tijdvak van vijf jaar de wijze van uitvoering van de richtlijn op voorstel van de Commissie opnieuw zal bezien; Overwegende dat, om een groter aantal reeds in de landbouw werkzame personen ertoe aan te zetten deel te nemen aan beroepsopleidingscursussen waarvoor communautaire steun wordt toegekend, het voor financiering in aanmerking komende totaalbedrag per landbouwer die een beroepsopleidingscursus heeft gevolgd, dient te worden verhoogd; Overwegende dat de Lid-Staten in staat moeten worden gesteld om bijzondere programma's op te stellen voor de opleiding van leidinggevend personeel en beheerders van samenwerkingsverbanden in gebieden waar dergelijke programma's nodig blijken te zijn, HEEFT DE VOLGENDE RICHTLIJN VASTGESTELD: Artikel 1 Richtlijn 72/161/EEG wordt als volgt gewijzigd:    1. Het opschrift van titel II wordt als volgt gelezen: \"scholing van personen die in de landbouw werkzaam zijn en opleiding van leidinggevend personeel en beheerders van samenwerkingsverbanden\". 2. In artikel 5 wordt het volgende lid ingevoegd: \"2. In gebieden waar dergelijke programma's nodig blijken te zijn, stellen de Lid-Staten bijzondere programma's op voor de opleiding van leidinggevend personeel en beheerders van samenwerkingsverbanden die de nodige vakbekwaamheid bezitten om de volgende taken naar behoren te vervullen:      - het beheer van groeperingen van landbouwproducenten; - de uitvoering, door deze groeperingen of door organisaties die voldoende waarborgen bieden wat betreft de deelneming van de landbouwers aan hun beheer, van waardevolle economische initiatieven op het gebied van de verwerking en de afzet van landbouwprodukten. Deze programma's worden hoofdzakelijk opgesteld met het oog op:      - de oprichting van producentengroeperingen en - unies als bedoeld in Verordening (EEG) nr. 1360/78 (1), - de uitvoering van de in Verordening (EEG) nr. 355/77 (2) en Verordening (EEG) nr. 1361/78 (3) bedoelde programma's. (1) PB nr. L 166 van 23.6.1978, blz. 1.  (2) PB nr. L 51 van 23.2.1977, blz. 1.  (3) PB nr. L 166 van 23.6.1978, blz. 9.\".  Het voormalige lid 2 wordt lid 3. 3. Titel III komt te vervallen en de voormalige titel IV wordt titel III. 4. In artikel 12, lid 1, wordt \"artikel 7\" vervangen door \"artikel 5, lid 2\". 5. In artikel 12, lid 2, eerste, tweede en derde streepje, worden de bedragen vervangen door de volgende bedragen: eerste streepje : 7 500 rekeneenheden door 9 068 Ecu (A); (1) PB nr. C 124 van 17.5.1979, blz. 1.  (2) PB nr. C 85 van 8.4.1980, blz. 53.  (3) PB nr. L 96 van 23.4.1972, blz. 15.   tweede streepje : 4 500 rekeneenheden door 5 441 Ecu (A); derde streepje : 1 500 rekeneenheden door 2 902 Ecu (A). 6. Artikel 12, lid 2, vierde streepje, wordt als volgt gelezen: \"- 25 % van de werkelijke uitgaven in het kader van de maatregelen als bedoeld in artikel 5, lid 2, tot een totaalbedrag van 2 902 Ecu (A) per persoon die een volledige bijscholingscursus heeft gevolgd.\". Artikel 2 De Lid-Staten doen de nodige wettelijke en bestuursrechtelijke bepalingen in werking treden om uiterlijk op 31 december 1981 aan deze richtlijn te voldoen. Artikel 3 Deze richtlijn is gericht tot de Lid-Staten. Gedaan te Luxemburg, 30 juni 1981. Voor de Raad De Voorzitter G. BRAKS",
  "source": "EUR LEX"
}