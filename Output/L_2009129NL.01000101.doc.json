{
  "url": "http://www.w3.org/1999/xhtml\">",
  "content": "L_2009129NL.01000101.xml 28.5.2009 NL Publicatieblad van de Europese Unie L 129/1 VERORDENING (EG) Nr. 439/2009 VAN DE RAAD van 23 maart 2009 betreffende de sluiting van de Overeenkomst tussen de Europese Gemeenschap en de regering van de Russische Federatie inzake samenwerking op visserijgebied en de instandhouding van de levende rijkdommen van de zee in de Oostzee DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 37, juncto artikel 300, lid 2 en lid 3, eerste alinea, Gelet op het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) De Gemeenschap en de regering van de Russische Federatie hebben onderhandelingen gevoerd over een overeenkomst inzake samenwerking op visserijgebied en de instandhouding van de levende rijkdommen van de zee in de Oostzee, en deze geparafeerd. (2) De overeenkomst voorziet in een nauwe samenwerking tussen de partijen op basis van het beginsel van een billijk en wederzijds voordeel ten behoeve van de instandhouding, de duurzame exploitatie en het duurzame beheer van alle grensoverschrijdende, geassocieerde en afhankelijke bestanden in de Oostzee. (3) Het is in het belang van de Gemeenschap om die overeenkomst goed te keuren, HEEFT DE VOLGENDE VERORDENING VASTGESTELD: Artikel 1 De overeenkomst tussen de Europese Gemeenschap en de regering van de Russische Federatie inzake samenwerking op visserijgebied en de instandhouding van de levende rijkdommen van de zee in de Oostzee wordt namens de Gemeenschap goedgekeurd. De tekst van de overeenkomst is aan deze verordening gehecht. Artikel 2 De voorzitter van de Raad wordt gemachtigd de personen aan te wijzen die bevoegd zijn de overeenkomst te ondertekenen teneinde daardoor de Gemeenschap te binden. Artikel 3 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 maart 2009. Voor de Raad De voorzitter P. GANDALOVIÄŒ ( 1 ) PB C 102 E van 24.4.2008, blz. 86 .",
  "source": "EUR LEX"
}