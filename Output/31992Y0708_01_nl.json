{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992Y0708(01):NL:HTML\">",
  "content": "EUR-Lex - 31992Y0708(01) - NL Avis juridique important | 31992Y0708(01) Resolutie van de Raad van 18 juni 1992 inzake de verkooppraktijken in derde landen van in de Gemeenschap gevestigde fabrikanten voor vervangingsmiddelen voor moedermelk Publicatieblad Nr. C 172 van 08/07/1992 blz. 0001 - 0001 RESOLUTIE VAN DE RAAD van 18 juni 1992 inzake de verkooppraktijken in derde landen van in de Gemeenschap gevestigde fabrikanten voor vervangingsmiddelen voor moedermelk (92/C 172/01) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Overwegende dat in Richtlijn 92/52/EEG van de Raad van 18 juni 1992 inzake volledige zuigelingenvoeding en opvolgzuigelingenvoeding die voor de uitvoer naar derde landen is bestemd (1) het toepassingsgebied van een aantal communautaire bepalingen  betreffende de samenstelling en de etikettering van volledige zuigelingenvoeding en opvolgzuigelingenvoeding wordt uitgebreid tot deze produkten; Overwegende dat de internationale gedragscode voor de verkoop van vervangingsmiddelen voor moedermelk in mei 1981 door de 34e vergadering van de Wereldgezondheidsorganisatie als aanbeveling is goedgekeurd; Overwegende dat deze produkten in grote hoeveelheden door in de Gemeenschap gevestigde fabrikanten aan derde landen worden verkocht; Overwegende dat het van groot belang wordt geacht dat de verkooppraktijken in derde landen moeders niet van het geven van borstvoeding doen afzien; Overwegende dat de toepassing van genoemde internationale gedragscode ongetwijfeld een uitstekend middel is om dit doel in die landen te bereiken; Overwegende dat de Gemeenschap in deze landen geen wetgevende bevoegdheid heeft; dat desalniettemin moet worden bevorderd dat de internationale gedragscode voor de verkoop van vervangingsmiddelen voor moedermelk wordt nageleefd, wanneer deze produkten  op exportmarkten in de handel worden gebracht, voor zover dit niet strijdig is met de bepalingen die in de betrokken landen van kracht zijn; Overwegende dat de Gemeenschap de bevoegde instanties in die landen daadwerkelijk kan steunen bij hun inspanningen om de internationale gedragscode op hun grondgebied toe te passen, HEEFT DE VOLGENDE RESOLUTIE AANGENOMEN: 1.  De Gemeenschap draagt bij tot de toepassing van verantwoorde verkooppraktijken voor vervangingsmiddelen voor moedermelk in derde landen. 2. Met het oog op uitvoering van punt 1 draagt de Commissie haar delegaties in derde landen op om op te treden als contactpunten voor de bevoegde instanties. Klachten en kritiek ten aanzien van de verkooppraktijken van een in de Gemeenschap gevestigde  fabrikant kunnen bij hen worden ingediend. 3. De Commissie is bereid dergelijke gevallen te onderzoeken en te helpen bij het vinden van een voor alle partijen bevredigende oplossing. 4. Deze resolutie wordt door de Commissie via de officiÃ«le kanalen aan de betrokken landen bekendgemaakt. 5. De Commissie brengt elke twee jaar aan het Europese Parlement en de Raad verslag uit over de toepassing van deze resolutie. (1) PB nr. L 179 van 1. 7. 1992.",
  "source": "EUR LEX"
}