{
  "url": "http://www.w3.org/1999/xhtml\"><!--",
  "content": "L_2020335NL.01001601.xml 13.10.2020 NL Publicatieblad van de Europese Unie L 335/16 BESLUIT (GBVB) 2020/1466 VAN DE RAAD van 12 oktober 2020 tot wijziging van Besluit (GBVB) 2018/1544 betreffende beperkende maatregelen tegen de proliferatie en het gebruik van chemische wapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 oktober 2018 heeft de Raad Besluit (GBVB) 2018/1544 ( 1 ) vastgesteld betreffende beperkende maatregelen tegen de proliferatie en het gebruik van chemische wapens. (2) Besluit (GBVB) 2018/1544 is van toepassing tot en met 16 oktober 2020. Op grond van een evaluatie van dat besluit moeten de daarin vervatte beperkende maatregelen worden verlengd tot en met 16 oktober 2021 en moet één vermelding op de lijst van de in de artikelen 2 en 3 bedoelde natuurlijke personen en rechtspersonen, entiteiten en lichamen, zoals aangegeven in de bijlage bij dat besluit, worden geactualiseerd. (3) Besluit (GBVB) 2018/1544 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2018/1544 wordt als volgt gewijzigd: 1) Artikel 8 wordt vervangen door: “ Artikel 8 Dit besluit is van toepassing tot en met 16 oktober 2021. Dit besluit wordt voortdurend geëvalueerd. Het wordt zo nodig verlengd of gewijzigd, indien de Raad van oordeel is dat de doelstellingen ervan niet zijn bereikt.”. 2) De bijlage wordt gewijzigd zoals aangegeven in de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Luxemburg, 12 oktober 2020. Voor de Raad De voorzitter J. BORRELL FONTELLES ( 1 ) Besluit (GBVB) 2018/1544 van de Raad van 15 oktober 2018 betreffende beperkende maatregelen tegen de proliferatie en het gebruik van chemische wapens ( PB L 259 van 16.10.2018, blz. 25 ). BIJLAGE Vermelding nr. 5 op de lijst van de in de artikelen 2 en 3 bedoelde natuurlijke personen en rechtspersonen, entiteiten en lichamen onder subrubriek “A. Natuurlijke personen”, zoals aangegeven in de bijlage bij Besluit (GBVB) 2018/1544, wordt vervangen door de volgende vermelding: Naam Identificatiegegevens Redenen voor aanwijzing Datum van opneming op de lijst “5. Said SAID alias: Saeed, Sa'id Sa'id, Titel: doctor, lid van Instituut 3000 (ook bekend als Instituut 6000) van het Scientific Studies and Research Centre; Geslacht: man; Geboortedatum: 11 december 1955 Said Said is een belangrijke persoon binnen het Instituut 3000 (ook bekend als Instituut 6000), de afdeling van het Scientific Studies and Research Centre die verantwoordelijk is voor de ontwikkeling en productie van de chemische wapens van Syrië. 21.1.2019”",
  "source": "EUR LEX"
}