{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0327:NL:HTML\">",
  "content": "EUR-Lex - 31993D0327 - NL Avis juridique important | 31993D0327 93/327/EEG: Beschikking van de Commissie van 13 mei 1993 tot vaststelling van de voorwaarden waaronder aanbestedende diensten die geografische gebieden exploiteren ter wille van de prospectie en de winning van aardolie, gas, steenkool of andere vaste brandstoffen, aan de Commissie informatie moeten verstrekken inzake de door hen geplaatste opdrachten Publicatieblad Nr. L 129 van 27/05/1993 blz. 0025 - 0026 Bijzondere uitgave in het Fins: Hoofdstuk 6 Deel 4 blz. 0056 Bijzondere uitgave in het Zweeds: Hoofdstuk 6 Deel 4 blz. 0056 BESCHIKKING VAN DE COMMISSIE van 13 mei 1993 tot vaststelling van de voorwaarden waaronder aanbestedende diensten die geografische gebieden exploiteren ter wille van de prospectie en de winning van aardolie, gas, steenkool of andere vaste  brandstoffen, aan de Commissie informatie moeten verstrekken inzake de door hen geplaatste opdrachten (93/327/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 90/531/EEG van de Raad van 17 september 1990 betreffende de procedures voor het plaatsen van opdrachten in de sectoren water- en energievoorziening, vervoer en telecommunicatie (1), inzonderheid op artikel 3, lid 2, onder b), en  artikel 32, leden 4 tot en met 7, Na raadpleging van het Raadgevend Comit√© inzake overheidsopdrachten, Overwegende dat in artikel 3, lid 2, onder b), van Richtlijn 90/531/EEG wordt bepaald dat aanbestedende diensten die geografische gebieden exploiteren ter wille van de prospectie en de winning van aardolie, gas, steenkool of andere vaste brandstoffen,  onder door de Commissie vast te stellen voorwaarden informatie moeten verstrekken inzake de opdrachten die zij toekennen; Overwegende dat deze informatie de Commissie in staat moet stellen te voldoen aan haar verplichtingen inzake het toezicht op de toepassing van de communautaire bepalingen en studies van statistische aard uit te voeren; Overwegende dat het echter wenselijk is de toezending van informatie betreffende elke geplaatste opdracht te beperken tot opdrachten met een voldoende hoge waarde, welke uniform wordt vastgesteld op 5 miljoen ecu; Overwegende dat voor opdrachten met een lagere waarde boven een drempel van 400 000 ecu, de periodieke toezending van beknoptere informatie voldoende is, HEEFT DE VOLGENDE BESCHIKKING GEGEVEN: Artikel 1 De Lid-Staten zien erop toe dat de diensten die activiteiten zoals bedoeld in artikel 3, lid 1, van Richtlijn 90/531/EEG uitoefenen, voor elke door hen geplaatste opdracht waarvan de waarde - gedefinieerd overeenkomstig artikel 12 van  Richtlijn 90/531/EEG - hoger is dan 5 miljoen ecu, alle in de bijlage gespecificeerde gegevens aan de Commissie verstrekken binnen een termijn van 48 dagen, te rekenen vanaf de datum waarop de opdracht wordt geplaatst. Artikel 2 In het geval van opdrachten waarvan de waarde ligt tussen 400 000 en 5 miljoen ecu, dienen de in artikel 1 van deze beschikking bedoelde aanbestedende diensten: 1. voor elke opdracht de in de punten 1 tot en met 9 van de bijlage bedoelde gegevens te bewaren gedurende ten minste vier jaar, te rekenen vanaf de datum waarop de opdracht werd geplaatst; 2. deze gegevens voor elke in de loop van een kwartaal geplaatste opdracht aan de Commissie te verstrekken, hetzij direct op haar verzoek, hetzij uiterlijk 48 dagen na het einde van elk kwartaal. Artikel 3 Deze beschikking is van toepassing op met ingang van 1 januari 1993 geplaatste opdrachten. Artikel 4 Deze beschikking is gericht tot de Lid-Staten. Gedaan te Brussel, 13 mei 1993. Voor de Commissie Raniero VANNI D'ARCHIRAFI Lid van de Commissie (1) PB nr. L 297 van 29. 10. 1990, blz. 1. BIJLAGE Artikel 3 van Richtlijn 90/531/EEG betreffende de zogenoemde uitgesloten sectoren   Gegevens over elke geplaatste opdracht te bewaren of aan de Commissie te verstrekken  - Niet bestemd voor bekendmaking - 1. Naam en adres van de aanbestedende dienst. 2. Aard van de opdracht (leveringen of werken; in voorkomend geval aangeven of het om een raamovereenkomst gaat). 3. Duidelijke beschrijving van de aard van de produkten, werken of diensten (met gebruikmaking van bij voorbeeld de CPA). 4. Is er een aanbesteding bekendgemaakt en, zo ja, in welke dagbladen of vakbladen? Zo neen, in welke vorm werd dan de oproep tot mededinging gedaan? 5. Aantal ontvangen inschrijvingen. 6. Datum van gunning. 7. Naam en adres van de leverancier of aannemer aan wie de opdracht is gegund. 8. Waarde van de opdracht. 9. Verwachte duur van de opdracht. 10. Vermelding van het gedeelte van de opdracht dat in onderaanbesteding is of kan worden gegeven, wanneer dit meer dan 10 % is. 11. Land van oorsprong van het produkt of de dienst. 12. Voornaamste gunningscriteria die zijn gehanteerd ter bepaling van de economisch voordeligste aanbieding. 13. Is de opdracht gegund aan een inschrijver die een variant op de oorspronkelijke specificaties van de aanbestedende dienst heeft voorgesteld?",
  "source": "EUR LEX"
}