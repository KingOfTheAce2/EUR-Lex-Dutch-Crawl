{
  "url": "http://www.w3.org/1999/xhtml\"><!--",
  "content": "L_2013257NL.01001801.xml 28.9.2013 NL Publicatieblad van de Europese Unie L 257/18 BESLUIT 2013/477/GBVB VAN DE RAAD van 27 september 2013 houdende wijziging van Besluit 2010/573/GBVB inzake beperkende maatregelen tegen de leiders van de regio Transnistrië van de Republiek Moldavië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) De Raad heeft op 27 september 2010 Besluit 2010/573/GBVB ( 1 ) vastgesteld. (2) Na toetsing van Besluit 2010/573/GBVB wordt het wenselijk geacht de beperkende maatregelen tegen de leiders van de regio Transnistrië van de Republiek Moldavië te verlengen tot en met 30 september 2014. (3) Besluit 2010/573/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 4, lid 2, van Besluit 2010/573/GBVB wordt vervangen door: „2.   Dit besluit is van toepassing tot en met 30 september 2014. Het wordt voortdurend getoetst. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie. Gedaan te Brussel, 27 september 2013. Voor de Raad De voorzitter E. GUSTAS ( 1 ) Besluit 2010/573/GBVB van de Raad van 27 september 2010 inzake beperkende maatregelen tegen de leiders van de regio Transnistrië van de Republiek Moldavië ( PB L 253 van 28.9.2010, blz. 54 ).",
  "source": "EUR LEX"
}