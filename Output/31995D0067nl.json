{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0067:NL:HTML\">",
  "content": "EUR-Lex - 31995D0067 - NL Avis juridique important | 31995D0067 95/67/EG: Besluit van de Raad van 6 maart 1995 betreffende de sluiting van de Overeenkomst in de vorm van een briefwisseling to wijziging van de Samenwerkingsovereenkomst tussen de Europese Economische Gemeenschap en de Jemenitische Arabische Republiek Publicatieblad Nr. L 057 van 15/03/1995 blz. 0077 - 0077 BESLUIT VAN DE RAAD van 6 maart 1995 betreffende de sluiting van de Overeenkomst in de vorm van een briefwisseling tot wijziging van de Samenwerkingsovereenkomst tussen de Europese Economische Gemeenschap en de Jemenitische Arabische Republiek (95/67/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 113 en 130 Y junctis artikel 228, lid 2, eerste zin, en lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Overwegende dat ingevolge artikel 130 U van het Verdrag het beleid van de Gemeenschap op het gebied van ontwikkelingssamenwerking is gericht op de bevordering van de duurzame economische en sociale ontwikkeling van de ontwikkelingslanden, hun harmonische en geleidelijke integratie in de wereldeconomie en de strijd tegen de armoede in deze landen; Overwegende dat het, naar aanleiding van de samenvoeging van de Jemenitische Arabische Republiek en de Democratische Volksrepubliek Jemen tot de Republiek Jemen, nodig lijkt de samenwerkingsovereenkomst tussen de Europese Economische Gemeenschap en de Jemenitische Arabische Republiek (3) aan te passen; Overwegende dat er te dien einde onderhandelingen met de Republiek Jemen zijn gevoerd, die tot een Overeenkomst in de vorm van een briefwisseling hebben geleid en dat het in het belang van de Gemeenschap is deze goed te keuren, BESLUIT: Artikel 1 De Overeenkomst in de vorm van een briefwisseling tot wijziging van de Samenwerkingsovereenkomst tussen de Europese Economische Gemeenschap en de Jemenitische Arabische Republiek wordt namens de Gemeenschap goedgekeurd. De tekst van de Overeenkomst in de vorm van een briefwisseling is aan dit besluit gehecht. Artikel 2 De Voorzitter van de Raad is gemachtigd de personen aan te wijzen die bevoegd zijn de in artikel 1 bedoelde Overeenkomst in de vorm van een briefwisseling te ondertekenen teneinde daardoor de Gemeenschap te binden. Gedaan te Brussel, 6 maart 1995. Voor de Raad De Voorzitter A. JUPPÃ‰ (1) PB nr. C 310 van 16. 11. 1993, blz. 19. (2) PB nr. C 128 van 9. 5. 1994, blz. 525. (3) PB nr. L 26 van 31. 1. 1985, blz. 2.",
  "source": "EUR LEX"
}