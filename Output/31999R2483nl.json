{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2483:NL:HTML\">",
  "content": "EUR-Lex - 31999R2483 - NL Avis juridique important | 31999R2483 Verordening (EG) nr. 2483/1999 van de Commissie van 25 november 1999 waarbij het kwantitatieve maximum voor de invoer van textielproducten vallende onder categorie 4 van oorsprong uit de Volksrepubliek China wordt verminderd met de hoeveelheid die in de Europese Gemeenschap is ingevoerd in strijd met de Overeenkomst tussen de Europese Gemeenschap en de Volksrepubliek China die in het kader van de MVR is gesloten Publicatieblad Nr. L 303 van 26/11/1999 blz. 0004 - 0004 VERORDENING (EG) Nr. 2483/1999 VAN DE COMMISSIE van 25 november 1999 waarbij het kwantitatieve maximum voor de invoer van textielproducten vallende onder categorie 4 van oorsprong uit de Volksrepubliek China wordt verminderd met de hoeveelheid die in de Europese Gemeenschap is ingevoerd in strijd met de Overeenkomst tussen de Europese Gemeenschap en de Volksrepubliek China die in het kader van de MVR is gesloten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 1072/1999 van de Commissie(2), inzonderheid op artikel 15, juncto artikel 17, (1) Overwegende dat onderzoek en verdere controles, in de Gemeenschap en elders met medewerking van de autoriteiten van derde landen uitgevoerd overeenkomstig de in bijlage IV bij Verordening (EEG) nr. 3030/93 vastgestelde procedures, de Commissie tot de slotsom hebben doen komen dat 5408295 stuks textielproducten vallende onder categorie 4 (T-shirts) in 1995 en 1996 in de Gemeenschap zijn ingevoerd in strijd met de bepalingen van Verordening (EEG) nr. 3030/93; dat is gebleken dat de betrokken producten fysiek afkomstig zijn uit het grondgebied van de Volksrepubliek China en met valse verklaringen van oorsprong of zonder als van oorsprong uit China te zijn aangegeven in de Europese Gemeenschap zijn ingevoerd; (2) Overwegende dat met de Volksrepubliek China overleg heeft plaatsgevonden om de situatie op te helderen en, aan de hand van de door de Commissie overgelegde bewijsstukken, de werkelijke oorsprong van de betrokken producten vast te stellen en tot overeenstemming te komen over de aanpassing van het kwantitatieve maximum waaraan de uitvoer naar de Gemeenschap van producten van de betrokken categorie van oorsprong uit de Volksrepubliek China onderworpen is; (3) Overwegende dat op 6 juli 1999 overeenstemming is bereikt over de te verrichten aanpassing, die aangemerkt wordt als een bevredigende oplossing in de zin van artikel 15 van Verordening (EEG) nr. 3030/93 en inhoudt dat de hoeveelheid goederen van 5408295 stuks in twee jaarlijkse termijnen in mindering wordt gebracht op categorie 4; (4) Overwegende dat de eerste aanpassing moet worden verricht ten aanzien van het kwantitatieve maximum voor het contingentjaar 1999 zoals dat is vastgesteld bij de thans geldende bilaterale overeenkomst betreffende de handel in textiel- en kledingproducten, die op 31 december 1999 afloopt; (5) Overwegende dat een tweede vermindering moet worden toegepast ten aanzien van het kwantitatieve maximum voor het contingentjaar 2000; (6) Overwegende dat de in deze verordening vervatte maatregelen in overeenstemming zijn met het advies van het bij Verordening (EEG) nr. 3030/93 ingestelde Comit√© textielproducten, HEEFT DE VOLGENDE VERORDENING VASTGESTELD: Artikel 1 Het kwantitatieve maximum voor de invoer in 1999 van producten vallende onder categorie 4 als vermeld in bijlage III bij de Overeenkomst betreffende de handel in textielproducten tussen de Europese Gemeenschap en de Volksrepubliek China, laatstelijk gewijzigd bij de Overeenkomst in de vorm van een briefwisseling geparafeerd op 20 november 1998(3), wordt verminderd met 2704147 stuks. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 november 1999. Voor de Commissie Pascal LAMY Lid van de Commissie (1) PB L 275 van 8.11.1993, blz. 1. (2) PB L 134 van 28.5.1999, blz. 1. (3) PB L 12 van 16.1.1999, blz. 27.",
  "source": "EUR LEX"
}