{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31968R0565:NL:HTML\">",
  "content": "EUR-Lex - 31968R0565 - NL Avis juridique important | 31968R0565 Verordening (EEG) nr. 565/68 van de Commissie van 24 april 1968 betreffende het niet-vaststellen van de extra bedragen voor de invoer van geslachte hanen en kippen alsmede kuikens daarvan en geslachte eenden en ganzen uit Polen Publicatieblad Nr. L 107 van 08/05/1968 blz. 0007 - 0008 Bijzondere uitgave in het Fins: Hoofdstuk 3 Deel 2 blz. 0044 Bijzondere uitgave in het Deens: Serie I Hoofdstuk 1968(I) blz. 0104 Bijzondere uitgave in het Zweeds: Hoofdstuk 3 Deel 2 blz. 0044 Bijzondere uitgave in het Engels: Serie I Hoofdstuk 1968(I) blz. 0110 Bijzondere uitgave in het Grieks: Hoofdstuk 03 Deel 3 blz. 0052 Bijzondere uitgave in het Spaans: Hoofdstuk 03 Deel 2 blz. 0134 Bijzondere uitgave in het Portugees: Hoofdstuk 03 Deel 2 blz. 0134 ++++ ( 1 ) PB nr . 117 van 19 . 6 . 1967 , blz . 2301/67 . ( 2 ) PB nr . 129 van 28 . 6 . 1967 , blz . 2577/67 . VERORDENING ( EEG ) Nr . 565/68 VAN DE COMMISSIE van 24 april 1968 betreffende het niet-vaststellen van de extra bedragen voor de invoer van geslachte hanen en kippen alsmede kuikens daarvan en geslachte eenden en ganzen uit Polen DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 123/67/EEG van de Raad van 13 juni 1967 houdende een gemeenschappelijke ordening der markten in de sector slachtpluimvee ( 1 ) , Gelet op Verordening nr . 163/67/EEG van de Commissie van 26 juni 1967 houdende vaststelling van de extra bedragen bij invoer van produkten van de pluimveehouderij uit derde landen ( 2 ) , en met name op artikel 4 , Overwegende dat , wanneer de aanbiedingsprijs franco-grens van een produkt beneden de sluisprijs daalt , de heffing op dit produkt verhoogd moet worden met een extra bedrag dat gelijk is aan het verschil tussen de sluisprijs en de aanbiedingsprijs ; Overwegende dat dit extra bedrag echter niet toegepast wordt ten opzichte van die derde landen welke bereid en in staat zijn te waarborgen dat de prijs die wordt toegepast bij de invoer in de Gemeenschap van produkten van oorsprong en van herkomst uit hun grondgebied niet lager zal zijn dan de sluisprijs van het betrokken produkt en dat verlegging van het handelsverkeer zal worden voorkomen ; Overwegende dat de Regering van de Volksrepubliek Polen zich bij haar brief van 24 april 1968 bereid heeft verklaard deze waarborg voor de uitvoer van geslachte hanen en kippen alsmede kuikens daarvan en van geslachte eenden en ganzen naar de Gemeenschap te verstrekken ; dat zij er zorg voor zal dragen dat deze uitvoer uitsluitend door de Staatscentrale voor de buitenlandse handel \" Animex \" zal plaatsvinden ; dat zij er voorts zorg voor zal dragen dat leveringen van genoemde produkten niet geschieden tegen prijzen die franco-grens van de Gemeenschap beneden de op de dag van de inklaring geldende sluisprijs liggen ; dat zij met het oog hierop aan de Staatscentrale voor de buitenlandse handel \" Animex \" opdracht zal geven in het bijzonder die maatregelen te vermijden die ertoe zouden kunnen leiden dat de aanbiedingsprijzen indirect onder de sluisprijs komen te liggen , zoals het vergoeden van commercialisatieof vervoerkosten , het toestaan van prijsverminderingen , het afsluiten van koppelverkopen of maatregelen van soortgelijke werking ; Overwegende dat de Regering van de Volksrepubliek Polen zich bovendien bereid heeft verklaard de Commissie geregeld door de Staatscentrale voor buitenlandse handel \" Animex \" de nadere bijzonderheden over de uitvoer van hanen en kippen alsmede kuikens daarvan , van eenden en van ganzen naar de Gemeenschap mede te delen en de Commissie de gelegenheid te geven op elk ogenblik na te gaan of haar maatregelen het beoogde effect sorteren ; Overwegende dat de vraagstukken welke verbonden zijn met het nakomen van deze waarborg uitvoerig met de vertegenwoordigers van de Volksrepubliek Polen besproken zijn ; dat na deze besprekingen ervan kan worden uitgegaan dat de Volksrepubliek Polen in staat is haar waarborg na te komen ; dat derhalve voor de invoer van de genoemde produkten van oorsprong en van herkomst uit de Volksrepubliek Polen geen extra bedrag behoeft te worden vastgesteld ; Overwegende dat het Comit√© van beheer voor slachtpluimvee en eieren geen advies heeft uitgebracht binnen de door zijn voorzitter bepaalde termijn , HEEFT DE VOLGENDE VERORDENING VASTGESTELD : Artikel 1 De krachtens artikel 4 van Verordening nr . 123/67/EEG vastgestelde heffingen voor de invoer van de volgende produkten van tariefpost ex 02.02 van het gemeenschappelijk douanetarief , van oorsprong en van herkomst uit de Volksrepubliek Polen , worden niet met een extra bedrag verhoogd : a ) hanen en kippen alsmede kuikens daarvan , dood , niet in stukken gesneden , geplukt , ontdarmd , met kop en met poten , genoemd \" kippen 83 % \" ; b ) hanen en kippen alsmede kuikens daarvan , dood , niet in stukken gesneden , geplukt , schoongemaakt , zonder kop en zonder poten , doch met hart , met lever en met spiermaag , genoemd \" kippen 70 % \" ; c ) hanen en kippen alsmede kuikens daarvan , dood , niet in stukken gesneden , geplukt , schoongemaakt , zonder kop , zonder poten , zonder hart , zonder lever en zonder spiermaag , genoemd \" kippen 65 % \" ; d ) eenden , dood , niet in stukken gesneden , geplukt , uitgebloed , ontdarmd of niet ontdarmd , met kop en met poten , genoemd \" eenden 85 % \" ; e ) eenden , dood , niet in stukken gesneden , geplukt , schoongemaakt , zonder kop en zonder poten , met of zonder hart , lever en spiermaag , genoemd \" eenden 70 % \" ; f ) ganzen , dood , niet in stukken gesneden , geplukt , uitgebloed , niet ontdarmd , met kop en met poten , genoemd \" ganzen 82 % \" ; g ) ganzen , dood , niet in stukken gesneden , geplukt , schoongemaakt , zonder kop en zonder poten , met of zonder hart en spiermaag , genoemd \" ganzen 75 % \" . Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Brussel , 24 april 1968 . Voor de Commissie De Voorzitter Jean REY",
  "source": "EUR LEX"
}