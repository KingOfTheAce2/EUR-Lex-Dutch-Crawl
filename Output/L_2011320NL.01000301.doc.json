{
  "url": "http://www.w3.org/1999/xhtml\">",
  "content": "L_2011320NL.01000301.xml 3.12.2011 NL Publicatieblad van de Europese Unie L 320/3 VERORDENING (EU) Nr. 1256/2011 VAN DE RAAD van 30 november 2011 tot vaststelling, voor 2012, van de vangstmogelijkheden voor sommige visbestanden en groepen visbestanden welke in de Oostzee van toepassing zijn en tot wijziging van Verordening (EU) nr. 1124/2010 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) In artikel 43, lid 3, van het Verdrag wordt bepaald dat de Raad op voorstel van de Commissie de maatregelen vaststelt voor de vaststelling en verdeling van de vangstmogelijkheden. (2) Krachtens Verordening (EG) nr. 2371/2002 van de Raad van 20 december 2002 inzake de instandhouding en de duurzame exploitatie van de visbestanden in het kader van het gemeenschappelĳke visserĳbeleid ( 1 ) moeten, met inachtneming van de beschikbare wetenschappelijke, technische en economische adviezen, en met name van het verslag van het Wetenschappelijk, Technisch en Economisch Comité voor de visserij (WTECV), maatregelen worden vastgesteld inzake de toegang tot wateren en hulpbronnen en de duurzame uitoefening van visserijactiviteiten, alsmede van alle van de regionale adviesraden ontvangen adviezen. (3) De Raad moet maatregelen voor de vaststelling en verdeling van de vangstmogelijkheden nemen per visserijtak of groep visserijtakken, inclusief, voor zover nodig, bepaalde voorwaarden die er functioneel verband mee houden. De vangstmogelijkheden moeten zodanig over de lidstaten worden verdeeld dat elke lidstaat een relatieve stabiliteit van de visserijactiviteiten voor elk bestand of elke visserij geniet, onder inachtneming van de in Verordening (EG) nr. 2371/2002 vastgestelde doelstellingen van het gemeenschappelijke visserijbeleid. (4) De totaal toegestane vangsten (total allowable catches — TAC’s) dienen te worden vastgesteld op basis van de beschikbare wetenschappelijke adviezen, met inachtneming van de biologische en sociaaleconomische aspecten, met dien verstande dat een eerlijke behandeling van de visserijsectoren moet worden gegarandeerd, alsook in het licht van de standpunten die tijdens de raadpleging van de belanghebbende partijen naar voren zijn gebracht, met name tijdens de vergaderingen met het Raadgevend Comité voor de visserij en de aquacultuur en met de betrokken regionale adviesraden. (5) Voor bestanden waarvoor specifieke meerjarenplannen gelden, dienen de vangstmogelijkheden overeenkomstig de in die plannen vervatte voorschriften te worden vastgesteld. Bijgevolg moeten de vangstbeperkingen en de beperkingen van de visserijinspanning voor de kabeljauwbestanden in de Oostzee worden vastgesteld overeenkomstig de voorschriften van Verordening (EG) nr. 1098/2007 van de Raad van 18 september 2007 tot vaststelling van een meerjarenplan voor de kabeljauwbestanden in de Oostzee en de visserijtakken die deze bestanden exploiteren ( 2 ) („plan voor de kabeljauwbestanden in de Oostzee”). (6) In het licht van het meest recente wetenschappelijke advies kan in het beheer van de visserijinspanning voor de kabeljauwbestanden in de Oostzee flexibiliteit worden aangebracht zonder de doelstellingen van het plan voor kabeljauwbestanden in de Oostzee in gevaar te brengen en zonder dat zulks in verhoging van de visserijsterfte resulteert. Een dergelijke flexibiliteit zou een meer efficiënt beheer van de visserijinspanning mogelijk maken wanneer de quota niet gelijkelijk onder de vloot van een lidstaat zijn verdeeld en zou snel reageren op de overdrachten van quota vergemakkelijken. Een lidstaat moet daarom aan vaartuigen die zijn vlag voeren extra buitengaats doorgebrachte dagen kunnen toewijzen wanneer een zelfde aantal buitengaats doorgebrachte dagen van andere vaartuigen die de vlag van die lidstaat voeren, wordt ingehouden. (7) In het licht van het meest recente wetenschappelijke advies is het aangewezen om dergelijke flexibiliteit in het beheer van de visserijinspanning voor de kabeljauwbestanden in de Oostzee al in 2011 in te voeren. Bijlage II bij Verordening (EU) nr. 1124/2010 van 29 november 2010 tot vaststelling, voor 2011, van de vangstmogelijkheden voor sommige visbestanden en groepen visbestanden welke in de Oostzee van toepassing zijn ( 3 ) , moet derhalve dienovereenkomstig worden gewijzigd. (8) De in de onderhavige verordening vastgestelde vangstmogelijkheden moeten worden gebruikt overeenkomstig Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen ( 4 ) , en met name de artikelen 33 en 34 betreffende, respectievelijk, de registratie van de vangsten en de visserijinspanning en de informatie over de gegevens over de uitputting van de vangstmogelijkheden. Derhalve moeten de codes betreffende de aangelande hoeveelheden van bestanden die onder deze verordening vallen worden gespecificeerd die de lidstaten dienen te gebruiken wanneer zij gegevens aan de Commissie toezenden. (9) Op grond van artikel 2 van Verordening (EG) nr. 847/96 van de Raad van 6 mei 1996 tot invoering van aanvullende voorwaarden voor het meerjarenbeheer van de TAC’s en quota ( 5 ) moet worden bepaald voor welke bestanden de verschillende, in die verordening bedoelde maatregelen worden toegepast. (10) Om de onderbreking van de visserijactiviteiten te vermijden en het inkomen van de vissers in de Unie veilig te stellen, is het belangrijk dat deze visserijtakken op 1 januari 2012 met hun activiteiten van start kunnen gaan. Aangezien Verordening (EU) nr. 1124/2010 sedert 1 januari 2011 van toepassing is, moeten de bepalingen van deze verordening waarbij flexibiliteit wordt toegelaten in het beheer van de visserijinspanning voor kabeljauwbestanden in de Oostzee echter met ingang van 1 januari 2011 van toepassing zijn. Om spoedeisende redenen dient deze verordening onmiddellijk na diens bekendmaking in werking te treden, HEEFT DE VOLGENDE VERORDENING VASTGESTELD: HOOFDSTUK I TOEPASSINGSGEBIED EN DEFINITIES Artikel 1 Onderwerp Bij deze verordening wordt vastgesteld welke vangstmogelijkheden in 2012 in de Oostzee van toepassing zijn op bepaalde visbestanden en groepen visbestanden en wordt Verordening (EU) nr. 1124/2010 gewijzigd wat betreft het beheer van de visserijinspanning voor kabeljauwbestanden in de Oostzee. Artikel 2 Toepassingsgebied Deze verordening is van toepassing op in de Oostzee vissende EU-vaartuigen. Artikel 3 Definities In deze verordening wordt verstaan onder: a)   „de zones van de Internationale Raad voor het onderzoek van de zee (International Council for the Exploration of the Sea — ICES)”: de geografische zones die zijn afgebakend in bijlage I bij Verordening (EG) nr. 2187/2005 van de Raad van 21 december 2005 betreffende de instandhouding door middel van technische maatregelen van de visbestanden in de Oostzee, de Belten en de Sont ( 6 ) ; b)   „de Oostzee”: ICES-deelsectoren 22-32; c)   „EU-vaartuig”: vissersvaartuig dat de vlag van een lidstaat voert en in de Unie is geregistreerd; d)   „totaal toegestane vangsten (TAC’s)”: de hoeveelheid die per bestand per jaar mag worden gevangen; e)   „quotum”: een gedeelte van de TAC dat is toegewezen aan de Unie, aan een lidstaat of aan een derde land; f)   „buitengaats doorgebrachte dag”: elke ononderbroken periode van 24 uur of een gedeelte van die periode, waarin het vaartuig zich niet in de haven bevindt. HOOFDSTUK II VANGSTMOGELIJKHEDEN Artikel 4 TAC’s en verdeling De TAC’s, de verdeling ervan over de lidstaten en, in voorkomend geval, de voorwaarden die daar functioneel mee verbonden zijn, worden vastgesteld in bijlage I. Artikel 5 Bijzondere bepalingen inzake de verdeling 1.   De vangstmogelijkheden worden overeenkomstig de onderhavige verordening aan de lidstaten toegewezen onverminderd: a) het ruilen van vangstmogelijkheden op grond van artikel 20, lid 5, van Verordening (EG) nr. 2371/2002; b) een nieuwe verdeling op grond van artikel 37 van Verordening (EG) nr. 1224/2009; c) het aanlanden van extra hoeveelheden op grond van artikel 3 van Verordening (EG) nr. 847/96; d) het inhouden van hoeveelheden op grond van artikel 4 van Verordening (EG) nr. 847/96; e) verminderingen of kortingen op grond van de artikelen 37, 105, 106 en 107 van Verordening (EG) nr. 1224/2009. 2.   Tenzij anders vermeld in bijlage I bij deze verordening is artikel 3 van Verordening (EG) nr. 847/96 van toepassing op bestanden waarvoor TAC’s bij wijze van voorzorgsmaatregel zijn vastgesteld, en zijn artikel 3, leden 2 en 3, en artikel 4 van die verordening van toepassing op bestanden waarvoor analytische TAC’s zijn vastgesteld. Artikel 6 Voorwaarden voor het aanlanden van vangsten en bijvangsten Vis van bestanden waarvoor vangstbeperkingen zijn vastgesteld, mag slechts aan boord worden gehouden of worden aangeland mits: a) die vis is gevangen met vaartuigen van een lidstaat die een quotum heeft en dat quotum nog niet is opgebruikt, of b) die vis deel uitmaakt van een quotum van de Unie dat niet in de vorm van quota over de lidstaten is verdeeld, en dat quotum nog niet is opgebruikt. Artikel 7 Beperkingen van de visserijinspanning 1.   De beperkingen van de visserijinspanning worden vastgesteld in bijlage II. 2.   De in lid 1 bedoelde beperkingen gelden ook voor de ICES-deelsectoren 27 en 28.2, tenzij de Commissie overeenkomstig artikel 29, lid 2, van Verordening (EG) nr. 1098/2007 heeft besloten dat deze deelsectoren niet onderhevig zijn aan de beperkingen als bedoeld in artikel 8, lid 1, onder b), en leden 3, 4 en 5, en artikel 13 van die verordening. 3.   De in lid 1 vermelde beperkingen zijn niet van toepassing op ICES-deelsector 28.1, tenzij de Commissie overeenkomstig artikel 29, lid 4, van Verordening (EG) nr. 1098/2007 heeft besloten dat de beperkingen als bedoeld in artikel 8, lid 1, onder b), en leden 3, 4 en 5, van Verordening (EG) nr. 1098/2007 van toepassing zijn op die deelsector. HOOFDSTUK III SLOTBEPALINGEN Artikel 8 Gegevenstransmissie Wanneer de lidstaten overeenkomstig de artikelen 33 en 34 van Verordening (EG) nr. 1224/2009 gegevens met betrekking tot de aangelande hoeveelheden gevangen vis aan de Commissie toezenden, gebruiken zij daarvoor de in bijlage I bij deze verordening vermelde bestandscodes. Artikel 9 Wijziging van Verordening (EU) nr. 1124/2010 Bijlage II van Verordening (EU) nr. 1124/2010 wordt vervangen door de tekst in bijlage III bij deze verordening: Artikel 10 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2012. Artikel 9 is evenwel van toepassing met ingang van 1 januari 2011. Deze verordening is verbindend in al haar onderdelen en is rechtstreeks toepasselĳk in elke lidstaat. Gedaan te Brussel, 30 november 2011. Voor de Raad De voorzitter J. VINCENT-ROSTOWSKI ( 1 ) PB L 358 van 31.12.2002, blz. 59 . ( 2 ) PB L 248 van 22.9.2007, blz. 1 . ( 3 ) PB L 318 van 4.12.2010, blz. 1 . ( 4 ) PB L 343 van 22.12.2009, blz. 1 . ( 5 ) PB L 115 van 9.5.1996, blz. 3 . ( 6 ) PB L 349 van 31.12.2005, blz. 1 . BIJLAGE I NAAR SOORT EN GEBIED UITGESPLITSTE TAC’S VOOR EU-VAARTUIGEN IN GEBIEDEN WAAR TAC’S GELDEN Onderstaande tabellen bevatten de TAC’s en quota (in ton levend gewicht, tenzij anders vermeld) per bestand, en in voorkomend geval de voorwaarden die daar functioneel mee verbonden zijn. Tenzij anders bepaald, zijn de verwijzingen naar visserijzones verwijzingen naar ICES-zones. Per gebied staan de visbestanden vermeld in alfabetische volgorde op de Latijnse naam van de vissoort. Met het oog op de toepassing van deze verordening wordt de volgende vergelijkende tabel met de Latijnse en de gewone namen vastgesteld: Wetenschappelijke naam Drielettercode Gewone naam Clupea harengus HER Haring Gadus morhua COD Kabeljauw Pleuronectes platessa PLE Schol Salmo salar SAL Atlantische zalm Sprattus sprattus SPR Sprot Soort : Haring Clupea harengus Gebied : Deelsectoren 30-31 HER/3D30.; HER/3D31. Finland 86 905 Analytische TAC Zweden 19 095 Unie 106 000 TAC 106 000 Soort : Haring Clupea harengus Gebied : Deelsectoren 22-24 HER/3B23.; HER/3C22.; HER/3D24. Denemarken 2 930 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 11 532 Finland 1 Polen 2 719 Zweden 3 718 Unie 20 900 TAC 20 900 Soort : Haring Clupea harengus Gebied : EU-wateren van deelsectoren 25-27, 28.2, 29 en 32 HER/3D25.; HER/3D26.; HER/3D27.; HER/3D28.; HER/3D29.; HER/3D32. Denemarken 1 725 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 457 Estland 8 810 Finland 17 197 Letland 2 174 Litouwen 2 289 Polen 19 537 Zweden 26 228 Unie 78 417 TAC Niet relevant Soort : Haring Clupea harengus Gebied : Deelsector 28.1 HER/03D.RG Estland 14 120 Analytische TAC Letland 16 456 Unie 30 576 TAC 30 576 Soort : Kabeljauw Gadus morhua Gebied : EU-wateren van de deelsectoren 25-32 COD/3D25.; COD/3D26.; COD/3D27.; COD/3D28.; COD/3D29.; COD/3D30.; COD/3D31.; COD/3D32. Denemarken 15 587 Analytische TAC Duitsland 6 200 Estland 1 519 Finland 1 193 Letland 5 795 Litouwen 3 818 Polen 17 947 Zweden 15 791 Unie 67 850 TAC Niet relevant Soort : Kabeljauw Gadus morhua Gebied : Deelsectoren 22-24 COD/3B23.; COD/3C22.; COD/3D24. Denemarken 9 298 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 4 546 Estland 206 Finland 183 Letland 769 Litouwen 499 Polen 2 487 Zweden 3 312 Unie 21 300 TAC 21 300 Soort : Schol Pleuronectes platessa Gebied : EU-wateren van de deelsectoren 22-32 PLE/3B23.; PLE/3C22.; PLE/3D24.; PLE/3D25.; PLE/3D26.; PLE/3D27.; PLE/3D28.; PLE/3D29.; PLE/3D30.; PLE/3D31.; PLE/3D32. Denemarken 2 070 Voorzorgs-TAC Artikel 4 van Verordening (EG) nr. 847/96 is niet van toepassing. Duitsland 230 Polen 433 Zweden 156 Unie 2 889 TAC 2 889 Soort : Atlantische zalm Salmo salar Gebied : EU-wateren van de deelsectoren 22-31 SAL/3B23.; SAL/3C22.; SAL/3D24.; SAL/3D25.; SAL/3D26.; SAL/3D27.; SAL/3D28.; SAL/3D29.; SAL/3D30.; SAL/3D31. Denemarken 25 396 ( 1 ) Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 2 826 ( 1 ) Estland 2 581 ( 1 ) Finland 31 667 ( 1 ) Letland 16 153 ( 1 ) Litouwen 1 899 ( 1 ) Polen 7 704 ( 1 ) Zweden 34 327 ( 1 ) Unie 122 553 ( 1 ) TAC Niet relevant Soort : Atlantische zalm Salmo salar Gebied : EU-wateren van deelsector 32 SAL/3D32. Estland 1 581 ( 2 ) Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Finland 13 838 ( 2 ) Unie 15 419 ( 2 ) TAC Niet relevant Soort : Sprot en bijvangsten Sprattus sprattus Gebied : EU-wateren van de deelsectoren 22-32 SPR/3B23.; SPR/3C22.; SPR/3D24.; SPR/3D25.; SPR/3D26.; SPR/3D27.; SPR/3D28.; SPR/3D29.; SPR/3D30.; SPR/3D31.; SPR/3D32. Denemarken 22 218 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Duitsland 14 076 Estland 25 800 Finland 11 631 Letland 31 160 Litouwen 11 272 Polen 66 128 Zweden 42 952 Unie 225 237 ( 3 ) TAC Niet relevant ( 1 ) Aantal stuks ( 2 ) Aantal stuks ( 3 ) Ten minste 92 % van de TAC-aanlanding moet bestaan uit sprot. Bijvangsten van haring moeten in mindering worden gebracht op de resterende 8 % van de TAC. BIJLAGE II BEPERKINGEN VAN DE VISSERIJINSPANNING 1. De lidstaten kennen aan de onder hun vlag varende vissersvaartuigen die vissen met trawlnetten, Deense zegens of soortgelijk vistuig met een maaswijdte van 90 mm of meer, met kieuwnetten, warnetten of schakelnetten met een maaswijdte van 90 mm of meer, met geankerde beugen, beuglijnen met uitzondering van vrije beuglijnen, met handlijnen of de peur, het recht toe op ten hoogste: a) 163 buitengaats doorgebrachte dagen in de ICES-deelsectoren 22-24, met uitzondering van de periode van 1 tot en met 30 april wanneer artikel 8, lid 1, onder a), van Verordening (EG) nr. 1098/2007 van toepassing is, en b) 160 buitengaats doorgebrachte dagen in de ICES-deelsectoren 25-28, met uitzondering van de periode van 1 juli tot en met 31 augustus wanneer artikel 8, lid 1, onder b), van Verordening (EG) nr. 1098/2007 van toepassing is. 2. Het maximale aantal buitengaats doorgebrachte dagen per jaar gedurende welke een vaartuig zich in de in punt 1, onder a) en b), omschreven gebieden mag bevinden en daar met het in punt 1 bedoelde vistuig mag vissen, mag niet meer bedragen dan het maximale aantal buitengaats doorgebrachte dagen dat voor een van de twee gebieden is toegekend. 3. In afwijking van de punten 1 en 2, en indien het efficiënte beheer van de vangstmogelijkheden zulks vereist, kan een lidstaat aan de onder zijn vlag varende vaartuigen het recht toekennen op extra buitengaats doorgebrachte dagen, mits eenzelfde aantal buitengaats doorgebrachte dagen wordt ingehouden van andere onder zijn vlag varende vaartuigen die aan inspanningsbeperking in hetzelfde gebied zijn onderworpen en mits het motorvermogen in kilowatt van elk van de overdragende vaartuigen gelijk is aan of kleiner dan dat van de ontvangende vaartuigen. Het aantal ontvangende vaartuigen mag niet meer dan 10 % van het totale aantal vaartuigen van de betrokken lidstaat als bedoeld in punt 1 bedragen. BIJLAGE III „BIJLAGE II BEPERKINGEN VAN DE VISSERIJINSPANNING 1. De lidstaten kennen aan de onder hun vlag varende vissersvaartuigen die vissen met trawlnetten, Deense zegens of soortgelijk vistuig met een maaswijdte van 90 mm of meer, met kieuwnetten, warnetten of schakelnetten met een maaswijdte van 90 mm of meer, met geankerde beugen, beuglijnen met uitzondering van vrije beuglijnen, met handlijnen of de peur, het recht toe op ten hoogste: a) 163 buitengaats doorgebrachte dagen in de ICES-deelsectoren 22-24, met uitzondering van de periode van 1 tot en met 30 april wanneer artikel 8, lid 1, onder a), van Verordening (EG) nr. 1098/2007 van toepassing is, en b) 160 buitengaats doorgebrachte dagen in de ICES-deelsectoren 25-28, met uitzondering van de periode van 1 juli tot en met 31 augustus wanneer artikel 8, lid 1, onder b), van Verordening (EG) nr. 1098/2007 van toepassing is. 2. Het maximale aantal buitengaats doorgebrachte dagen per jaar gedurende welke een vaartuig zich in de in punt 1, onder a) en b), bedoelde gebieden mag bevinden en daar met het in punt 1 bedoelde vistuig mag vissen, mag niet meer bedragen dan het maximale aantal buitengaats doorgebrachte dagen dat voor een van deze twee gebieden is toegekend. 3. In afwijking van de punten 1 en 2, en indien het efficiënte beheer van de vangstmogelijkheden zulks vereist, kan een lidstaat aan onder zijn vlag varende vaartuigen het recht toekennen op extra buitengaats doorgebrachte dagen, mits eenzelfde aantal buitengaats doorgebrachte dagen wordt ingehouden van andere onder zijn vlag varende vaartuigen die aan inspanningsbeperking in hetzelfde gebied zijn onderworpen en mits het motorvermogen in kilowatt van elk van de overdragende vaartuigen gelijk is aan of groter dan dat van de ontvangende vaartuigen. Het aantal ontvangende vaartuigen mag niet meer dan 10 % van het totale aantal vaartuigen van de lidstaat als bedoeld in punt 1 bedragen.”.",
  "source": "EUR LEX"
}