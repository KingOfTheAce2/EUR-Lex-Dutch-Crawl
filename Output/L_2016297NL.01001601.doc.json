{
  "url": "http://www.w3.org/1999/xhtml\">",
  "content": "L_2016297NL.01001601.xml 4.11.2016 NL Publicatieblad van de Europese Unie L 297/16 UITVOERINGSBESLUIT (EU) 2016/1925 VAN DE COMMISSIE van 31 oktober 2016 tot intrekking van Uitvoeringsbesluit (EU) 2016/17 waarbij het Verenigd Koninkrijk overeenkomstig Richtlijn 2002/53/EG van de Raad wordt gemachtigd om het in de handel brengen van een in de gemeenschappelijke rassenlijst van landbouwgewassen vermeld hennepras op zijn grondgebied te verbieden (Kennisgeving geschied onder nummer C(2016) 6860) (Slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlĳn 2002/53/EG van de Raad van 13 juni 2002 betreffende de gemeenschappelĳke rassenlĳst van landbouwgewassen ( 1 ) , en met name artikel 18, Overwegende hetgeen volgt: (1) Om te voorkomen dat steun wordt verleend aan illegale teelten, bepaalt artikel 32, lid 6, van Verordening (EU) nr. 1307/2013 van het Europees Parlement en de Raad ( 2 ) dat de voor de productie van hennep gebruikte arealen slechts subsidiabel zijn indien het tetrahydrocannabinolgehalte (THC) van de gebruikte rassen maximaal 0,2 % bedraagt. (2) Artikel 45, lid 3, van Uitvoeringsverordening (EU) nr. 809/2014 van de Commissie ( 3 ) bepaalt dat, indien tijdens het tweede jaar het gemiddelde van alle monsters van een bepaald hennepras hoger ligt dan het in artikel 32, lid 6, van Verordening (EU) nr. 1307/2013 vastgestelde maximale THC-gehalte, de lidstaat een verzoek indient om te worden gemachtigd de handel in dit ras overeenkomstig artikel 18 van Richtlijn 2002/53/EG te verbieden. (3) Op 28 april 2015 heeft de Commissie van het Verenigd Koninkrijk een verzoek ontvangen om machtiging voor een verbod op het in de handel brengen van het hennepras Finola, omdat het THC-gehalte van dit ras voor het tweede jaar op rij hoger lag dan het toegelaten gehalte van 0,2 %. (4) Naar aanleiding van dat verzoek heeft de Commissie Uitvoeringsbesluit (EU) 2016/17 ( 4 ) vastgesteld en het Verenigd Koninkrijk toegestaan op zijn grondgebied het in de handel brengen van dat hennepras te verbieden. (5) Op 15 maart 2016 heeft het Verenigd Koninkrijk de Commissie officieel meegedeeld dat na nader onderzoek van monsters van het hennepras Finola is vastgesteld dat het THC-gehalte voor 2014 niet hoger lag dan de drempel van 0,2 % zoals bepaald in artikel 32, lid 6, van Verordening (EU) nr. 1307/2013. (6) In dit kader heeft het Verenigd Koninkrijk verzocht om intrekking van Uitvoeringsbesluit (EU) 2016/17. (7) Dat uitvoeringsbesluit moet bijgevolg worden ingetrokken. (8) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Intrekking van Uitvoeringsbesluit (EU) 2016/17 Uitvoeringsbesluit (EU) 2016/17 wordt ingetrokken. Artikel 2 Adressaat Dit besluit is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 31 oktober 2016. Voor de Commissie Vytenis ANDRIUKAITIS Lid van de Commissie ( 1 ) PB L 193 van 20.7.2002, blz. 1 . ( 2 ) Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( PB L 347 van 20.12.2013, blz. 608 ). ( 3 ) Uitvoeringsverordening (EU) nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden ( PB L 227 van 31.7.2014, blz. 69 ). ( 4 ) Uitvoeringsbesluit (EU) 2016/17 van de Commissie van 7 januari 2016 waarbij het Verenigd Koninkrijk overeenkomstig Richtlijn 2002/53/EG van de Raad wordt gemachtigd om het in de handel brengen van een in de gemeenschappelijke rassenlijst van landbouwgewassen vermeld hennepras op zijn grondgebied te verbieden ( PB L 5 van 8.1.2016, blz. 7 ).",
  "source": "EUR LEX"
}