{
  "url": "http://www.w3.org/1999/xhtml\">",
  "content": "L_2005346NL.01000701.xml 29.12.2005 NL Publicatieblad van de Europese Unie L 346/7 VERORDENING (EG) N r. 2171/2005 VAN DE COMMISSIE van 23 december 2005 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3 van voornoemde tabel. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 december 2005. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 1719/2005 van de Commissie ( PB L 286 van 28.10.2005, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 648/2005 van het Europees Parlement en de Raad ( PB L 117 van 4.5.2005, blz. 13 ). BIJLAGE Omschrijving Indeling (GN-code) Motivering (1) (2) (3) 1. Een kleurenmonitor met vloeibare kristallen (LCD) met een diagonaal van het beeldscherm van 38,1 cm (15″) en totale afmetingen (b × h × d) van 34,5 × 35,3 × 16,5 cm (verhouding breedte/hoogte van het beeldscherm van 5:4) met: — een maximale resolutie van 1 024 × 768 pixels bij 75 Hz; — een pixelgrootte van 0,279 mm. Het product is enkel voorzien van een 15 pin mini D-sub aansluiting. Het is uitsluitend bestemd voor gebruik in combinatie met een product van post 8471. 8471 60 80 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 5 B op hoofdstuk 84 en de tekst van de GN-codes 8471, 8471 60 en 8471 60 80. De indeling onder post 8531 is uitgesloten, omdat de functie van het product niet is het weergeven van zichtbare signalen (zie de GS-toelichting op post 8531, onder D). De monitor is bestemd om signalen afkomstig van een centrale verwerkingseenheid van een automatische gegevensverwerkende machine te ontvangen (weer te geven). Het product is eveneens in staat om zowel beeld- als geluidssignalen weer te geven. Toch wordt het, vanwege het formaat en de beperkte geschiktheid voor de weergave van signalen afkomstig van andere videobronnen dan automatische gegevensverwerkende machines via een kaart zonder verwerking van videosignalen, aangemerkt als zijnde van de soort die uitsluitend of hoofdzakelijk wordt gebruikt in een automatisch gegevensverwerkend systeem. 2. Een kleurenmonitor met vloeibare kristallen (LCD) met een diagonaal van het beeldscherm van 50,8 cm (20″) en totale afmetingen (b × h × d) van 47,1 × 40,4 × 17,4 cm (verhouding breedte/hoogte van het beeldscherm van 16:10) met: — een scherm met een pixeldichtheid van 100 dpi; — een pixelgrootte van 0,25 mm; — een resolutie van 1 680 × 1 050 pixels; — een vaste bandbreedte van 120 MHz. Het product is bestemd voor gebruik bij geavanceerde grafische toepassingen (CAD/CAM-systemen) en de montage en productie van videofilms. Het product is voorzien van een DVI-aansluiting die het product in staat stelt om signalen weer te geven afkomstig van een automatisch gegevensverwerkend systeem via een grafische kaart waarmee videosignalen worden verwerkt (bijvoorbeeld voor de montage en productie van videofilms). Het product is tevens geschikt voor de weergave van teksten, spreadsheets, presentaties en dergelijke. 8528 21 90 De indeling vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 5 B en 5 E op hoofdstuk 84 en de tekst van de GN-codes 8528, 8528 21 en 8528 21 90. De indeling onder onderverdeling 8471 60 is uitgesloten, omdat het beeldscherm niet van de soort is die uitsluitend of hoofdzakelijk wordt gebruikt in een automatisch gegevensverwerkend systeem (zie aantekening 5 B op hoofdstuk 84). De indeling onder post 8531 is uitgesloten, omdat de functie van het product niet is het weergeven van zichtbare signalen (zie de GS-toelichting op post 8531, onder D). Het product is bestemd voor de weergave van beeldsignalen voor grafische toepassingen of voor de montage en productie van videofilms in een CAD/CAM-systeem of een videomontagesysteem (zie aantekening 5 E op hoofdstuk 84). 3. Een kleurenmonitor met vloeibare kristallen (LCD) met een diagonaal van het beeldscherm van 54 cm (21″) en totale afmetingen (b × h × d) van 46,7 × 39,1 × 20 cm (verhouding breedte/hoogte van het beeldscherm van 4:3) met: — een maximale resolutie van 1 600 × 1 200 pixels bij 60 Hz; — een pixelgrootte van 0,27 mm. Het product is voorzien van de volgende aansluitingen: — 15 pin mini D-sub — DVI-D — DVI-I — audio-ingang en -uitgang. Het product is in staat om signalen weer te geven afkomstig van verschillende videobronnen, zoals een gesloten televisiecircuit, een dvd-speler, een camcorder of een automatisch gegevensverwerkend systeem. 8528 21 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 5 op hoofdstuk 84 en de tekst van de GN-codes 8528, 8528 21 en 8528 21 90. De indeling onder onderverdeling 8471 60 is uitgesloten, omdat het beeldscherm niet van de soort is die uitsluitend of hoofdzakelijk wordt gebruikt in een automatisch gegevensverwerkend systeem (zie aantekening 5 op hoofdstuk 84), maar ook in staat is om signalen weer te geven afkomstig van verschillende videobronnen. De indeling onder post 8531 is uitgesloten, omdat de functie van het product niet is het weergeven van zichtbare signalen (zie de GS-toelichting op post 8531, onder D). 4. Een kleurenmonitor met vloeibare kristallen (LCD) met een diagonaal van het beeldscherm van 76 cm (30″) en totale afmetingen (b × h × d) van 71 × 45 × 11 cm (verhouding breedte/hoogte van het beeldscherm van 15:9) met: — een maximale resolutie van 1 024 × 768 pixels; — een pixelgrootte van 0,50 mm. Het product is voorzien van de volgende aansluitingen: — 15-pin mini DIN — BNC — 4-pin mini DIN — RS 232C — DVI-D — Stereo en PC-audio Het product is in staat om signalen weer te geven afkomstig van verschillende videobronnen, zoals een gesloten televisiecircuit, een dvd-speler, een camcorder of een automatische gegevensverwerkende machine. 8528 21 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 5 op hoofdstuk 84 en de tekst van de GN-codes 8528, 8528 21 en 8528 21 90. De indeling onder onderverdeling 8471 60 is uitgesloten, omdat het beeldscherm niet van de soort is die uitsluitend of hoofdzakelijk wordt gebruikt in een automatisch gegevensverwerkend systeem (zie aantekening 5 bij hoofdstuk 84), maar ook in staat is om signalen weer te geven afkomstig van verschillende videobronnen. De indeling onder post 8531 is uitgesloten, omdat de functie van het product niet is het weergeven van zichtbare signalen (zie de GS-toelichting op post 8531, onder D).",
  "source": "EUR LEX"
}