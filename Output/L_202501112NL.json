{
  "url": "http://www.w3.org/1999/xhtml\">",
  "content": "L_202501112NL.000101.fmx.xml Publicatieblad van de Europese Unie NL L-serie 2025/1112 5.6.2025 VERORDENING (EU) 2025/1112 VAN DE COMMISSIE van 4 juni 2025 tot wijziging van bijlage I bij Verordening (EG) nr. 1334/2008 van het Europees Parlement en de Raad wat betreft de opname van naringenine en 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on in de EU-lijst van aroma’s (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1334/2008 van het Europees Parlement en de Raad van 16 december 2008 inzake aroma’s en bepaalde voedselingrediënten met aromatiserende eigenschappen voor gebruik in en op levensmiddelen en tot wijziging van Verordening (EEG) nr. 1601/91 van de Raad, Verordening (EG) nr. 2232/96, Verordening (EG) nr. 110/2008 en Richtlijn 2000/13/EG ( 1 ) , en met name artikel 11, lid 3, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , en met name artikel 7, lid 5, Overwegende hetgeen volgt: (1) Bijlage I bij Verordening (EG) nr. 1334/2008 bevat een EU-lijst van voor gebruik in en op levensmiddelen goedgekeurde aroma’s en uitgangsmaterialen met de gebruiksvoorwaarden ervan. (2) Die lijst kan hetzij op initiatief van de Commissie hetzij ingevolge een aanvraag door een lidstaat of belanghebbende partij volgens de uniforme procedure van artikel 3, lid 1, van Verordening (EG) nr. 1331/2008 worden bijgewerkt. (3) Op 27 oktober 2021 is bij de Commissie een aanvraag ingediend voor de goedkeuring van naringenine (FL-nr. 16.132) als aromastof voor gebruik in verschillende levensmiddelen die onder bepaalde levensmiddelencategorieën in de EU-lijst van aroma’s en uitgangsmaterialen vallen. De aanvraag is ter advies voorgelegd aan de Europese Autoriteit voor voedselveiligheid (EFSA). De Commissie heeft de aanvraag vervolgens overeenkomstig artikel 4 van Verordening (EG) nr. 1331/2008 ook toegankelijk gemaakt voor de lidstaten. (4) In haar advies van 20 maart 2024 ( 3 ) heeft de EFSA de veiligheid van de stof naringenine (FL-nr. 16.132) bij gebruik als aromastof beoordeeld en geconcludeerd dat dit gebruik geen aanleiding geeft tot bezorgdheid met betrekking tot genotoxiciteit of interactie met geneesmiddelen. Op basis van de beoogde toepassingen en gebruiksniveaus concludeerde de EFSA dat het gebruik van de stof naringenine (FL-nr. 16.132) geen veiligheidsrisico oplevert. (5) Aangezien het gebruik van de stof naringenine (FL-nr. 16.132) als aromastof onder de gespecificeerde gebruiksvoorwaarden geen gevaar voor de gezondheid oplevert en de consument naar verwachting niet zal misleiden, is het in het licht van het advies van de EFSA passend dit gebruik toe te staan. (6) Op 30 juni 2016 is bij de Commissie een aanvraag ingediend voor de goedkeuring van 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on (FL-nr. 16.134) als aromastof voor gebruik in levensmiddelen die onder de levensmiddelencategorie 05.3 “kauwgom” in de EU-lijst van aroma’s en uitgangsmaterialen vallen. De aanvraag is ter advies voorgelegd aan de EFSA. De Commissie heeft de aanvraag vervolgens overeenkomstig artikel 4 van Verordening (EG) nr. 1331/2008 ook toegankelijk gemaakt voor de lidstaten. (7) In haar advies van 21 maart 2024 ( 4 ) heeft de EFSA de veiligheid van de stof 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on (FL-nr. 16.134) bij gebruik als aromastof beoordeeld en geconcludeerd dat er bij dit gebruik geen veiligheidsrisico is bij het geschatte niveau van blootstelling via de voeding op basis van de beoogde toepassingen en gebruiksniveaus. De EFSA heeft verder geconcludeerd dat de gecombineerde blootstelling aan 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on (FL-nr. 16.134) als gevolg van het gebruik ervan als levensmiddelenaromastof en van de aanwezigheid ervan in tandpasta en mondwater ook geen veiligheidsrisico oplevert. (8) Aangezien de gebruikswijzen van de stof 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on (FL-nr. 16.134) als aromastof onder de gespecificeerde gebruiksvoorwaarden geen gevaar voor de gezondheid opleveren en de consument naar verwachting niet zullen misleiden, is het in het licht van het advies van de EFSA passend deze gebruikswijzen toe te staan. (9) Deel A van bijlage I bij Verordening (EG) nr. 1334/2008 moet daarom dienovereenkomstig worden gewijzigd om naringenine (FL-nr. 16.132) en 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on (FL-nr. 16.134) in de EU-lijst van aroma’s op te nemen. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel A van bijlage I bij Verordening (EG) nr. 1334/2008 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 juni 2025. Voor de Commissie De voorzitter Ursula VON DER LEYEN ( 1 ) PB L 354 van 31.12.2008, blz. 34 , ELI: http://data.europa.eu/eli/reg/2008/1334/oj . ( 2 ) PB L 354 van 31.12.2008, blz. 1 , ELI: http://data.europa.eu/eli/reg/2008/1331/oj . ( 3 ) EFSA Journal 2024;22(5):8747. ( 4 ) EFSA Journal 2024;22(5):8750. BIJLAGE 1. In deel A, afdeling 2, tabel 1, van bijlage I bij Verordening (EG) nr. 1334/2008 wordt na de vermelding voor FL-nr. 16.130 de volgende vermelding ingevoegd: “16.132 Naringenine 480-41-1 in categorie 1.4: niet meer dan 500 mg/kg; in categorie 1.7: niet meer dan 200 mg/kg; in categorie 1.8 (alleen op basis van soja): niet meer dan 500 mg/kg; in categorie 3: niet meer dan 200 mg/kg; in categorie 5.1: niet meer dan 400 mg/kg; in categorie 5.2: niet meer dan 400 mg/kg; in categorie 5.3: niet meer dan 400 mg/kg; in categorie 6.3: niet meer dan 200 mg/kg; in categorie 8.2: niet meer dan 200 mg/kg; in categorie 8.3: niet meer dan 200 mg/kg in categorie 11.4: niet meer dan 200 mg/kg; in categorie 12.2: niet meer dan 1 000  mg/kg; in categorie 12.5: niet meer dan 200 mg/kg; in categorie 12.9: niet meer dan 500 mg/kg; in categorie 14.1: niet meer dan 300 mg/kg; in categorie 14.1.4 (alleen op basis van zuivelproducten of van soja): niet meer dan 500 mg/kg; in categorie 15.1: niet meer dan 400 mg/kg; in categorie 16 (alleen op basis van zuivelproducten of van soja): niet meer dan 500 mg/kg EFSA” 2. In deel A, afdeling 2, tabel 1, van bijlage I bij Verordening (EG) nr. 1334/2008 wordt na de vermelding voor FL-nr. 16.133 de volgende vermelding ingevoegd: “16.134 2-methyl-1-(2-(5-( p -tolyl)-1 H -imidazool-2-yl)piperidine-1-yl)butaan-1-on 2413115-68-9 in categorie 5.3: niet meer dan 100 mg/kg EFSA” ELI: http://data.europa.eu/eli/reg/2025/1112/oj ISSN 1977-0758 (electronic edition)",
  "source": "EUR LEX"
}