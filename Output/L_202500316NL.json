{
  "url": "http://www.w3.org/1999/xhtml\">",
  "content": "L_202500316NL.000101.fmx.xml Publicatieblad van de Europese Unie NL L-serie 2025/316 18.2.2025 UITVOERINGSVERORDENING (EU) 2025/316 VAN DE COMMISSIE van 17 februari 2025 tot wijziging van de Uitvoeringsverordeningen (EU) 2021/982 en (EU) 2023/1332 wat betreft de naam van de vergunninghouder voor toevoegingsmiddelen voor diervoeding (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 13, lid 3, Overwegende hetgeen volgt: (1) Voor een preparaat van 6-fytase geproduceerd door Trichoderma reesei (CBS 122001) en een preparaat van endo-1,4-bèta-xylanase geproduceerd door Trichoderma reesei (CBS 114044) zijn bij de Uitvoeringsverordeningen (EU) 2021/982 ( 2 ) en (EU) 2023/1332 ( 3 ) van de Commissie vergunningen verleend voor gebruik als toevoegingsmiddel voor diervoeding (“de betrokken toevoegingsmiddelen voor diervoeding”). (2) De houder van de vergunningen voor de betrokken toevoegingsmiddelen voor diervoeding, Roal Oy, heeft overeenkomstig artikel 13, lid 3, van Verordening (EG) nr. 1831/2003 een aanvraag ingediend waarin wordt voorgesteld de naam van de vergunninghouder voor de betrokken toevoegingsmiddelen voor diervoeding te wijzigen in AB Enzymes Finland Oy. (3) De voorgestelde wijziging van de voorwaarden van de vergunningen is louter administratief en maakt geen nieuwe beoordeling van de betrokken toevoegingsmiddelen voor diervoeding noodzakelijk. De Europese Autoriteit voor voedselveiligheid is in kennis gesteld van de aanvraag. (4) Teneinde AB Enzymes Finland Oy in staat te stellen gebruik te maken van zijn rechten voor het in de handel brengen van de toevoegingsmiddelen, moeten de voorwaarden van de desbetreffende vergunningen worden gewijzigd. (5) De Uitvoeringsverordeningen (EU) 2021/982 en (EU) 2023/1332 moeten derhalve dienovereenkomstig worden gewijzigd. (6) Aangezien er geen veiligheidsredenen zijn die de onmiddellijke toepassing van de bij deze verordening vastgestelde wijzigingen vereisen, moet een overgangsperiode worden toegestaan tijdens welke bestaande voorraden kunnen worden opgebruikt. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2021/982 Uitvoeringsverordening (EU) 2021/982 wordt als volgt gewijzigd: 1) In de titel wordt de naam “Roal Oy” vervangen door “AB Enzymes Finland Oy”. 2) In de tweede kolom van de bijlage wordt de naam “Roal Oy” vervangen door “AB Enzymes Finland Oy”. Artikel 2 Wijziging van Uitvoeringsverordening (EU) 2023/1332 Uitvoeringsverordening (EU) 2023/1332 wordt als volgt gewijzigd: 1) In de titel wordt de naam “Roal Oy” vervangen door “AB Enzymes Finland Oy”. 2) In de tweede kolom van de bijlage wordt de naam “Roal Oy” vervangen door “AB Enzymes Finland Oy”. Artikel 3 Overgangsmaatregel De betrokken toevoegingsmiddelen voor diervoeding die vóór de datum van inwerkingtreding van deze verordening zijn geproduceerd en geëtiketteerd overeenkomstig de voorschriften die vóór die datum van toepassing waren, mogen verder in de handel worden gebracht en worden gebruikt totdat de voorraden zijn uitgeput. Artikel 4 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2025. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 , ELI: http://data.europa.eu/eli/reg/2003/1831/oj . ( 2 ) Uitvoeringsverordening (EU) 2021/982 van de Commissie van 17 juni 2021 tot verlenging van de vergunning voor een preparaat van 6-fytase geproduceerd door Trichoderma reesei CBS 122001 als toevoegingsmiddel voor diervoeding voor varkens en pluimvee (vergunninghouder: Roal Oy), en tot intrekking van Verordeningen (EU) nr. 277/2010, (EU) nr. 891/2010 en Uitvoeringsverordening (EU) nr. 886/2011 ( PB L 216 van 18.6.2021, blz. 139 , ELI: http://data.europa.eu/eli/reg_impl/2021/982/oj ). ( 3 ) Uitvoeringsverordening (EU) 2023/1332 van de Commissie van 29 juni 2023 tot verlenging van de vergunning voor een preparaat van endo-1,4-bèta-xylanase, geproduceerd door Trichoderma reesei (CBS 114044), als toevoegingsmiddel voor diervoeding voor mestkippen, opfokleghennen, mestkalkoenen, opfokkalkoenen en gespeende biggen (vergunninghouder: Roal Oy) en tot intrekking van Verordening (EG) nr. 902/2009 ( PB L 166 van 30.6.2023, blz. 102 , ELI: http://data.europa.eu/eli/reg_impl/2023/1332/oj ). ELI: http://data.europa.eu/eli/reg_impl/2025/316/oj ISSN 1977-0758 (electronic edition)",
  "source": "EUR LEX"
}