{
  "url": "http://www.w3.org/1999/xhtml\">",
  "content": "L_2014074NL.01005801.xml 14.3.2014 NL Publicatieblad van de Europese Unie L 74/58 VERORDENING (EU) Nr. 246/2014 VAN DE COMMISSIE van 13 maart 2014 tot wijziging van bijlage I bij Verordening (EG) nr. 1334/2008 van het Europees Parlement en de Raad wat betreft de schrapping van bepaalde aromastoffen uit de EU-lijst (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1334/2008 van het Europees Parlement en de Raad van 16 december 2008 inzake aroma’s en bepaalde voedselingrediënten met aromatiserende eigenschappen voor gebruik in en op levensmiddelen en tot wijziging van Verordening (EEG) nr. 1601/91 van de Raad, Verordening (EG) nr. 2232/96, Verordening (EG) nr. 110/2008 en Richtlijn 2000/13/EG ( 1 ) , en met name artikel 11, lid 3, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma’s ( 2 ) , en met name artikel 7, lid 4, Overwegende hetgeen volgt: (1) Bij bijlage I bij Verordening (EG) nr. 1334/2008 is een EU-lijst vastgesteld van voor gebruik in levensmiddelen bestemde aroma’s en uitgangsmaterialen, en de gebruiksvoorwaarden ervoor. (2) Bij Uitvoeringsverordening (EU) nr. 872/2012 van de Commissie ( 3 ) is een lijst van aromastoffen vastgesteld en in deel A van bijlage I bij Verordening (EG) nr. 1334/2008 opgenomen. (3) Die lijst kan op initiatief van de Commissie of ingevolge een aanvraag van een lidstaat of belanghebbende partij worden bijgewerkt volgens de uniforme procedure van artikel 3, lid 1, van Verordening (EG) nr. 1331/2008. (4) Deel A van de EU-lijst bevat een aantal stoffen waarvoor de Europese Autoriteit voor voedselveiligheid de beoordeling nog niet heeft afgerond of om aanvullende wetenschappelijke gegevens heeft gevraagd om de beoordeling te kunnen afronden. Voor 19 van die stoffen hebben de personen die verantwoordelijk zijn voor het in de handel brengen van de aromastoffen hun aanvraag ingetrokken. Die stoffen moeten dus uit de lijst worden geschrapt. (5) Deel A van bijlage I bij Verordening (EG) nr. 1334/2008 moet daarom dienovereenkomstig worden gewijzigd. (6) Krachtens artikel 30 van Verordening (EG) nr. 1334/2008 mogen aromastoffen die niet op de EU-lijst staan, tot en met 22 oktober 2014 als zodanig in de handel worden gebracht en in of op levensmiddelen worden gebruikt. Omdat in de lidstaten al aromastoffen in de handel zijn en om te zorgen voor een soepele overgang naar een goedkeuringsprocedure voor de Unie zijn voor levensmiddelen die die stoffen bevatten overgangsmaatregelen vastgesteld bij Verordening (EU) nr. 873/2012 ( 4 ) . (7) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Deel A van bijlage I bij Verordening (EG) nr. 1334/2008 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 maart 2014. Voor de Commissie De voorzitter José Manuel BARROSO ( 1 ) PB L 354 van 31.12.2008, blz. 34 . ( 2 ) PB L 354 van 31.12.2008, blz. 1 . ( 3 ) Uitvoeringsverordening (EU) nr. 872/2012 van de Commissie van 1 oktober 2012 tot vaststelling van de lijst van aromastoffen als bedoeld in Verordening (EG) nr. 2232/96 van het Europees Parlement en de Raad, tot opname van die lijst in bijlage I bij Verordening (EG) nr. 1334/2008 van het Europees Parlement en de Raad en tot intrekking van Verordening (EG) nr. 1565/2000 van de Commissie en Beschikking 1999/217/EG van de Commissie ( PB L 267 van 2.10.2012, blz. 1 ). ( 4 ) Verordening (EU) nr. 873/2012 van de Commissie van 1 oktober 2012 betreffende overgangsmaatregelen inzake de EU-lijst van aroma’s en uitgangsmaterialen in bijlage I bij Verordening (EG) nr. 1334/2008 van het Europees Parlement en de Raad ( PB L 267 van 2.10.2012, blz. 162 ). BIJLAGE In deel A van bijlage I bij Verordening (EG) nr. 1334/2008 worden de volgende vermeldingen geschrapt: „01.015 vinylbenzeen 100-42-5 11022 1 EFSA 02.122 p-mentha-1,8(10)-dieen-9-ol 3269-90-7 2 EFSA 09.809 p-mentha-1,8(10)-dieen-9-ylacetaat 15111-97-4 10743 2 EFSA 12.114 diëthyltrisulfide 3600-24-6 1701 11451 4 EFSA 12.120 2,8-epithio-p-menthaan 68398-18-5 1685 4 EFSA 12.159 methyl-methaanthiosulfonaat 2949-92-0 11520 3 EFSA 12.256 ethylpropyltrisulfide 31499-70-4 1695 4 EFSA 12.272 propyl-propaanthiosulfonaat 1113-13-9 1702 3 EFSA 13.029 2,5-dimethylfuran 625-86-5 1488 2208 3 EFSA 13.030 2-methylfuran 534-22-5 1487 2209 3 EFSA 13.092 2-ethylfuran 3208-16-0 1489 11706 3 EFSA 14.145 pyrrool-2-carbaldehyde 1003-29-8 11393 4 EFSA 14.163 1-methylpyrrole-2-carbaldehyde 1192-58-1 4 EFSA 14.169 1-ethyl-2-pyrroolcarbaldehyde 2167-14-8 4 EFSA 15.064 2,5-dimethylthiofeen 638-02-8 4 EFSA 15.072 2-ethylthiofeen 872-55-9 11614 4 EFSA 15.091 2-methylthiofeen 554-14-3 11631 4 EFSA 15.092 3-methylthiofeen 616-44-4 11632 4 EFSA 16.124 (1S,2S,5R)-N-cyclopropyl-2-isopropyl-5-methylcyclohexaancarboxamide 73435-61-7 1 EFSA”",
  "source": "EUR LEX"
}