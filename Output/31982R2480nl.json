{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982R2480:NL:HTML\">",
  "content": "EUR-Lex - 31982R2480 - NL Avis juridique important | 31982R2480 Verordening (EEG) nr. 2480/82 van de Commissie van 13 september 1982 tot wijziging van Verordening (EEG) nr. 1822/77 met betrekking tot de inning van de medeverantwoordelijkheidsheffing in de sector melk en zuivelprodukten Publicatieblad Nr. L 264 van 14/09/1982 blz. 0010 - 0010 Bijzondere uitgave in het Fins: Hoofdstuk 3 Deel 15 blz. 0149 Bijzondere uitgave in het Spaans: Hoofdstuk 03 Deel 26 blz. 0065 Bijzondere uitgave in het Zweeds: Hoofdstuk 3 Deel 15 blz. 0149 Bijzondere uitgave in het Portugees: Hoofdstuk 03 Deel 26 blz. 0065 ***** VERORDENING  (EEG) Nr. 2480/82 VAN DE COMMISSIE van 13 september 1982 tot wijziging van Verordening (EEG) nr. 1822/77 met betrekking tot de inning van de medeverantwoordelijkheidsheffing in de sector melk en zuivelprodukten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1079/77 van de Raad van 17 mei 1977 inzake een medeverantwoordelijkheidsheffing en maatregelen ter verruiming van de markten in de sector melk en zuivelprodukten (1), laatstelijk gewijzigd bij Verordening (EEG) nr. 1189/82 (2), en met name op artikel 6, Overwegende dat in artikel 4, lid 3, van Verordening (EEG) nr. 1822/77 van de Commissie (3), laatstelijk gewijzigd bij Verordening (EEG) nr. 1661/82 (4), is bepaald dat de in artikel 3, lid 3, bedoelde verplichtingen uiterlijk binnen 45 dagen na het einde van het kwartaal moeten zijn vervuld, voor de bedrijven bedoeld in artikel 4, lid 1 en lid 1 bis, of van het kalenderjaar voor die bedoeld in lid 2 van datzelfde artikel; dat de ervaring aantoont dat de bovenbedoelde termijn onvoldoende is voor de bedrijven die jaarlijks aan hun verplichtingen voldoen; dat voor deze laatste derhalve een langere termijn moet worden vastgesteld; Overwegende dat de in deze verordening vervatte maatregelen in overeenstemming zijn met het advies van het Comité van beheer voor melk en zuivelprodukten, HEEFT DE VOLGENDE VERORDENING VASTGESTELD: Artikel 1 Artikel 4, lid 3, van Verordening (EEG) nr. 1822/77 wordt gelezen als volgt: »3. Ingeval van toepassing van het bepaalde in de bovenstaande leden, moeten de in artikel 3, lid 3, bedoelde verplichtingen naargelang van het geval uiterlijk worden vervuld: - binnen 45 dagen na het einde van het betrokken kwartaal, - vóór 15 mei volgende op het einde van het betrokken kalenderjaar.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 13 september 1982. Voor de Commissie Poul DALSAGER Lid van de Commissie (1) PB nr. L 131 van 26. 5. 1977, blz. 6. (2) PB nr. L 140 van 20. 5. 1982, blz. 8. (3) PB nr. L 203 van 9. 8. 1977, blz. 1. (4) PB nr. L 184 van 29. 6. 1982, blz. 7.",
  "source": "EUR LEX"
}