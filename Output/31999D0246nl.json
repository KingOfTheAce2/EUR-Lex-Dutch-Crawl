{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0246:NL:HTML\">",
  "content": "EUR-Lex - 31999D0246 - NL Avis juridique important | 31999D0246 1999/246/EG: Beschikking van de Commissie van 30 maart 1999 houdende goedkeuring van bepaalde rampenplannen voor de bestrijding van klassieke varkenspest (kennisgeving geschied onder nummer C(1999)769) (Voor de EER relevante tekst) Publicatieblad Nr. L 093 van 08/04/1999 blz. 0024 - 0025 BESCHIKKING VAN DE COMMISSIE van 30 maart 1999 houdende goedkeuring van bepaalde rampenplannen voor de bestrijding van klassieke varkenspest (kennisgeving geschied onder nummer C(1999) 769) (Voor de EER relevante tekst) (1999/246/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 80/217/EEG van de Raad van 22 januari 1980 tot vaststelling van gemeenschappelijke maatregelen ter bestrijding van klassieke varkenspest(1), laatstelijk gewijzigd bij Beschikking 93/384/EEG van de Raad(2), en met name op artikel 14 ter, Overwegende dat de criteria die van overeenkomstige toepassing zijn bij het opstellen van de rampenplannen voor de bestrijding van klassieke varkenspest, reeds zijn vastgesteld bij Beschikking 91/42/EEG van de Commissie van 8 januari 1991(3); Overwegende dat een aantal lidstaten een nationaal rampenplan ter goedkeuring hebben voorgelegd; dat bij onderzoek van deze plannen is gebleken dat zij aan alle in Beschikking 91/42/EEG vastgestelde criteria voldoen en aan het gestelde doel beantwoorden mits zij efficiënt worden uitgevoerd; Overwegende dat, om de efficiëntie van de plannen te garanderen, mogelijke scenario's moeten worden bestudeerd en simulatie-oefeningen moeten worden gehouden; Overwegende dat de rampenplannen regelmatig moeten worden bijgewerkt; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De rampenplannen voor de bestrijding van klassieke varkenspest die door de in de bijlage genoemde lidstaten zijn ingediend, worden goedgekeurd. Artikel 2 Deze beschikking is gericht tot de lidstaten. Gedaan te Brussel, 30 maart 1999. Voor de Commissie Franz FISCHLER Lid van de Commissie (1) PB L 47 van 21.1.1980, blz. 11. (2) PB L 166 van 8.7.1993, blz. 34. (3) PB L 23 van 29.1.1991, blz. 29. BIJLAGE België Denemarken Duitsland Spanje Frankrijk Ierland Italië Nederland Oostenrijk Portugal Finland Zweden Verenigd Koninkrijk",
  "source": "EUR LEX"
}