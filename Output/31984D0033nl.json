{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0033:NL:HTML\">",
  "content": "EUR-Lex - 31984D0033 - NL Avis juridique important | 31984D0033 84/33/EEG: Beschikking van de Commissie van 6 januari 1984 waarbij wordt vastgesteld dat het apparaat genaamd ,,Hewlett Packard - GC/MS System, model 5985 B, with accessories\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 022 van 27/01/1984 blz. 0058 - 0058 ***** BESCHIKKING  VAN DE COMMISSIE van 6 januari 1984 waarbij wordt vastgesteld dat het apparaat genaamd »Hewlett Packard - GC/MS System, model 5985 B, with accessories\" niet met vrijstelling van de rechten van het gemeenschappelijk douanetarief mag worden ingevoerd (84/33/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 29 juni 1983, Italië de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of het apparaat genaamd »Hewlett Packard - GC/MS System, model 5985 B, with accessories\", besteld op 26 november 1979 en bestemd om te worden gebruikt voor de bepaling van het moleculair gewicht van vluchtige verbindingen van overgangsmetalen, voor de bepaling van de kenmerkende eigenschappen van de reactieprodukten waarin de verbindingen van overgangsmetalen als katalysator werkzaam zijn en voor de identificatie en de kwantitatieve bepaling van de bekende stoffen en van de afbraakprodukten ervan in het milieu, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 15 december 1983 een uit vertegenwoordigers van alle Lid-Staten samengestelde groep van deskundigen is bijeengekomen in het kader van het Comité douanevrijstellingen, ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een gaschromatograaf is; dat dit apparaat, gezien zijn objectieve technische kenmerken, zoals de gevoeligheid van de spectrometrische analyse, alsmede het gebruik dat ervan wordt gemaakt, bijzonder geschikt is voor het wetenschappelijk onderzoek; dat bovendien soortgelijke apparaten hoofdzakelijk gebruikt worden bij wetenschappelijke activiteiten; dat het dientengevolge als een wetenschappelijk apparaat dient te worden beschouwd; Overwegende evenwel dat, op grond van de door de Lid-Staten verzamelde inlichtingen, is gebleken dat apparaten van gelijke wetenschappelijke waarde als genoemd apparaat en geschikt voor hetzelfde gebruik momenteel in de Gemeenschap worden vervaardigd; dat dit in het bijzonder het geval is met het apparaat »R 10-10-C\" vervaardigd door Nermag, 49, quai du Halage, F-92500 Rueil Malmaison, HEEFT DE VOLGENDE BESCHIKKING GEGEVEN: Artikel 1 Het apparaat genaamd »Hewlett Packard - GC/MS System, model 5985 B, with accessories\", waarop de aanvraag van Italië van 29 juni 1983 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 6 januari 1984. Voor de Commissie Karl-Heinz NARJES Lid van de Commissie (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}