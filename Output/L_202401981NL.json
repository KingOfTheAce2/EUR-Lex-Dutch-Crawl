{
  "url": "http://www.w3.org/1999/xhtml\">",
  "content": "L_202401981NL.000101.fmx.xml Publicatieblad van de Europese Unie NL L-serie 2024/1981 17.7.2024 BESLUIT (GBVB) 2024/1981 VAN DE RAAD van 15 juli 2024 tot benoeming van de voorzitter van het Militair Comité van de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 240, Gezien Besluit 2001/79/GBVB van de Raad van 22 januari 2001 houdende instelling van het Militair Comité van de Europese Unie ( 1 ) , Overwegende hetgeen volgt: (1) Op grond van artikel 3, lid 1, van Besluit 2001/79/GBVB wordt de voorzitter van het Militair Comité van de Europese Unie (“het Militair Comité”) benoemd door de Raad op aanbeveling van het Militair Comité dat vergadert op het niveau van de Chefs Defensiestaf. In artikel 3, lid 2, van dat besluit is bepaald dat de ambtstermijn van de voorzitter drie jaar bedraagt, tenzij de Raad anders besluit. (2) Op 12 mei 2022 heeft de Raad Besluit (GBVB) 2022/735 ( 2 ) vastgesteld, waarbij generaal Robert BRIEGER werd benoemd tot voorzitter van het Militair Comité van 16 mei 2022 tot en met 31 mei 2025. (3) In zijn vergadering van 15 mei 2024 heeft het Militair Comité op het niveau van de chefs Defensie aanbevolen generaal Seán CLANCY te benoemen tot voorzitter van het Militair Comité, voor een periode van drie jaar, van 1 juni 2025 tot en met 31 mei 2028, HEEFT HET VOLGENDE BESLUIT VASTGESTELD: Artikel 1 Generaal Seán CLANCY wordt benoemd tot voorzitter van het Militair Comité van de Europese Unie van 1 juni 2025 tot en met 31 mei 2028. Artikel 2 Dit besluit treedt in werking op de datum van de vaststelling ervan. Gedaan te Brussel, 15 juli 2024. Voor de Raad De voorzitter NAGY I. ( 1 ) PB L 27 van 30.1.2001, blz. 4 . ( 2 ) Besluit (GBVB) 2022/735 van de Raad van 12 mei 2022 tot wijziging van Besluit (GBVB) 2021/1200 tot vervroeging van het einde van de ambtstermijn van de huidige voorzitter van het Militair Comité van de Europese Unie en tot vervroeging van de benoeming van de volgende voorzitter van het Militair Comité van de Europese Unie ( PB L 136 van 13.5.2022, blz. 106 ). ELI: http://data.europa.eu/eli/dec/2024/1981/oj ISSN 1977-0758 (electronic edition)",
  "source": "EUR LEX"
}