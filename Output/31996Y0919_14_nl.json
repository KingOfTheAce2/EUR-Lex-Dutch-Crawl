{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996Y0919(14):NL:HTML\">",
  "content": "EUR-Lex - 31996Y0919(14) - NL Avis juridique important | 31996Y0919(14) Conclusies van de Raad van 20 juni 1994 over de mededeling van de Commissie over immigratie- en asielbeleid Publicatieblad Nr. C 274 van 19/09/1996 blz. 0049 - 0049 BIJLAGE III.6 CONCLUSIES VAN DE RAAD van 20 juni 1994  over de mededeling van de Commissie over immigratie- en asielbeleid DE RAAD VAN DE  EUROPESE GEMEENSCHAPPEN, SPREEKT ZIJN WAARDERING UIT voor de mededeling van de Commissie van 23 februari 1994 over  immigratie- en asielbeleid waarvan de grote verdienste is dat zij de diverse aspecten van dit  beleid omspant; CONSTATEERT dat de verschillende hoofdstukken van de mededeling van de Commissie aan de orde zijn  geweest in de Raad (Algemene Zaken), de Raad (Sociale Zaken), de Raad (Ontwikkelingssamenwerking)  alsmede, overeenkomstig de tijdens de zitting van 23 mei 1994 genomen procedurebesluiten in de  voorbereidende instanties van de Raad (Justitie en Binnenlandse Zaken); HERINNERT aan de gedachtenwisselingen die hebben plaatsgevonden tijdens de informele bijeenkomst  van de Ministers van Binnenlandse Zaken in Thessaloniki op 6 en 7 mei 1994; HERINNERT aan de prioriteit die hij toekent aan het actieplan en het prioritair werkprogramma voor  1994, die eind 1993 zijn aangenomen; VERZOEKT de bevoegde instanties om op het moment waarop een nieuw werkprogramma wordt opgesteld, na  te gaan of het opportuun is de onderwerpen van deze mededeling die onder titel VI van het Verdrag  betreffende de Europese Unie vallen, maar niet in het prioritair werkprogramma voor 1994 staan,  daarin op te nemen.",
  "source": "EUR LEX"
}