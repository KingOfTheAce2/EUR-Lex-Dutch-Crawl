{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989Y0706(01):NL:HTML\">",
  "content": "EUR-Lex - 31989Y0706(01) - NL Avis juridique important | 31989Y0706(01) Resolutie van de Raad van 20 juni 1989 betreffende samenwerking op het gebied van het wetenschappelijk en technisch onderzoek (COST) en de Europese Gemeenschappen Publicatieblad Nr. C 171 van 06/07/1989 blz. 0001 - 0002 RESOLUTIE VAN DE RAAD van 20 juni 1989 betreffende samenwerking op het gebied van het wetenschappelijk en technisch onderzoek (COST) en de Europese Gemeenschappen (89/C 171/01) DE RAAD VAN DE EUROPESE GEMEENSCHAPPEN, Gezien de op 18 april 1988 aan de Raad toegezonden mededeling van de Commissie \"COST en de Europese Gemeenschap voor Technologie\", Gezien de op 22 en 23 november 1971 door de Conferentie van Europese Ministers van Onderzoek aangenomen algemene resolutie betreffende wetenschappelijke en technische onderzoek- en ontwikkelingsprojecten, Gezien de goedkeuring door de Raad van de vier categorieën van samenwerking in het kader van COST (1), Gezien de conclusies van het Comité van hoge ambtenaren van COST van 23 en 24 juni 1986 betreffende de toekomstige rol van COST (2), Overwegende dat door de Voorzitter van de Raad in zijn brief van 19 november 1986 over de conclusies van het Comité van hoge ambtenaren van COST over de toekomstige rol van COST is gewezen op de belangrijke aanvullende functie van COST met betrekking tot andere vormen van communautaire W & T-activiteiten en zijn belangrijke rol bij het bevorderen van de samenwerking in O & O-projecten zowel tussen de Lid-Staten onderling als met derde Staten; Overwegende dat in een verslag over de COST-samenwerking sinds het begin, is gewezen op het toenemend aantal projecten in het kader van COST alsook op de strategische en organisatorische uitdaging waarvoor COST gesteld wordt; Overwegende dat het Comité van hoge ambtenaren van COST de mededeling van de Commissie over COST heeft bestudeerd en zijn standpunten heeft uiteengezet in een brief van de voorzitter van 16 januari 1989 aan de Voorzitter van de Raad; Overwegende dat onlangs in het kader van COST initiatieven zijn genomen met betrekking tot nieuwe onderzoekgebieden, betere publiciteit en de invoering van doeltreffender besluitvormingsprocedures; BEVESTIGT OPNIEUW zijn standpunt dat COST een belangrijk middel is voor het bevorderen van de Europese samenwerking op het gebied van wetenschappelijk en technisch onderzoek; ERKENT de specifieke voordelen van COST, gezien de flexibele en pragmatische aanpak ervan, de mogelijkheden die zij biedt voor facultatieve deelneming aan haar activiteiten en het feit dat zij beantwoordt aan de behoeften van de wetenschapsbeoefenaren en erkent de economische doeltreffendheid van COST; VERZOEKT de Commissie rekening te houden met de aanvullende taak die COST kan vervullen met betrekking tot het communautaire O & 38;O-beleid, in het bijzonder als zij toekomstige voorstellen voor de herziening van het kaderprogramma overweegt; NEEMT MET VOLDOENING KENNIS van de positieve opstelling ten aanzien van COST in de mededeling van de Commissie alsook van het voornemen van de Commissie om haar steun aan de technische en administratieve secretariaten van COST-projecten te continueren en op te voeren, hetgeen van wezenlijk belang is voor het toekomstige succes van COST; ERKENT dat wellicht bepaalde praktische maatregelen nodig zijn om het functioneren van COST te verbeteren en in te spelen op de gewijzigde omstandigheden van de internationale O & 38;O-samenwerking; ONDERSCHRIJFT derhalve de door het Comité van hoge ambtenaren van COST geopperde ideeën over vereenvoudiging en een nieuwe omschrijving van de categorieën van COST-acties. Deze omvatten twee categorieën (A en B);  (1) PB nr. C 100 van 21.4.1979, blz. 1. (2) PB nr. C 247 van 3.10.1986, blz. 2.     - gecoördineerde acties die een integrerend deel uitmaken van een communautair O & 38;O-programma en die op multilaterale basis openstaan voor deelneming aan COST door derde Staten (categorie A), - gecoördineerde acties die geen deel uitmaken van een communautair programma en die zijn voorgesteld door COST-Staten of de Commissie. Individuele COST-Staten en de Commissie kunnen aan deze projecten deelnemen (categorie B); VERZOEKT het Comité van hoge ambtenaren van COST en de Commissie voort te gaan met hun bestudering van:    - nieuwe gebieden van wetenschappelijk en technisch onderzoek die passen in het COST-kader, - specifieke verbeteringen in het functioneren van COST, in het bijzonder ten aanzien van de administratie en het beheer van projecten; ERKENT de noodzaak van meer inspanningen op nationaal niveau om bekendheid te geven aan COST, zodat de wetenschappers en de nationale beleidsfunctionarissen beter van de COST-activiteiten op de hoogte raken; ERKENT de voordelen van het openstellen van COST-B-projecten voor deelneming uit niet-COST-Staten, met name andere Europese Staten, op basis van onderzoek van geval tot geval, indien zulks duidelijk wetenschappelijk is gerechtvaardigd en de voordelen wederzijds zijn; VERZOEKT alle COST-Staten en de Commissie de toekomstige ontwikkeling van het COST-kader voor W & 38;T-samenwerking volledig te steunen.",
  "source": "EUR LEX"
}