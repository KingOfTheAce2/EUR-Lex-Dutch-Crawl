{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0367:NL:HTML\">",
  "content": "EUR-Lex - 31997D0367 - NL Avis juridique important | 31997D0367 97/367/EG: Beschikking van de Commissie van 30 mei 1997 waarin wordt vastgesteld dat de exploitatie van geografische gebieden met het oogmerk van prospectie of winning van aardolie of gas in het Verenigd Koninkrijk geen activiteit is in de zin van artikel 2, lid 2, onder b), i), van Richtlijn 93/38/EEG en dat de diensten die een zodanige activiteit uitoefenen in het Verenigd Koninkrijk niet worden geacht bijzondere of uitsluitende rechten te genieten in de zin van artikel 2, lid 3, onder b), van de richtlijn (Slechts de tekst in de Engelse taal is authentiek) (Voor de EER relevante tekst) Publicatieblad Nr. L 156 van 13/06/1997 blz. 0055 - 0056 BESCHIKKING VAN DE COMMISSIE van 30 mei 1997 waarin wordt vastgesteld dat de exploitatie van geografische gebieden met het oogmerk van prospectie of winning van aardolie of gas in het Verenigd Koninkrijk geen activiteit is in de zin van artikel 2, lid 2, onder b), i), van Richtlijn 93/38/EEG en dat de diensten die een zodanige activiteit uitoefenen in het Verenigd Koninkrijk niet worden geacht bijzondere of uitsluitende rechten te genieten in de zin van artikel 2, lid 3, onder b), van de richtlijn (Slechts de tekst in de Engelse taal is authentiek) (Voor de EER relevante tekst) (97/367/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 93/38/EEG van de Raad van 14 juni 1993 houdende coördinatie van de procedures voor het plaatsen van opdrachten in de sectoren water- en energievoorziening, vervoer en telecommunicatie (1), laatstelijk gewijzigd bij de Akte van Toetreding van Oostenrijk, Finland en Zweden, en met name op de artikelen 3, leden 4 en 5, en artikel 40, leden 5 tot en met 8, Gelet op Richtlijn 94/22/EEG van het Europees Parlement en de Raad van 30 mei 1994 betreffende de voorwaarden voor het verlenen en het gebruik maken van vergunningen voor de prospectie, de exploratie en de productie van koolwaterstoffen (2), en met name op artikel 12, Overwegende dat een lidstaat uit hoofde van artikel 3 van Richtlijn 93/38/EEG de Commissie kan verzoeken erin te voorzien dat exploitatie van geografische gebieden voor de prospectie en de winning van aardolie, gas, steenkool of andere vaste brandstoffen niet beschouwd wordt als een activiteit in de zin van artikel 2, lid 2, onder b), i), van de richtlijn en dat de diensten niet geacht worden in aanmerking te komen voor bijzondere of uitsluitende rechten in de zin van artikel 2, lid 3, onder b), om een of meer van deze activiteiten te exploiteren, indien, rekening houdende met de relevante nationale bepalingen betreffende deze activiteiten, aan een aantal in de leden 1 en 3 nauwkeurig omschreven voorwaarden is voldaan en indien de lidstaat die om een dergelijk besluit verzoekt, overeenkomstig lid 2, er zorg voor draagt voor dat de diensten de beginselen van non-discriminatie en van oproep tot mededinging is acht nemen bij de gunning van opdrachten, en aan de Commissie informatie verstrekken inzake de toekenning van de opdrachten; Overwegende dat lidstaten die voldoen aan de bepalingen van Richtlijn 94/22/EG zullen worden geacht te voldoen aan de voorwaarden van artikel 3, lid 1, van Richtlijn 93/38/EEG; Overwegende dat de Permanente Vertegenwoordiging van het Verenigd Koninkrijk bij de Europese Gemeenschappen de Commissie bij schrijven van 3 februari 1997 heeft verzocht erin te voorzien dat de exploitatie van geografische gebieden voor de prospectie en de winning van aardolie of gas in het Verenigd Koninkrijk niet wordt beschouwd als een activiteit in de zin van artikel 2, lid 2, onder b), i), van Richtlijn 93/38/EEG, en dat de diensten die deze activiteiten uitoefenen in het Verenigd Koninkrijk niet geacht worden in aanmerking te komen voor bijzondere of uitsluitende rechten in de zin van artikel 2, lid 3, onder b), van de richtlijn; dat dit verzoek geen betrekking had op de exploitatie van geografische gebieden voor de prospectie en de winning van steenkool of andere vaste brandstoffen; Overwegende dat het Verenigd Koninkrijk door de vaststelling van de Hydrocarbons Licensing Regulations 1995, de Petroleum (Production) (Seaward Areas) (Amendment) Regulations 1995 en de Petroleum (Production) (Landward Areas) Regulations 1995 aan Richtlijn 94/22/EEG heeft voldaan; Overwegende dat de naleving van de voorwaarden bepaald in artikel 3, lid 3, van Richtlijn 93/38/EEG in het Verenigd Koninkrijk onderzocht werd in samenhang met de goedkeuring van 93/425/EEG van de Commissie van 14 juli 1993 waarbij wordt vastgesteld dat de exploitatie van geografische gebieden met het oogmerk van prospectie of winning van aardolie of gas in het Verenigd Koninkrijk niet een activiteit vormt zoals bedoeld in artikel 2, lid 2, onder b), i), van Richtlijn 90/531/EEG van de Raad en dat diensten die een zodanige activiteit uitoefenen in het Verenigd Koninkrijk niet worden geacht bijzondere of uitsluitende rechten te genieten in de zin van artikel 2, lid 3, onder b), van richtlijn (3); Overwegende dat Richtlijn 90/531/EEG (4) in het recht van het Verenigd Koninkrijk is omgezet bij de op 23 december 1992 aangenomen \"Utilities Supply and Works Contracts Regulations 1992\"; dat \"regulation 8\" bestaat uit een reeks omzettingsbepalingen conform artikel 3, lid 2; dat deze bepalingen onderzocht werden in samenhang met de vaststelling van Beschikking 93/425/EEG en dat zij een passende omzetting werden bevonden van artikel 3, lid 2, van Richtlijn 90/531/EEG wat werken en leveringen betreft; dat een omzetting van artikel 3, lid 2, met betrekking tot het verrichten van diensten noodzakelijk was; Overwegende dat \"The Utilities Contracts Regulations 1996\" Richtlijn 93/38/EEG omzet in het recht van het Verenigd Koninkrijk; dat \"regulation 9\" de vorige bepalingen overneemt en de werkingssfeer ervan uitbreidt tot het verrichten van diensten; dat deze bepalingen in werking zijn getreden op 12 december 1996; dat zij de naleving garanderen van de beginselen van non-discriminatie en oproep tot mededinging bij opdrachten welke worden gegund door diensten die een activiteit op het gebied van prospectie of winning uitoefenen, in het bijzonder inzake het verstrekken van informatie aan de ondernemingen betreffende de opdrachten die zij voornemens zijn aan te besteden, alsook van de verplichting de Commissie informatie te verstrekken aangaande de toewijzing van die opdrachten; Overwegende dat het Raadgevend Comité inzake overheidsopdrachten overeenkomstig artikel 40, leden 5 tot en met 8 van Richtlijn 93/38/EEG advies heeft uitgebracht over de onderhavige beschikking, HEEFT DE VOLGENDE BESCHIKKING GEGEVEN: Artikel 1 Met ingang van 30 mei 1997 zal de exploitatie van geografische gebieden voor de prospectie en de winning van aardolie of gas in het Verenigd Koninkrijk niet worden beschouwd als een activiteit in de zin van artikel 2, lid 2, onder b), i), van Richtlijn 93/38/EEG en zullen de diensten die een zodanig activiteit uitoefenen in het Verenigd Koninkrijk niet worden geacht bijzondere of uitsluitende rechten te genieten in de zin van artikel 2, lid 3, onder b), van de richtlijn. Artikel 2 1. De onderhavige beschikking wordt vastgesteld op grond van de regelingen die het Verenigd Koninkrijk op 30 mei 1997 ter omzetting van Richtlijn 94/22/EG en van artikel 3, lid 2, van Richtlijn 93/38/EEG heeft vastgesteld en aan de Commissie heeft meegedeeld. 2. Alle wettelijke of bestuursrechtelijke bepalingen houdende wijziging van de onder punt 1 bedoelde regelingen zullen bij hun vaststelling onverwijld aan de Commissie worden meegedeeld. 3. De onder punt 2 bedoelde informatie wordt de Commissie ter kennis gebracht teneinde haar in staat te stellen na te gaan of de onderhavige beschikking moet worden gewijzigd of ingetrokken dan wel of zij kan worden gehandhaafd. Artikel 3 Deze beschikking is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 30 mei 1997. Voor de Commissie Mario MONTI Lid van de Commissie (1) PB nr. L 199 van 9. 8. 1993, blz. 84. (2) PB nr. L 164 van 30. 6. 1994, blz. 3. (3) PB nr. L 196 van 5. 8. 1993, blz. 55. (4) PB nr. L 297 van 29. 10. 1990, blz. 1.",
  "source": "EUR LEX"
}