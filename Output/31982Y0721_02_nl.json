{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982Y0721(02):NL:HTML\">",
  "content": "EUR-Lex - 31982Y0721(02) - NL Avis juridique important | 31982Y0721(02) Resolutie van de Raad van 12 juli 1982 betreffende de bevordering van gelijke kansen voor de vrouw Publicatieblad Nr. C 186 van 21/07/1982 blz. 0003 - 0004 Bijzondere uitgave in het Spaans: Hoofdstuk 05 Deel 3 blz. 0022 Bijzondere uitgave in het Portugees: Hoofdstuk 05 Deel 3 blz. 0022 ++++ RESOLUTIE VAN DE RAAD van 12 juli 1982 betreffende de bevordering van gelijke kansen voor de vrouw DE RAAD VAN DE EUROPESE GEMEENSCHAPPEN , Gelet op de Verdragen tot oprichting van de Europese Gemeenschappen , Gezien de ontwerp-resolutie ingediend door de Commissie ( 1 ) , Gezien het advies van het Europese Parlement ( 2 ) , Gezien het advies van het Economisch en Sociaal Comité ( 3 ) , Overwegende dat er in Gemeenschapsverband reeds verschillende acties ter bevordering van gelijke kansen voor de vrouw zijn ondernomen , en met name dat de Raad op basis van de artikelen 100 en 235 van het Verdrag tot oprichting van de Europese Economische Gemeenschap de Richtlijnen 75/117/EEG ( 4 ) , 76/207/EEG ( 5 ) en 79/7/EEG ( 6 ) inzake de gelijke behandeling van mannen en vrouwen heeft aangenomen ; Overwegende dat al deze acties , met inbegrip van die welke worden gesteund door het Europees Sociaal Fonds , een belangrijke bijdrage hebben geleverd tot de verbetering van de positie van de vrouw ; Overwegende dat er , ondanks alles wat er tot dusver reeds in Gemeenschapsverband en in nationaal verband tot stand is gebracht , nog steeds feitelijke ongelijkheden met betrekking tot de werkgelegenheid blijven bestaan , welke in de huidige economische en sociale omstandigheden nog erger dreigen te worden ; Overwegende dat in een periode van economische crisis de in Gemeenschapsverband en in nationaal verband ondernomen actie niet alleen moet worden voortgezet , maar ook moet worden geïntensiveerd , ten einde met name de feitelijke verwezenlijking van gelijke kansen te bevorderen , onder andere door het uitvoeren van positieve acties , Neemt akte van de mededeling van de Commissie betreffende een nieuw actieprogramma van de Gemeenschap inzake de bevordering van gelijke kansen voor de vrouw ( 1982-1985 ) , dat betrekking heeft op \" de verwezenlijking van de gelijke behandeling door uitbreiding van de individuele rechten \" en \" de feitelijke verwezenlijking van de gelijkheid van kansen in het bijzonder door middel van positieve actieprogramma's \" en spreekt zijn waardering uit voor het initiatief van de Commissie ; Hecht zijn goedkeuring aan de algemene doelstellingen van deze mededeling , te weten intensivering van de actie ter verzekering van de naleving van het beginsel van gelijke behandeling van mannen en vrouwen en bevordering van gelijke kansen in de praktijk door positieve acties , en spreekt de wil uit om passende maatregelen voor de verwezenlijking van deze doelstellingen te treffen ; Neemt tevens akte van de opmerkingen die verschillende delegaties in de Raad over de mededeling van de Commissie hebben gemaakt en die onder andere bepaalde specifieke kenmerken van de nationale stelsels in het licht stellen en verzoekt de Commissie daarmee rekening te houden bij de initiatieven die zij in het kader van haar bevoegdheden zal ontplooien ; Herinnert aan de inspanningen die op dit gebied door de Lid-Staten zijn en worden gedaan ; Constateert dat de mededeling van de Commissie bijzondere doelstellingen en gemeenschappelijke gedragslijnen bevat waarvan het merendeel in het verlengde liggen van de tenuitvoerlegging van de door de Raad op het gebied van de gelijke behandeling van mannen en vrouwen aangenomen richtlijnen ; Overweegt dat , terdege rekening houdend met de voorgestelde gedragslijnen , deze doelstellingen een leidraad moeten zijn voor de actie van de Gemeenschap en de Lid-Staten bij hun streven om het beginsel van gelijke kansen op ruimere schaal toe te passen en in de praktijk te verwezenlijken , zonder discriminatie van de vrouw en ongeacht de economische situatie ; Onderstreept in dit verband het belang van versterking of oprichting van nationale organen tot bevordering van werkgelegenheid voor vrouwen en gelijke kansen en herinnert aan de taak die bij het nastreven van deze doelstellingen is weggelegd voor de organisaties van de sociale partners ; Bevestigt de noodzaak om bewustmakings - en voorlichtingsacties te ontwikkelen die kunnen bijdragen tot een mentaliteitsverandering ten aanzien van de verdeling van de taken in beroep , gezien en maatschappij en verzoekt de Lid-Staten de Commissie alle nodige medewerking te verlenen om de bewustmakingsactie uit te voeren ; Bevestigt opnieuw de noodzaak om gemengde werkgelegenheid in alle sectoren en beroepen , alsmede een meer evenwichtige vertegenwoordiging van vrouwen op de verschillende verantwoordelijkheidsniveaus , zowel communautair als nationaal , te bevorderen , en is van mening dat de openbare sector , met inbegrip van de communautaire instellingen en organen op dit gebied het goede voorbeeld zouden moeten geven ; Onderstreept dat het wenselijk is te voorkomen dat vrouwen op de arbeidsmarkt bijzondere bescherming genieten , en aan die bescherming een einde te maken in gevallen waarin een oorspronkelijk gegronde aanleiding daartoe niet meer aanwezig is ; Overweegt dat het dienstig is om de dimensie van de gelijke kansen in de overwegingen te betrekken bij de bepaling en uitvoering van communautaire beleidsmaatregelen die daarop invloed kunnen hebben ; Verzoekt de Commissie om hem voor 1 januari 1984 een tussentijds verslag voor te leggen over de geboekte vooruitgang en de verwezenlijking van het nieuwe programma , opgesteld onder andere op basis van de door de Lid-Staten verschafte gegevens , en daarbij in voorkomend geval passende voorstellen te voegen ; Verzoekt de Lid-Staten om voor 1 januari 1985 aan de Commissie een eerste verslag toe te zenden over de in nationaal verband geboekte vooruitgang en neemt kennis van de toezegging van de Commissie om hem voor einde 1985 een eerste overzicht van de ondernomen actie voor te leggen . ( 1 ) PB nr . C 22 van 29 . 1 . 1982 , blz . 7 . ( 2 ) PB nr . C 149 van 14 . 6 . 1982 , blz . 54 . ( 3 ) PB nr . C 178 van 18 . 7 . 1982 , blz . 22 . ( 4 ) PB nr . L 45 van 19 . 2 . 1975 , blz . 19 . ( 5 ) PB nr . L 39 van 14 . 2 . 1976 , blz . 40 . ( 6 ) PB nr . L 6 van 10 . 1 . 1979 , blz . 24 .",
  "source": "EUR LEX"
}