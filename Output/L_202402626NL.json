{
  "url": "http://www.w3.org/1999/xhtml\">",
  "content": "L_202402626NL.000101.fmx.xml Publicatieblad van de Europese Unie NL L-serie 2024/2626 9.10.2024 UITVOERINGSBESLUIT (EU) 2024/2626 VAN DE COMMISSIE van 8 oktober 2024 tot erkenning, overeenkomstig artikel 31, leden 2 en 4, van Richtlijn (EU) 2018/2001, dat het verslag nauwkeurige gegevens bevat ten behoeve van de meting van de broeikasgasemissies gerelateerd aan de teelt van tarwe, maïs en koolzaad in Litouwen DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2018/2001 van het Europees Parlement en de Raad van 11 december 2018 ter bevordering van het gebruik van energie uit hernieuwbare bronnen ( 1 ) , en met name artikel 31, lid 4, Overwegende hetgeen volgt: (1) Richtlijn (EU) 2018/2001 vereist dat biobrandstoffen, vloeibare biomassa en biomassabrandstoffen aanzienlijke broeikasgasemissiereducties moeten opleveren in vergelijking met fossiele brandstoffen om te kunnen worden meegeteld voor de in die richtlijn vastgestelde streefcijfers. Daartoe worden in artikel 29, lid 10, specifieke emissiereductiedrempels voor die brandstoffen vastgesteld, en wordt in artikel 31 de manier bepaald waarop wordt berekend wat het gebruik ervan aan broeikasgasemissiereducties oplevert. Bij die berekeningen kunnen de standaardwaarden van de bijlagen V en VI bij Richtlijn (EU) 2018/2001 worden gebruikt. In plaats van de standaardwaarden voor broeikasgasemissies ten gevolge van de teelt van landbouwgrondstoffen kunnen onder bepaalde omstandigheden typische waarden worden gebruikt. Deze typische waarden, die de gemiddelde waarde in een specifiek gebied vertegenwoordigen, kunnen door de lidstaten of derde landen aan de Commissie worden verstrekt. De typische waarden mogen alleen worden gebruikt als de Commissie erkent dat zij nauwkeurig zijn. (2) Op 25 juli 2024 heeft Litouwen bij de Commissie het eindverslag ingediend met de gegevens voor het meten van de broeikasgasemissies gerelateerd aan de teelt van tarwe, maïs en koolzaad die doorgaans worden geproduceerd in gebieden op Litouws grondgebied die volgens Verordening (EG) nr. 1059/2003 van het Europees Parlement en de Raad ( 2 ) als niveau 2 in de nomenclatuur van territoriale eenheden voor de statistiek (NUTS) zijn ingedeeld. Litouwen heeft verzocht de nauwkeurigheid van de gegevens te erkennen overeenkomstig artikel 31, lid 4, van Richtlijn (EU) 2018/2001. (3) De Commissie heeft het verslag beoordeeld en geconcludeerd dat het nauwkeurige gegevens bevat voor het meten van de broeikasgasemissies gerelateerd aan de teelt van tarwe, maïs en koolzaad die doorgaans worden geproduceerd in NUTS 2-regio’s in Litouwen. (4) De in dit besluit vervatte maatregelen zijn in overeenstemming met het advies van het Comité voor de duurzaamheid van biobrandstoffen, vloeibare biomassa en biomassabrandstoffen, HEEFT HET VOLGENDE BESLUIT VASTGESTELD: Artikel 1 Het verslag dat Litouwen op 25 juli 2024 voor erkenning overeenkomstig artikel 31, lid 4, van Richtlijn (EU) 2018/2001 bij de Commissie heeft ingediend, bevat nauwkeurige gegevens voor het meten van de broeikasgasemissies gerelateerd aan de teelt van tarwe, maïs en koolzaad die doorgaans worden geproduceerd in NUTS 2-regio’s in Litouwen. De samenvatting van de gegevens van het verslag is opgenomen in de bijlage. Artikel 2 Indien de gegevens in het verslag, zoals dat op 25 juli 2024 voor erkenning bij de Commissie is ingediend, zodanig worden gewijzigd dat dit van invloed kan zijn op de nauwkeurigheid van de gegevens en bijgevolg op de grondslag van dit besluit, stelt Litouwen de Commissie onverwijld in kennis van deze wijzigingen. De Commissie beoordeelt de gemelde wijzigingen om te bepalen of het verslag nog steeds de nauwkeurige gegevens bevat op grond waarvan het is erkend. Artikel 3 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Het is van toepassing tot en met 29 oktober 2029. Gedaan te Brussel, 8 oktober 2024. Voor de Commissie De voorzitter Ursula VON DER LEYEN ( 1 ) PB L 328 van 21.12.2018, blz. 82 , ELI: http://data.europa.eu/eli/dir/2018/2001/oj . ( 2 ) Verordening (EG) nr. 1059/2003 van het Europees Parlement en de Raad van 26 mei 2003 betreffende de opstelling van een gemeenschappelĳke nomenclatuur van territoriale eenheden voor de statistiek (NUTS) ( PB L 154 van 21.6.2003, blz. 1 , ELI: http://data.europa.eu/eli/reg/2003/1059/oj ). BIJLAGE Broeikasgasemissies ten gevolge van de teelt van koolzaad in Litouwse NUTS 2-regio’s (ton CO 2 -eq/ton geoogst koolzaad, op basis van de droge stof) NUTS 2-regio overeenkomstig Verordening (EG) nr. 1059/2003 N 2 O bodem Ingebed Brandstofverbruik Zaad Totaal Direct Indirect Meststof Neutralisatie Bestrijdingsmiddel Hoofdstedelijke regio 0,252 0,044 0,151 0,032 0,007 0,096 0,002 0,584 Regio Midden- en West-Litouwen 0,226 0,036 0,128 0,027 0,006 0,082 0,002 0,507 Broeikasgasemissies ten gevolge van de teelt van tarwe in Litouwse NUTS 2-regio’s (ton CO 2 -eq/ton geoogst tarwe, op basis van de droge stof) NUTS 2-regio overeenkomstig Verordening (EG) nr. 1059/2003 N 2 O bodem Ingebed Brandstofverbruik Zaad Totaal Direct Indirect Meststof Neutralisatie Bestrijdingsmiddel Hoofdstedelijke regio 0,166 0,029 0,103 0,024 0,004 0,083 0,019 0,428 Regio Midden- en West-Litouwen 0,126 0,022 0,075 0,017 0,003 0,062 0,013 0,318 Broeikasgasemissies ten gevolge van de teelt van maïs in Litouwse NUTS 2-regio’s (ton CO 2 -eq/ton geoogst maïs, op basis van de droge stof) NUTS 2-regio overeenkomstig Verordening (EG) nr. 1059/2003 N 2 O bodem Ingebed Brandstofverbruik Zaad Totaal Direct Indirect Meststof Neutralisatie Bestrijdingsmiddel Hoofdstedelijke regio 0,192 0,036 0,154 0,027 0,001 0,051 0,002 0,462 Regio Midden- en West-Litouwen 0,165 0,028 0,129 0,023 0,001 0,043 0,001 0,391 ELI: http://data.europa.eu/eli/dec_impl/2024/2626/oj ISSN 1977-0758 (electronic edition)",
  "source": "EUR LEX"
}