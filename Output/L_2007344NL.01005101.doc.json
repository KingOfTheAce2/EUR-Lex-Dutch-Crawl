{
  "url": "http://www.w3.org/1999/xhtml\">",
  "content": "L_2007344NL.01005101.xml 28.12.2007 NL Publicatieblad van de Europese Unie L 344/51 BESCHIKKING VAN DE COMMISSIE van 19 december 2007 tot vaststelling van een financiële bijdrage van de Gemeenschap voor 2007 in de door België, Duitsland, Frankrijk, Nederland en Finland gedane uitgaven ter bestrijding van voor planten en voor plantaardige producten schadelijke organismen (Kennisgeving geschied onder nummer C(2007) 6405) (Slechts de teksten in de Duitse, de Finse, de Franse, de Nederlandse en de Zweedse taal zijn authentiek) (2007/877/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 1 ) , en met name op artikel 23, Overwegende hetgeen volgt: (1) Overeenkomstig Richtlijn 2000/29/EG kan aan de lidstaten een financiële bijdrage van de Gemeenschap worden toegekend voor de uitgaven die rechtstreeks verband houden met getroffen of voorgenomen noodzakelijke maatregelen met het oog op de bestrijding van schadelijke organismen die uit een derde land of uit een ander gebied van de Gemeenschap zijn binnengebracht, om deze organismen uit te roeien of, als dat niet mogelijk is, de verspreiding ervan tegen te gaan. (2) België, Duitsland, Frankrijk, Nederland en Finland hebben elk een actieprogramma opgesteld om voor planten schadelijke organismen die op hun grondgebied worden binnengebracht, uit te roeien. In deze programma’s zijn de te verwezenlijken doelstellingen, de uit te voeren maatregelen, alsmede de duur en de kosten van de maatregelen vastgelegd. België, Duitsland, Frankrijk, Nederland en Finland hebben binnen de daarvoor in Richtlijn 2000/29/EG vastgestelde termijn en overeenkomstig Verordening (EG) nr. 1040/2002 van de Commissie van 14 juni 2002 tot vaststelling van uitvoeringsbepalingen van de regeling inzake de toekenning van een financiële bijdrage van de Gemeenschap voor fytosanitaire bestrijdingsmaatregelen en tot intrekking van Verordening (EG) nr. 2051/97 ( 2 ) verzocht om toekenning van een financiële bijdrage van de Gemeenschap. (3) Dankzij de door België, Duitsland, Frankrijk, Nederland en Finland verstrekte technische informatie heeft de Commissie de situatie nauwkeurig en volledig kunnen onderzoeken. Zij is tot de conclusie gekomen dat aan de in artikel 23 van Richtlijn 2000/29/EG vastgestelde voorwaarden voor het verlenen van een financiële bijdrage is voldaan. Bijgevolg is het dienstig een financiële bijdrage van de Gemeenschap te verlenen in de voor bovengenoemde programma’s gedane uitgaven. (4) De financiële bijdrage van de Gemeenschap mag ten hoogste 50 % van de subsidiabele uitgaven bedragen. Overeenkomstig artikel 23, lid 5, derde alinea, van de richtlijn moet het percentage van de financiële bijdrage van de Gemeenschap voor het door Duitsland ingediende programma en een deel van het programma van Nederland worden verlaagd, aangezien de door deze lidstaten meegedeelde programma’s reeds het voorwerp waren van een financiering door de Gemeenschap krachtens Beschikking 2006/885/EG van de Commissie ( 3 ) voor Duitsland en Beschikking 2005/789/EG van de Commissie ( 4 ) voor Nederland. (5) Overeenkomstig artikel 24 van Richtlijn 2000/29/EG gaat de Commissie na of het binnenbrengen van het betrokken schadelijke organisme toe te schrijven is aan gebrekkige onderzoeken of inspecties en neemt zij de op grond van de bevindingen van haar verificatie vereiste maatregelen. (6) Volgens artikel 3, lid 2, onder a), van Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 5 ) moeten fytosanitaire maatregelen worden gefinancierd uit het Europees Landbouwgarantiefonds. Voor de financiële controle van deze maatregelen zijn de artikelen 9, 36 en 37 van voornoemde verordening van toepassing. (7) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De toekenning van een financiële bijdrage van de Gemeenschap voor 2007 in de door België, Duitsland, Frankrijk, Nederland en Finland gedane uitgaven die rechtstreeks voortvloeien uit noodzakelijke maatregelen als bedoeld in artikel 23, lid 2, van Richtlijn 2000/29/EG, ter bestrijding van de organismen waarop de in de bijlage bij deze beschikking genoemde uitroeiingsprogramma’s zijn gericht, wordt goedgekeurd. Artikel 2 1.   De in artikel 1 bedoelde financiële bijdrage bedraagt in totaal 694 273 EUR. 2.   De maximumbedragen van de financiële bijdrage van de Gemeenschap voor elk programma staan vermeld in de bijlage. Artikel 3 De in de bijlage vermelde financiële bijdrage van de Gemeenschap wordt onder de volgende voorwaarden betaald: a) er zijn bewijsstukken met betrekking tot de genomen maatregelen verstrekt overeenkomstig de bepalingen van Verordening (EG) nr. 1040/2002; b) er is een betalingsverzoek door de betrokken lidstaat bij de Commissie ingediend overeenkomstig artikel 5 van Verordening (EG) nr. 1040/2002. De betaling van de financiële bijdrage geschiedt onverminderd de verificaties door de Commissie krachtens artikel 24 van Richtlijn 2000/29/EG. Artikel 4 Deze beschikking is gericht tot het Koninkrijk België, de Bondsrepubliek Duitsland, de Franse Republiek, het Koninkrijk der Nederlanden en de Finse Republiek. Gedaan te Brussel, 19 december 2007. Voor de Commissie Markos KYPRIANOU Lid van de Commissie ( 1 ) PB L 169 van 10.7.2000, blz. 1 . Richtlijn laatstelijk gewijzigd bij Richtlijn 2007/41/EG ( PB L 169 van 29.6.2007, blz. 51 ). ( 2 ) PB L 157 van 15.6.2002, blz. 38 . Verordening gewijzigd bij Verordening (EG) nr. 738/2005 ( PB L 122 van 14.5.2005, blz. 17 ). ( 3 ) PB L 341 van 7.12.2006, blz. 43 . ( 4 ) PB L 296 van 12.11.2005, blz. 42 . ( 5 ) PB L 209 van 11.8.2005, blz. 1 . Verordening laatstelijk gewijzigd bij Verordening (EG) nr. 1437/2007 ( PB L 322 van 7.12.2007, blz. 1 ). BIJLAGE UITROEIINGSPROGRAMMA’S Legenda: a= jaar van uitvoering van het uitroeiingsprogramma. DEEL I Programma’s waarvoor de financiële bijdrage van de Gemeenschap overeenkomt met 50 % van de subsidiabele uitgaven Lidstaat Bestreden schadelijke organismen Betrokken planten Jaar Voor een bijdrage in aanmerking komende uitgaven (EUR) Maximale bijdrage van de Gemeenschap (EUR) per programma België Diabrotica virgifera Mais 2005 en 2006 67 331 33 665 Finland Bemisia tabaci Euphorbia pulcherrima 2006 en 2007 109 262 54 631 Frankrijk Diabrotica virgifera Mais 2005 en 2006 871 548 435 774 Nederland Diabrotica virgifera Mais 2005 282 557 141 278 DEEL II Programma’s waarvoor de financiële bijdrage van de Gemeenschap varieert naargelang de toegepaste degressiviteit Lidstaat Bestreden schadelijke organismen Betrokken planten Jaar a Voor een bijdrage in aanmerking komende uitgaven (EUR) Percentage (%) Maximale bijdrage van de Gemeenschap (EUR) Duitsland Anoplophora glabripennis Verschillende bomen 2006 3 26 950 45 12 127 Nederland Diabrotica virgifera Mais 2005 (gebied Aalsmeer) 3 37 330 45 16 798 Totale bijdrage van de Gemeenschap (EUR) 694 273",
  "source": "EUR LEX"
}