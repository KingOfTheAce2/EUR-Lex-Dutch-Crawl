{
  "url": "http://www.w3.org/1999/xhtml\">",
  "content": "L_202302106NL.000101.fmx.xml Publicatieblad van de Europese Unie NL Serie L 2023/2106 10.10.2023 UITVOERINGSBESLUIT (EU) 2023/2106 VAN DE COMMISSIE van 6 oktober 2023 tot rectificatie van bepaalde taalversies van Uitvoeringsbesluit (EU) 2022/162 van de Commissie tot vaststelling van bepalingen ter uitvoering van Richtlijn (EU) 2019/904 van het Europees Parlement en de Raad wat betreft de berekening, verificatie en rapportage van de consumptievermindering van bepaalde kunststofproducten voor eenmalig gebruik en van de daartoe door de lidstaten getroffen maatregelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2019/904 van het Europees Parlement en de Raad van 5 juni 2019 betreffende de vermindering van de effecten van bepaalde kunststofproducten op het milieu ( 1 ) , en met name artikel 4, lid 2, en artikel 13, lid 4, eerste alinea, Overwegende hetgeen volgt: (1) De Portugese taalversie van Uitvoeringsbesluit (EU) 2022/162 van de Commissie ( 2 ) bevat fouten in artikel 1, lid 1, punt a), en in bijlage I, de alinea over PoMCfB, punten a) en b), en de alinea over PoMFC, punten i) en ii), wat betreft de berekening van de vermindering van de consumptie van bepaalde kunststofproducten voor eenmalig gebruik. Door deze fouten verandert de betekenis van die bepalingen. (2) De Litouwse taalversie van Uitvoeringsbesluit (EU) 2022/162 bevat verschillende fouten in bijlage III, punten 1 en 2, in de tabellen met het formaat voor de rapportage van informatie over maatregelen ter vermindering van de consumptie. Door deze fouten verandert de betekenis van die bepalingen. (3) De Litouwse en de Portugese taalversie van Uitvoeringsbesluit (EU) 2022/162 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies. (4) De in dit besluit vervatte maatregelen zijn in overeenstemming met het advies van het bij artikel 39 van Richtlijn 2008/98/EG van het Europees Parlement en de Raad ( 3 ) ingestelde comité, dat vóór de vaststelling van Uitvoeringsbesluit (EU) 2022/162 is uitgebracht, HEEFT HET VOLGENDE BESLUIT VASTGESTELD: Artikel 1 (heeft geen betrekking op het Nederlands) Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 6 oktober 2023. Voor de Commissie De voorzitter Ursula VON DER LEYEN ( 1 ) PB L 155 van 12.6.2019, blz. 1 . ( 2 ) Uitvoeringsbesluit (EU) 2022/162 van de Commissie van 4 februari 2022 tot vaststelling van bepalingen ter uitvoering van Richtlijn (EU) 2019/904 van het Europees Parlement en de Raad wat betreft de berekening, verificatie en rapportage van de consumptievermindering van bepaalde kunststofproducten voor eenmalig gebruik en van de daartoe door de lidstaten getroffen maatregelen ( PB L 26 van 7.2.2022, blz. 19 ). ( 3 ) Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( PB L 312 van 22.11.2008, blz. 3 ). ELI: http://data.europa.eu/eli/dec_impl/2023/2106/oj ISSN 1977-0758 (electronic edition)",
  "source": "EUR LEX"
}