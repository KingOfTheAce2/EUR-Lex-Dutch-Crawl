{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0467:NL:HTML\">",
  "content": "EUR-Lex - 31997R0467 - NL Avis juridique important | 31997R0467 Verordening (EG) nr. 467/97 van de Raad van 3 maart 1997 betreffende vrijstelling van rechten voor bepaalde farmaceutische werkzame bestanddelen met een \"internationale generieke benaming\" (\"international nonproprietary name\") (INN) van de Wereldgezondheidsorganisatie en voor bepaalde producten die gebruikt worden voor de vervaardiging van farmaceutische eindproducten, alsmede betreffende de intrekking van de vrijstelling van rechten voor bepaalde INN's die als farmaceutische producten zijn aangemerkt, maar die hoofdzakelijk voor niet-farmaceutische doeleinden worden gebruikt Publicatieblad Nr. L 071 van 13/03/1997 blz. 0001 - 0015 VERORDENING (EG) Nr. 467/97 VAN DE RAAD van 3 maart 1997 betreffende vrijstelling van rechten voor bepaalde farmaceutische werkzame bestanddelen met een \"internationale generieke benaming\" (\"international nonproprietary name\") (INN) van de Wereldgezondheidsorganisatie en voor bepaalde producten die gebruikt worden voor de vervaardiging van farmaceutische eindproducten, alsmede betreffende de intrekking van de vrijstelling van rechten voor bepaalde INN's die als farmaceutische producten zijn aangemerkt, maar die hoofdzakelijk voor niet-farmaceutische doeleinden worden gebruikt DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat de Gemeenschap en een aantal landen bij de onderhandelingen in het kader van de Uruguay-Ronde besprekingen hebben gevoerd over vrijstelling van rechten voor farmaceutische producten; Overwegende dat de deelnemers aan deze besprekingen concludeerden dat behalve voor de producten die onder hoofdstuk 30 en onder de posten 2963, 2937, 2939 en 2941 van het geharmoniseerd systeem (GS) vallen, ook vrijstelling van rechten dient te gelden voor bepaalde farmaceutische werkzame stoffen met een \"internationale generieke benaming\" (INN) van de Wereldgezondheidsorganisatie (WGO), voor bepaalde zouten, esters en hydraten van deze producten en voor bepaalde producten die gebruikt worden voor de bereiding en vervaardiging van farmaceutische eindproducten; Overwegende dat de resultaten van de besprekingen, zoals neergelegd in de Record of Discussions, werden opgenomen in de tarieflijsten van de deelnemers die als bijlage bij het Protocol van Marrakesh bij de GATT 1994 zijn gevoegd; Overwegende dat de deelnemers ook concludeerden dat de vertegenwoordigers van de WTO-leden die partij zijn bij de Record of Discussions normaalgesproken ten minste eenmaal om de drie jaar onder auspiciÃ«n van de Raad voor de handel in goederen van de WTO dienen samen te komen om de lijst van voor vrijstelling van rechten in aanmerking komende producten te onderzoeken teneinde, bij consensus, nog andere farmaceutische producten daarin op te nemen; Overwegende dat het eerste herzieningsonderzoek heeft plaatsgevonden en dat daarbij is geconcludeerd dat bijkomende INN's en producten die gebruikt worden voor de bereiding en vervaardiging van farmaceutische eindproducten moeten worden vrijgesteld van rechten en de lijst van bepaalde voorvoegsels en achtervoegsels voor zouten en esters van INN's dient te worden uitgebreid; Overwegende dat bij het herzieningsonderzoek werd geconcludeerd dat een correctie geboden is ten aanzien van bepaalde INN's die hoofdzakelijk voor niet-farmaceutische doeleinden worden gebruikt en die bij vergissing zijn opgenomen in de lijst van INN's waarvoor reeds vrijstelling van rechten geldt, HEEFT DE VOLGENDE VERORDENING VASTGESTELD: Artikel 1 Met ingang van 1 april 1997 verleent de Gemeenschap ook vrijstelling van rechten voor de INN's van bijlage I, alsmede voor de zouten, esters en hydraten van deze producten. Artikel 2 Met ingang van 1 april 1997 verleent de Gemeenschap ook vrijstelling van rechten voor de producten van bijlage II die worden gebruikt voor de bereiding en vervaardiging van farmaceutische eindproducten. Artikel 3 Met ingang van 1 april 1997 wordt de lijst van bepaalde voorvoegsels en achtervoegsels van INN's die in aanmerking komen voor vrijstelling van rechten, uitbreid met de voorvoegsels en achtervoegsels die zijn opgenomen in bijlage III. Artikel 4 Met ingang van 1 april 1997 komen de producten van bijlage IV en de zouten, esters en hydraten van deze producten niet langer in aanmerking voor vrijstelling van rechten. Artikel 5 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 maart 1997. Voor de Raad De Voorzitter M. DE BOER BIJLAGE I Bijkomende INN's die in aanmerking komen voor vrijstelling van rechten > RUIMTE VOOR DE TABEL> BIJLAGE II Bijkomende farmaceutische tussenproducten, dat wil zeggen verbindingen die gebruikt worden voor de vervaardiging van farmaceutische eindproducten, die in aanmerking komen voor vrijstelling van rechten >RUIMTE VOOR DE TABEL> BIJLAGE III Toevoegingen aan de lijst van voorvoegsels en achtervoegsels die samen met de INN's zouten, esters of hydraten van INN's vormen aceturaat N-acetylglycinaat acistraat acoxil amsonaat benzathine bezomil buciclaat bunapsilaat butepraat butylester carbesilaat p-chloorbenzeensulfonaat ciclotaat cipionaat closilaat closylaat crobefaat cromacaat cromesilaat cyclopentaanpropionaat cyclotaat cypionaat dapropaat deanil decil dibudinaat dibunaat diethanolamine digolil N,N-dimethyl-beta-alanine diolamine docosil dofosfaat edamine edisylaat epolamine erbuminE etabonaat ethanolamine ethyleendiamine farnesil fendizoaAt fostedaat hibenzaat hybenzaat hyclaat o-(4-hydroxybenzoyl)benzoaat isocaproaat lauril laurilsulfaat lauryl laurylsulfaat megallaat metembonaat 4-methylbicyclo[2.2.2]oct-2-een-1-carboxylaat mofetil natriumlaurilsulfaat natriumlaurylsulfaat octil olamine oxogluraat pendetide pivoxetil proxetil 1-pyrrolidineethanol steaglaat tenoaat teprosilaat tetradecylhydrogeenfosfaat tofesilaat triclofenaat triethanolamine triflutaat trolamine trometamol tromethamine troxundaat xinafoaat BIJLAGE IV INN's waarvoor geen vrijstelling van rechten meer geldt >RUIMTE VOOR DE TABEL>",
  "source": "EUR LEX"
}