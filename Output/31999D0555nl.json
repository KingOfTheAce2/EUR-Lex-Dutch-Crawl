{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0555:NL:HTML\">",
  "content": "EUR-Lex - 31999D0555 - NL Avis juridique important | 31999D0555 1999/555/EG: Beschikking van de Commissie van 22 juli 1999 houdende principiële erkenning dat de dossiers die zijn ingediend voor een grondig onderzoek met het oog op de eventuele opneming van BAS 656H (dimethenamid-p), AC 900001(picolinafen), ZA 1963 (picoxystrobin) in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(1999) 2276) (Voor de EER relevante tekst) Publicatieblad Nr. L 210 van 10/08/1999 blz. 0022 - 0023 BESCHIKKING VAN DE COMMISSIE van 22 juli 1999 houdende principiële erkenning dat de dossiers die zijn ingediend voor een grondig onderzoek met het oog op de eventuele opneming van BAS 656H (dimethenamid-p), AC 900001(picolinafen), ZA 1963 (picoxystrobin) in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(1999) 2276) (Voor de EER relevante tekst) (1999/555/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van de gewasbeschermingsmiddelen(1), laatstelijk gewijzigd bij Richtlijn 1999/1/EG van de Commissie(2), en met name op artikel 6, lid 3, (1) Overwegende dat Richtlijn 91/414/EEG (hierna \"de richtlijn\" te noemen) voorziet in de opstelling van een communautaire lijst van toegelaten werkzame stoffen in gewasbeschermingsmiddelen; (2) Overwegende dat de aanvragers bij de autoriteiten van de lidstaten dossiers hebben ingediend betreffende drie werkzame stoffen met het oog op de opneming daarvan in bijlage I bij de richtlijn; (3) Overwegende dat BASF AG op 16 april 1999 bij de Duitse autoriteiten een dossier heeft ingediend betreffende de werkzame stof BAS 656H (dimethenamid-p); (4) Overwegende dat Cyanamid Agro NV/SA op 10 mei 1999 bij de Duitse autoriteiten een dossier heeft ingediend betreffende de werkzame stof AC 900001 (picolinafen); (5) Overwegende dat Zeneca Agrochemicals op 26 mei 1999 bij de Ierse autoriteiten een dossier heeft ingediend betreffende de werkzame stof ZA 1963 (picoxystrobin); (6) Overwegende dat de genoemde autoriteiten de Commissie de resultaten hebben meegedeeld van een eerste onderzoek naar de volledigheid van de betrokken dossiers ten aanzien van de gegevens en informatie als bedoeld in bijlage II en, voor ten minste één gewasbeschermingsmiddel dat de betrokken werkzame stof bevat, in bijlage III bij de richtlijn; dat de aanvragers de dossiers vervolgens overeenkomstig artikel 6, lid 2, van de richtlijn aan de Commissie en aan de andere lidstaten hebben doen toekomen; (7) Overwegende dat de dossiers voor BAS 656H (dimethenamid-p), AC 900001 (picolinafen) en ZA 1963 (picoxystrobin) op 10 juni 1999 aan het Permanent Plantenziektekundig Comité zijn voorgelegd; (8) Overwegende dat het op grond van artikel 6, lid 3, van de richtlijn vereist is dat voor elk dossier op het niveau van de Gemeenschap wordt bevestigd dat het wordt geacht in beginsel te voldoen aan de in bijlage II en, voor ten minste één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte voorschriften inzake gegevens en informatie; (9) Overwegende dat deze bevestiging vereist is om het grondige onderzoek van elk dossier te kunnen uitvoeren en om de lidstaten toe te staan gewasbeschermingsmiddelen met deze werkzame stof voorlopig toe te laten met inachtneming van de in artikel 8, lid 1, van de richtlijn gestelde voorwaarden, en met name de voorwaarde dat de werkzame stoffen en de gewasbeschermingsmiddelen worden onderworpen aan een grondige beoordeling in het licht van de voorschriften van de richtlijn; (10) Overwegende dat dit niet uitsluit dat de aanvrager kan worden verzocht verdere gegevens of informatie te verstrekken indien dat tijdens het grondige onderzoek nodig blijkt om een besluit te nemen; (11) Overwegende dat tussen de lidstaten en de Commissie is overeengekomen dat Duitsland het grondig onderzoek van de dossiers betreffende BAS 656H (dimethenamid-p) en AC 900001 (picolinafen) zal verrichten, en Ierland dat van het dossier betreffende ZA 1963 (picoxystrobin); (12) Overwegende dat Duitsland en Ierland de conclusies van hun onderzoek - vergezeld van eventuele aanbevelingen met betrekking tot de vraag of de betrokken werkzame stof al dan niet moet worden opgenomen, en welke voorwaarden eventueel aan die opneming moeten worden verbonden - zo spoedig mogelijk en in elk geval binnen één jaar in een verslag aan de Commissie zal meedelen; dat na ontvangst van dit verslag het grondige onderzoek zal worden voortgezet met de deskundige inbreng van alle lidstaten in het kader van het Permanent Plantenziektekundig Comité; (13) Overwegende dat de in deze beschikking vervatte maatregelen in overeenstemming zijn met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De onderstaande dossiers voldoen, rekening houdend met de voorgestelde toepassingen, aan de in bijlage II en, voor minstens één gewasbeschermingsmiddel dat de betrokken werkzame stof bevat, aan de in bijlage III bij de richtlijn vervatte voorschriften inzake gegevens en informatie: 1. het dossier dat BASF AG bij de Commissie en de lidstaten heeft ingediend met het oog op de opneming van BAS 656H (dimethenamid-p) als werkzame stof in bijlage I bij Richtlijn 91/414/EEG en dat op 10 juni 1999 is voorgelegd aan het Permanent Plantenziektekundig Comité; 2. het dossier dat Cyanamid Agro NV/SA bij de Commissie en de lidstaten heeft ingediend met het oog op de opneming van AC 900001 (picolinafen) als werkzame stof in bijlage I bij Richtlijn 91/414/EEG en dat op 10 juni 1999 is voorgelegd aan het Permanent Plantenziektekundig Comité; 3. het dossier dat Zeneca Agrochemicals bij de Commissie en de lidstaten heeft ingediend met het oog op de opneming van ZA 1963 (picoxystrobin) als werkzame stof in bijlage I bij Richtlijn 91/414/EEG en dat op 10 juni 1999 is voorgelegd aan het Permanent Plantenziektekundig Comité. Artikel 2 Deze beschikking is gericht tot de lidstaten. Gedaan te Brussel, 22 juli 1999. Voor de Commissie Franz FISCHLER Lid van de Commissie (1) PB L 230 van 19.8.1991, blz. 1. (2) PB L 21 van 28.1.1999, blz. 21.",
  "source": "EUR LEX"
}