{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990Y0330(01):NL:HTML\">",
  "content": "EUR-Lex - 31990Y0330(01) - NL Belangrijke juridische mededeling | 31990Y0330(01) Besluit nr. 142 van 13 februari 1990 betreffende de toepassing van de artikelen 73, 74 en 75 van Verordening (EEG) nr. 1408/71 Publicatieblad Nr. C 080 van 30/03/1990 blz. 0007 - 0008 Besluit nr. 142 van 13 februari 1990 betreffende de toepassing van de artikelen 73, 74 en 75 van Verordening (EEG) nr. 1408/71 (90/C 80/05) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971 betreffende de toepassing van de sociale zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen, op grond waarvan zij tot taak heeft alle vraagstukken van administratieve of interpretatieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen, Gelet op Verordening (EEG) nr. 3427/89 van de Raad waarbij met name een uniforme oplossing voor alle Lid-Staten wordt ingevoerd voor het probleem van de betaling van gezinsbijslagen aan gezinsleden die niet op het grondgebied van de bevoegde Staat woonachtig zijn, Overwegende dat Besluit nr. 77 van 22 februari 1973, bekendgemaakt in Publikatieblad van de Europese Gemeenschappen nr. C 75 van 19 september 1973, als gevolg van de inwerkingtreding van genoemde Verordening (EEG) nr. 3427/89 zijn geldigheid heeft verloren, maar dat er, rekening houdende met de bepalingen van genoemde verordening; aanleiding bestaat een nieuw besluit te nemen; Overwegende dat het namelijk van belang is: a) dat de datum bekend is met ingang waarvan het Franse bevoegde orgaan begint met de verlening van krachtens de artikelen 73 en 74 van Verordening (EEG) nr. 1408/71 verschuldigde gezinsbijslagen aan de werknemers, b) dat de bepalingen die tot genoemde datum van toepassing zijn nader worden geregeld, en c) dat de termijn wordt vastgesteld waarbinnen de borderellen inzake vergoeding van de in het woonland van de gezinsleden verleende kinderbijslagen bij het bevoegde Franse orgaan moeten worden ingediend; Overwegende bovendien dat er voor de toepassing van de artikelen 73 en 74 aanleiding bestaat de omrekeningskoers van de te gebruiken munteenheden vast te stellen; Overwegende ten slotte dat de verjaringstermijnen dienen te worden vastgesteld die gelden ten aanzien van de aanvragen om gezinsbijslagen krachtens genoemde artikelen 73 en 74, BESLUIT: 1. a) Onverminderd de datum van toepassing van Verordening (EEG) nr. 3427/89 worden de Franse gezinsbijslagen aan de werknemers verschuldigd op grond van de artikelen 73 en 74 van Verordening (EEG) nr. 1408/71 op hun verzoek met ingang van 1 april 1990 door het Franse bevoegde orgaan verleend overeenkomstig het bepaalde in artikel 75 van genoemde verordening. b) Voorlopig blijft het bepaalde in de oude artikelen 73, lid 2, 74, lid 2, en 75, lid 2, onder a) en b), van Verordening (EEG) nr. 1408/71, alsmede de oude artikelen 87 en 89 van Verordening (EEG) nr. 574/72 tot en met 31 maart 1990 van toepassing. De uit dien hoofde verleende kinderbijslagen worden door het bevoegde Franse orgaan vergoed onder de voorwaarden vastgesteld in het oude artikel 75, lid 2, onder c), van Verordening (EEG) nr. 1408/71 en in de oude artikelen 98 en 102, lid 2, van Verordening (EEG) nr. 574/72. c) De nominatieve borderellen inzake vergoeding van de kinderbijslagen die over perioden v贸贸r 1 april 1990 zijn verleend door het orgaan van de woonplaats van de gezinsleden van de werknemers en de werklozen die aan de Franse wetgeving onderworpen zijn dienen v贸贸r 1 april 1992 door dit orgaan aan het Franse bevoegde orgaan te worden toegezonden. 2. Wanneer de toekenning van een of meer gezinsbijslagen afhankelijk is van voorwaarden inzake de bestaansmiddelen rekent het bevoegde orgaan voor de toepassing van de artikelen 73 en 74 van Verordening (EEG) nr. 1408/71 het bedrag van de in of uit het buitenland ontvangen bestaansmiddelen, voor zover nodig, om in de eigen munteenheid met gebruikmaking van de omrekeningskoers als bedoeld in artikel 107, lid 1, van Verordening (EEG) nr. 574/72. De in aanmerking te nemen wisselkoers is de koers die van toepassing is op de laatste dag van de referentieperiode zoals deze is vastgesteld bij de door het bevoegde orgaan voor de beoordeling van de voorwaarden inzake bestaansmiddelen toegepaste wetgeving. 3. Ten aanzien van de verzoeken om gezinsbijslagen krachtens de artikelen 73 en 74 zijn de bij de nationale wetgevingen vastgestelde verjaringstermijnen van toepassing; voor de aan de Franse wetgeving onderworpen werknemers wordt de verjaring van twee jaar waarin deze wetgeving voorziet, geschorst tot en met 31 maart 1990 en zal pas van toepassing zijn met ingang van 1 april 1990. 4. Dit besluit is van toepassing met ingang van de eerste dag van de maand volgende op zijn bekendmaking in het Publikatieblad van de Europese Gemeenschappen. Gedaan te Brussel, 13 februari 1990. De voorzitter van de Administratieve Commissie E. Mc Cumiskey --------------------------------------------------",
  "source": "EUR LEX"
}