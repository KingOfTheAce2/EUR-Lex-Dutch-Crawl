{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0279:NL:HTML\">",
  "content": "EUR-Lex - 31972D0279 - NL Avis juridique important | 31972D0279 72/279/EEG: Besluit van de Raad van 31 juli 1972 tot instelling van een Permanent Comité voor de Landbouwstatistiek Publicatieblad Nr. L 179 van 07/08/1972 blz. 0001 - 0001 Bijzondere uitgave in het Fins: Hoofdstuk 3 Deel 4 blz. 0235 Bijzondere uitgave in het Deens: Serie I Hoofdstuk 1972(III) blz. 0797 Bijzondere uitgave in het Zweeds: Hoofdstuk 3 Deel 4 blz. 0235 Bijzondere uitgave in het Engels: Serie I Hoofdstuk 1972(III) blz. 0838 Bijzondere uitgave in het Grieks: Hoofdstuk 03 Deel 8 blz. 0100 Bijzondere uitgave in het Spaans: Hoofdstuk 03 Deel 6 blz. 0060 Bijzondere uitgave in het Portugees: Hoofdstuk 03 Deel 6 blz. 0060 ++++ BESLUIT VAN DE RAAD van 31 juli 1972 tot instelling van een Permanent Comité voor de Landbouwstatistiek ( 72/279/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien het ontwerp-besluit , ingediend door de Commissie , Overwegende dat de door de Raad op het gebied van de landbouwstatistiek vastgestelde voorschriften voorzien in een procedure voor nauwe samenwerking tussen de Lid-Staten en de Commissie om de uitvoering ervan te vergemakkelijken ; dat , om deze samenwerking te verwezenlijken , een Comité moet worden ingesteld , dat wordt belast met de uitoefening van de het door deze voorschriften opgedragen taken ; Overwegende dat het wenselijk is dat dit Comité iedere andere aangelegenheid met betrekking tot de landbouwstatistiek kan onderzoeken , BESLUIT : Artikel 1 Er wordt een Permanent Comité voor de Landbouwstatistiek ingesteld , hierna het \" Comité \" te noemen , dat is samengesteld uit vertegenwoordigers van de Lid-Staten en onder voorzitterschap staat van een vertegenwoordiger van de Commissie . Artikel 2 Het Comité vervult de taken , die het bij de door de Raad op het gebied van de landbouwstatistiek vastgestelde voorschriften worden opgedragen , in de gevallen en onder de voorwaarden , die daarin zijn omschreven . Bovendien kan het iedere andere aangelegenheid in verband met deze voorschriften onderzoeken , die door zijn voorzitter , hetzij op diens initiatief , hetzij op verzoek van een Lid-Staat , aan de orde wordt gesteld . Artikel 3 Het Comité stelt zijn reglement van orde vast . Gedaan te Brussel , 31 juli 1972 . Voor de Raad De Voorzitter T . WESTERTERP",
  "source": "EUR LEX"
}