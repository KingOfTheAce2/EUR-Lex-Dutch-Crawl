{
  "url": "http://www.w3.org/1999/xhtml\">",
  "content": "L_2007046NL.01001801.xml 16.2.2007 NL Publicatieblad van de Europese Unie L 46/18 VERORDENING (EG) nr. 149/2007 VAN DE COMMISSIE van 15 februari 2007 houdende opneming van een benaming in het register van gegarandeerde traditionele specialiteiten — Boerenkaas (GTS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 509/2006 van de Raad van 20 maart 2006 inzake gegarandeerde traditionele specialiteiten voor landbouwproducten en levensmiddelen ( 1 ) , en met name op artikel 9, lid 4, eerste alinea, Overwegende hetgeen volgt: (1) Overeenkomstig artikel 8, lid 2, eerste alinea, en krachtens artikel 19, lid 3, van Verordening (EG) nr. 509/2006 is de aanvraag van Nederland tot registratie van de benaming „Boerenkaas” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaarschriften zijn ingediend op grond van artikel 9 van Verordening (EG) nr. 509/2006, moet deze benaming worden geregistreerd. (3) In de aanvraag is ook verzocht om reservering als bedoeld in artikel 13, lid 2, van Verordening (EEG) nr. 2082/92 van de Raad van 14 juli 1992 inzake de specificiteitscertificering voor landbouwproducten en levensmiddelen ( 3 ) , dat overeenkomt met artikel 13, lid 2, van Verordening (EG) nr. 509/2006. Aangezien geen bezwaarschrift is ingediend, is evenmin gebleken dat de benaming op rechtmatige, erkende en economisch significatieve wijze wordt gebruikt voor soortgelijke landbouwproducten of levensmiddelen. Derhalve moet het verzoek worden ingewilligd, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening opgenomen benaming wordt geregistreerd. De in artikel 13, lid 2, van Verordening (EG) nr. 509/2006 bedoelde reservering is van toepassing. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 februari 2007. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 1 ( 2 ) PB C 316 van 13.12.2005, blz. 16 ( 3 ) PB L 208 van 24.7.1992, blz. 9 . Verordening ingetrokken bij Verordening (EG) nr. 509/2006. BIJLAGE Boerenkaas GTS 1.3. Kaas NEDERLAND Lijst: Het gebruik van de benaming is gereserveerd.",
  "source": "EUR LEX"
}