{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R1085:NL:HTML\">",
  "content": "EUR-Lex - 31995R1085 - NL Avis juridique important | 31995R1085 Verordening (EG) nr. 1085/95 van de Commissie van 15 mei 1995 tot wijziging van Verordening (EG) nr. 3521/93 houdende afwijking van Verordening (EEG) nr. 2067/92 van de Raad betreffende acties ter bevordering van de verkoop en de afzet van kwaliteitsrundvlees en houdende intrekking van Verordening (EG) nr. 3380/93 Publicatieblad Nr. L 109 van 16/05/1995 blz. 0004 - 0004 VERORDENING (EG) Nr. 1085/95 VAN DE COMMISSIE van  15 mei 1995 tot wijziging van Verordening (EG) nr. 3521/93 houdende afwijking van Verordening (EEG)  nr. 2067/92 van de Raad betreffende acties ter bevordering van de verkoop en de afzet van  kwaliteitsrundvlees en houdende intrekking van Verordening (EG) nr. 3380/93 DE  COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2067/92 van de Raad van 30 juni 1992 betreffende acties ter  bevordering van de verkoop en de afzet van kwaliteitsrundvlees  (1), en met name op artikel  4, Overwegende dat in Verordening (EEG) nr. 1318/93 van de Commissie  (2), laatstelijk gewijzigd bij  Verordening (EG) nr. 3380/93  (3), is bepaald dat voor de promotieacties op grond van Verordening  (EEG) nr. 2067/92 alleen vlees in aanmerking komt van geslachte dieren die zijn ingedeeld in de  vetheidsklassen 2 en 3; dat gezien de moeilijkheden wat betreft de voorziening met gecastreerde  dieren van die kwaliteiten bij Verordening (EG) nr. 3521/93 van de Commissie  (4) is voorzien in  een afwijking waardoor het mogelijk is vlees van de onmiddellijk hogere vetheidsklasse te gebruiken  voor de voor 1993 in aanmerking genomen promotieprogramma's; Overwegende dat, aangezien de moeilijkheden aanhouden en aanpassingstermijnen moeten vastgelegd  worden om dit te verhelpen, het dienstig is de geldigheidsduur van deze afwijking te verlengen voor  de promotieprogramma's waartoe in de jaren 1994 tot en met 1997 besloten is of nog besloten moet  worden; Overwegende dat de in deze verordening vervatte maatregelen in overeenstemming zijn met het advies  van het advies van het Comit√© van beheer voor rundvlees, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 3521/93 worden de woorden \"in  1993\" vervangen door \"in de jaren 1993 tot en met 1997\". Artikel 2 Deze verordening treedt in werking op de zevende dag volgende op die van haar  bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 15 mei 1995. Voor de Commissie Franz FISCHLER Lid van de Commissie",
  "source": "EUR LEX"
}