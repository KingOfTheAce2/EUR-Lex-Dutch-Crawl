{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999Y1126(02):NL:HTML\">",
  "content": "EUR-Lex - 31999Y1126(02) - NL Avis juridique important | 31999Y1126(02) Advies van de Commissie van 10 november 1999 betreffende de voorgenomen lozing van radioactieve afvalstoffen afkomstig van de buitenbedrijfstelling van de experimentele kerncentrale Kahl in Beieren, Duitsland, overeenkomstig artikel 37 van het Euratom-Verdrag Publicatieblad Nr. C 339 van 26/11/1999 blz. 0006 - 0006 ADVIES VAN DE COMMISSIE van 10 november 1999 betreffende de voorgenomen lozing van radioactieve afvalstoffen afkomstig van de buitenbedrijfstelling van de experimentele kerncentrale Kahl in Beieren, Duitsland, overeenkomstig artikel 37 van het Euratom-Verdrag (1999/C 339/03) (Slechts de tekst in de Duitse taal is authentiek) Op 5 mei 1999 heeft de Commissie overeenkomstig artikel 37 van het Euratom-Verdrag van de regeringen van de Bondsrepubliek Duitsland de algemene gegevens ontvangen van het plan voor de lozing van radioactieve afvalstoffen, afkomstig van de buitenbedrijfstelling van de experimentele kerncentrale Kahl in Beieren. Op grond van deze gegevens en de daarop door de Duitse regering gegeven toelichting en na raadpleging van de groep van deskundigen brengt de Commissie navolgend adives uit: a) De kortste afstand van de installatie tot een andere lidstaat, i.e. Frankrijk, bedraagt 140 km. b) Onder normale bedrijfsomstandigheden zullen de lozingen van vloeibare en gasvormige afvalstoffen niet tot een uit gezondheidsoogpunt significante blootstelling van de bevolking van andere lidstaten leiden. c) Vaste radioactieve afvalstoffen afkomstig van de ontmanteling zullen worden opgeslagen of geborgen in officiële opslagplaatsen in Duitsland; niet-radioactieve vaste afvalstoffen of reststoffen en stoffen die van de officiële controle worden vrijgegeven indien zij voldoen aan de vrijgaveniveaus, zullen worden vrijgegeven voor verwijdering als gewone afvalstoffen of voor hergebruik of recycling, waarbij steeds zal worden voldaan aan de criteria van de basisnormen (Richtlijn 96/29/Euratom); d) In geval van onvoorziene lozingen van radioactieve afvalstoffen als gevolg van een ongeval van de aard en de omvang als in de algemene gegevens beschreven, zijn de doses die de bevolking van een andere lidstaat zou kunnen ontvangen, uit gezondheidsoogpunt niet significant. Concluderend is de Commissie van mening dat utvoering van het plan voor de lozing van radioactieve afvalstoffen afkomstig van de buitenbedrijfstelling van de experimentele kerncentrale Kahl zowel onder normale bedrijfsomstandigheden als in ongevalsituaties van de aard en omvang als aangeduid in de algemene gegevens, niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}