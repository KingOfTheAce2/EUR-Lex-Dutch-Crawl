{
  "url": "http://www.w3.org/1999/xhtml\">",
  "content": "L_2008161NL.01000701.xml 20.6.2008 NL Publicatieblad van de Europese Unie L 161/7 VERORDENING (EG) N r. 572/2008 VAN DE COMMISSIE van 19 juni 2008 tot wijziging van Verordening (EG) nr. 1238/95 wat betreft de aan het Communautair Bureau voor plantenrassen te betalen jaarlijkse rechten en rechten voor technisch onderzoek, alsmede de wijze van betaling DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2100/94 van de Raad van 27 juli 1994 inzake het communautaire kwekersrecht ( 1 ) , en met name op artikel 113, Na overleg met de raad van bestuur van het Communautair Bureau voor plantenrassen, Overwegende hetgeen volgt: (1) Verordening (EG) nr. 1238/95 van de Commissie van 31 mei 1995 houdende toepassingsbepalingen van Verordening (EG) nr. 2100/94 van de Raad met betrekking tot de aan het Communautair Bureau voor plantenrassen te betalen rechten ( 2 ) , bepaalt de aan het Communautair Bureau voor plantenrassen (hierna „het Bureau” genoemd) te betalen rechten en de hoogte van die rechten. (2) De financiële reserve van het Bureau was hoger dan nodig is om de continuïteit van de werkzaamheden te waarborgen. Het jaarlijks recht en de rechten voor technisch onderzoek werden daarom verlaagd. De financiële reserve van het Bureau is nu gedaald tot een aanvaardbaar niveau en de ontvangsten moeten daarom opnieuw worden verhoogd tot een niveau dat de aansluitende begroting van het Bureau waarborgt. Het jaarlijks recht en de rechten voor technisch onderzoek moeten daartoe worden verhoogd. (3) De ervaring met nieuwe soorten, die bij de groepen van rechten voor technisch onderzoek van sierplanten werd opgedaan, heeft aangetoond dat het noodzakelijk is sommige groepen van rechten te wijzigen. (4) Teneinde de betaling van rechten en toeslagen te vergemakkelijken, moet betaling met betaalkaarten worden toegestaan onder voorwaarden en beperkingen die door de voorzitter van het Bureau worden vastgelegd. (5) Tegelijkertijd moet overal in Verordening (EG) nr. 1238/95 de termen „ecu” worden vervangen door de termen „EUR” en „euro's”. (6) Verordening (EG) nr. 1238/95 moet derhalve dienovereenkomstig worden gewijzigd. (7) De in deze verordening vervatte maatregelen zijn in overeenstemming met het advies van het Permanent Comité voor kwekersrechten, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1238/95 wordt als volgt gewijzigd: 1. In artikel 1, lid 2, wordt het woord „ecu” vervangen door „euro's”. 2. In artikel 3, lid 2, worden de punten a), b), en c), vervangen door: „a) door overhandiging of toezending van een op naam van het Bureau en in euro's betaalbaar gestelde gecertificeerde cheque; b) door overmaking in euro's op een postgirorekening van het Bureau; c) door betaling in euro's op een bij het Bureau aangehouden rekening, of d) door betaling met een betaalkaart.”. 3. In artikel 7, lid 1, artikel 8, lid 1, artikel 10, lid 1, onder a), c), en d), artikel 11, lid 1, artikel 13, lid 3, en artikel 14, leden 2 en 4, wordt „ecu” vervangen door „EUR”. 4. In artikel 9 wordt lid 1 vervangen door: „1.   Het Bureau rekent de houder van een communautair kwekersrecht (hierna „de houder” genoemd) een recht aan voor elk jaar dat dit communautaire kwekersrecht geldt (hierna „jaarlijks recht” genoemd) van 300 EUR voor het jaar 2009 en de volgende jaren.”. 5. Bijlage I bij Verordening (EG) nr. 1238/95 wordt vervangen door de tekst in de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Zij is van toepassing met ingang van 1 januari 2009. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juni 2008. Voor de Commissie Androulla VASSILIOU Lid van de Commissie ( 1 ) PB L 227 van 1.9.1994, blz. 1 . Verordening laatstelijk gewijzigd bij Verordening (EG) nr. 15/2008 ( PB L 8 van 11.1.2008, blz. 2 ). ( 2 ) PB L 121 van 1.6.1995, blz. 31 . Verordening laatstelijk gewijzigd bij Verordening (EG) nr. 2039/2005 ( PB L 328 van 15.12.2005, blz. 33 ). BIJLAGE Bijlage I wordt vervangen door: „BIJLAGE I Rechten voor technische onderzoeken als bedoeld in artikel 8 De rechten die voor het technisch onderzoek van een ras moeten worden betaald krachtens artikel 8 worden overeenkomstig de tabel vastgelegd: (in EUR) Kostengroep Recht Groep landbouwgewassen 1 Gewone gewassen 1 200 2 Vegetatief vermeerderde gewassen 1 700 3 Oliehoudende gewassen 1 340 4 Grassen 1 970 5 Bieten 1 300 6 Vezelgewassen 1 160 7 Gewassen waarvoor speciale proefregelingen gelden 1 340 8 Andere landbouwgewassen 1 340 Groep sierplanten 9 Soorten met levende referentieverzameling, in de kas getest, langdurige teelt 1 700 9A Soorten met levende referentieverzameling, in de kas getest, langdurige teelt en speciale fytosanitaire voorwaarden 2 140 10 Soorten met levende referentieverzameling, in de kas getest, korte teelt 1 610 11 Soorten met levende referentieverzameling, getest in de open lucht, langdurige teelt 1 430 12 Soorten met levende referentieverzameling, getest in de open lucht, korte teelt 1 300 13 Soorten zonder levende referentieverzameling, in de kas getest, langdurige teelt 1 430 13A Soorten zonder levende referentieverzameling, in de kas getest, langdurige teelt met een extra vermeerderingsstap 2 140 14 Soorten zonder levende referentieverzameling, in de kas getest, korte teelt 1 160 15 Soorten zonder levende referentieverzameling, getest in de open lucht, langdurige teelt 1 250 16 Soorten zonder levende referentieverzameling, getest in de open lucht, korte teelt 1 340 17A Sierplanten, uit zaad vermeerderde soorten, getest in de open lucht 1 450 18A Sierplanten, uit zaad vermeerderde soorten, in de kas getest 2 000 17, 18 en 19 Geschrapt Groep groentegewassen 20 Uit zaad vermeerderde soorten, getest in de open lucht 1 430 21 Uit zaad vermeerderde soorten, in de kas getest 1 790 22 Vegetatief vermeerderde gewassen, getest in de open lucht 1 970 23 Vegetatief vermeerderde gewassen, in de kas getest 1 610 Groep vruchtgewassen 24 Vruchtbomen 1 790 24A Vruchtbomen met een grote permanente levende referentieverzameling 2 500 25 Struiken 1 790 26 Groeiwijze als van wijnstok 1 790 27 Uitlopers 1 970”",
  "source": "EUR LEX"
}