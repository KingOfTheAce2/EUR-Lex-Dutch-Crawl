{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0076:NL:HTML\">",
  "content": "EUR-Lex - 31991D0076 - NL Avis juridique important | 31991D0076 91/76/EEG: Beschikking van de Commissie van 1 februari 1991 houdende goedkeuring van maatregelen betreffende het opzetten door Luxemburg van proefprojecten voor de uitroeiing of de preventie van rabies (Slechts de tekst in de Franse taal is authentiek) Publicatieblad Nr. L 043 van 16/02/1991 blz. 0051 - 0051 BESCHIKKING VAN DE COMMISSIE   van 1 februari 1991   houdende goedkeuring van maatregelen  betreffende het opzetten door Luxemburg van proefprojecten voor de uitroeiing of de preventie van  rabies   (Slechts de tekst in de Franse taal is authentiek)   (91/76/EEG) DE  COMMISSIE VAN DE EUROPESE   GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Beschikking 89/455/EEG van de Raad van 24 juli 1989 tot instelling van een communautaire  actie betreffende het opzetten van proefprojecten voor de bestrijding van rabies met het oog op de  uitroeiing of de voorkoming daarvan  (1), en met name op artikel  4, Overwegende dat Luxemburg, overeenkomstig artikel 1 van Beschikking 89/455/EEG, grootschalige  proefprojecten als bedoeld in artikel 3 moet opzetten voor de uitroeiing of de preventie van rabies  bij in het wild levende dieren in de Gemeenschap door middel van entstoffen voor orale immunisatie  van vossen; Overwegende dat het door Luxemburg ingediende proefproject ook betrekking heeft op de  grensgebieden van België, Frankrijk en Duitsland; Overwegende dat het proefproject past in het kader van een grensoverschrijdende samenwerking met  België, Frankrijk en Duitsland; Overwegende dat Luxemburg de Commissie bij schrijven van 13 maart 1990 in kennis heeft gesteld van  proefprojecten voor de uitroeiing of de preventie van rabies; Overwegende dat het proefproject is onderzocht en in overeenstemming is bevonden met Beschikking  89/455/EEG; dat derhalve aan de voorwaarden voor financiële deelneming van de Gemeenschap is  voldaan; Overwegende dat de in deze beschikking vervatte maatregelen in overeenstemming zijn met het advies  van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De door Luxemburg ingediende  proefprojecten voor de uitroeiing en de preventie van rabies worden goedgekeurd. Artikel 2 Uiterlijk op 1 april 1990 doet Luxemburg de nodige wettelijke en bestuursrechtelijke bepalingen in  werking treden voor de tenuitvoerlegging van de in artikel 1 bedoelde proefprojecten. Artikel 3 Deze beschikking is gericht tot het Groothertogdom Luxemburg. Gedaan te Brussel,  1 februari 1991. Voor de Commissie   Ray MAC SHARRY   Lid van de Commissie",
  "source": "EUR LEX"
}