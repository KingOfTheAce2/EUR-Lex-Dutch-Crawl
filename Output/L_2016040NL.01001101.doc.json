{
  "url": "http://www.w3.org/1999/xhtml\"><!--",
  "content": "L_2016040NL.01001101.xml 17.2.2016 NL Publicatieblad van de Europese Unie L 40/11 BESLUIT (GBVB) 2016/220 VAN DE RAAD van 15 februari 2016 tot wijziging van Besluit 2011/101/GBVB betreffende beperkende maatregelen tegen Zimbabwe DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 februari 2011 Besluit 2011/101/GBVB ( 1 ) vastgesteld. (2) De Raad heeft Besluit 2011/101/GBVB geëvalueerd in het licht van de politieke ontwikkelingen in Zimbabwe. (3) De beperkende maatregelen moeten worden verlengd tot en met 20 februari 2017. (4) De beperkende maatregelen moeten worden gehandhaafd ten aanzien van zeven personen en één entiteit vermeld in bijlage I bij Besluit 2011/101/GBVB. De schorsing van de beperkende maatregelen moet worden verlengd voor de vijf in bijlage II bij Besluit 2011/101/GBVB vermelde personen. (5) Besluit 2011/101/GBVB moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2011/101/GBVB wordt als volgt gewijzigd: 1) Artikel 10 wordt vervangen door: „Artikel 10 1.   Dit besluit treedt in werking op de dag waarop het wordt vastgesteld. 2.   Dit besluit is van toepassing tot en met 20 februari 2017. 3.   De maatregelen in artikel 4, lid 1, en in artikel 5, leden 1 en 2, voor zover van toepassing op de personen in bijlage II, worden tot en met 20 februari 2017 geschorst. De schorsing wordt elke drie maanden geëvalueerd. 4.   Dit besluit wordt voortdurend geëvalueerd en het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”. 2) Bijlage I wordt vervangen door de tekst in bijlage I bij dit besluit. 3) Bijlage II wordt vervangen door de tekst in bijlage II bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 15 februari 2016. Voor de Raad De voorzitter F. MOGHERINI ( 1 ) Besluit 2011/101/GBVB van de Raad van 15 februari 2011 betreffende maatregelen tegen Zimbabwe ( PB L 42 van 16.2.2011, blz. 6 ). BIJLAGE I „BIJLAGE I IN DE ARTIKELEN 4 EN 5 BEDOELDE PERSONEN EN ENTITEITEN I.   Personen Naam (en eventuele aliassen) Identificatiegegevens Motivering 1. Mugabe, Robert Gabriel President, geboren op 21.2.1924 Paspoort AD001095 Regeringsleider; verantwoordelijk voor activiteiten die de democratie, de eerbiediging van de mensenrechten en de rechtsstaat ernstig ondermijnen. 2. Mugabe, Grace Geboren op 23.7.1965 Paspoort AD001159 ID 63-646650Q70 Banden met de ZANU-PF-fractie (Zimbabwaanse Afrikaanse Nationale Unie — Patriottisch Front) in de regering. Nam in 2002 het landgoed Iron Mask Estate over; wordt ervan verdacht grote illegale winst te maken met diamantwinning. 3. Bonyongwe, Happyton Mabhuya Directeur-generaal Centrale Inlichtingendienst, geboren op 6.11.1960 Paspoort: AD002214 ID: 63-374707A13 Hoge veiligheidsfunctionaris; nauwe banden met de ZANU-PF-fractie van de regering en medeplichtig aan de totstandkoming van het repressieve staatsbeleid of het geven van leiding daaraan. Ervan beschuldigd verantwoordelijk te zijn voor het ontvoeren, folteren en vermoorden van MDC-activisten in juni 2008. 4. Chihuri, Augustine Hoofd van de politie, geboren op 10.3.1953 Paspoort AD000206 ID 68-034196M68 Hoge politiefunctionaris en lid van het gezamenlijke operationele commando; nauwe banden met het repressiebeleid van de ZANU-PF. Bekende publiekelijk in strijd met de politiewet de ZANU-PF te steunen. Gaf de politie in 2009 de opdracht de in de aanloop naar de presidentsverkiezingen van juni 2008 gepleegde moorden niet verder te onderzoeken. 5. Chiwenga, Constantine Bevelhebber van de Zimbabwaanse Defensiemacht, generaal (voormalig bevelhebber Landmacht, LTL Gen), geboren op 25.8.1956 Paspoort AD000263 ID 63-327568M80 Lid van het gezamenlijke operationele commando; medeplichtig aan het vormen of aansturen van repressief overheidsbeleid. Zette het leger in om boerderijen over te nemen. Was tijdens de verkiezingen van 2008 de voornaamste aanstoker van het geweld tijdens de tweede ronde van de presidentsverkiezingen. 6. Shiri, Perence (ook bekend als Bigboy) Samson Chikerema Luitenant-generaal (Luchtmacht), geboren op 1.11.1955 ID 29-098876M18 Hoge militaire functionaris en lid van het gezamenlijke operationele commando van de ZANU-PF; medeplichtig aan het formuleren of aansturen van repressief overheidsbeleid. Betrokken bij politiek geweld, onder meer tijdens de verkiezingen van 2008 in Mashonaland West en in Chiadzwa. 7. Sibanda, Phillip Valerio (ook bekend als Valentine) Bevelhebber Zimbabwaans nationaal leger, luitenant-generaal, geboren op 25.8.1956 of 24.12.1954 ID 63-357671H26 Hogere militaire functionaris die sterke banden heeft met de regering; medeplichtig aan de totstandkoming van het repressieve staatsbeleid of het geven van leiding daaraan. II.   Entiteiten Naam Identificatiegegevens Motivering 1. Zimbabwe Defence Industries 10th floor, Trustee House, 55 Samora Machel Avenue, PO Box 6597, Harare, Zimbabwe. Banden met het ministerie van Defensie en de ZANU-PF-fractie in de regering.” BIJLAGE II „BIJLAGE II PERSONEN BEDOELD IN ARTIKEL 10, LID 3 Personen Naam (en eventuele aliassen) 1. Bonyongwe, Happyton Mabhuya 2. Chihuri, Augustine 3. Chiwenga, Constantine 4. Shiri, Perence (ook bekend als Bigboy) Samson Chikerema 5. Sibanda, Phillip Valerio (ook bekend als Valentine)”",
  "source": "EUR LEX"
}