{
  "url": "http://www.w3.org/1999/xhtml\">",
  "content": "L_2011014NL.01000101.xml 19.1.2011 NL Publicatieblad van de Europese Unie L 14/1 BESLUIT VAN DE RAAD van 12 juli 2010 betreffende de ondertekening en voorlopige toepassing van een protocol bij de partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Moldavië, anderzijds, inzake een kaderovereenkomst tussen de Europese Unie en de Republiek Moldavië over de algemene beginselen voor de deelname van de Republiek Moldavië aan EU-programma’s (2011/27/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 114, 168, 169, 172, 173, lid 3, 188 en 192, in samenhang met artikel 218, lid 5, en artikel 218, lid 8, tweede alinea, Gezien het voorstel van de Commissie, Overwegende hetgeen volgt: (1) Op 18 juni 2007 heeft de Raad de Commissie gemachtigd te onderhandelen over een protocol bij de partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Republiek Moldavië, anderzijds ( 1 ) , inzake een kaderovereenkomst over de algemene beginselen voor de deelname van de Republiek Moldavië aan EU-programma’s („het protocol”). (2) Deze onderhandelingen zijn tot tevredenheid van de Commissie afgerond. (3) Ten gevolge van de inwerkingtreding van het Verdrag van Lissabon op 1 december 2009 is de Europese Unie in de plaats gekomen van de Europese Gemeenschap, en is zij in haar plaats gekomen. (4) Het protocol moet, onder voorbehoud van sluiting op een latere datum, namens de Unie worden ondertekend. (5) Artikel 10 van het met de Republiek Moldavië overeengekomen protocol bepaalt dat het protocol vóór de inwerkingtreding daarvan voorlopig wordt toegepast, HEEFT HET VOLGENDE BESLUIT VASTGESTELD: Artikel 1 De voorzitter van de Raad wordt gemachtigd om de personen aan te wijzen die bevoegd zijn om namens de Unie het protocol te ondertekenen bij de partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Moldavië, anderzijds, inzake een kaderovereenkomst tussen de Europese Unie en de Republiek Moldavië over de algemene beginselen voor de deelname van de Republiek Moldavië aan EU-programma’s (hierna: „het protocol” te noemen). De tekst van het protocol is aan dit besluit gehecht. Artikel 2 Dit protocol is voorlopig van toepassing met ingang van de datum van ondertekening, in afwachting van de sluiting op een latere datum. Artikel 3 Dit besluit treedt in werking op de dag waarop het wordt goedgekeurd. Gedaan te Brussel, 12 juli 2010. Voor de Raad De voorzitster S. LARUELLE ( 1 ) PB L 181 van 24.6.1998, blz. 3 .",
  "source": "EUR LEX"
}