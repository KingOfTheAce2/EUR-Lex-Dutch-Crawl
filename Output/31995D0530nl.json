{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0530:NL:HTML\">",
  "content": "EUR-Lex - 31995D0530 - NL Avis juridique important | 31995D0530 95/530/EG, Euratom: Beschikking van de Commissie van 29 november 1995 tot wijziging van Beschikking 92/164/EEG, Euratom waarbij Portugal wordt gemachtigd statistische gegevens van vóór het voorlaatste jaar te gebruiken en geen rekening te houden met bepaalde categorieën handelingen of gebruik te maken van ramingen voor de berekening van de grondslag van de eigen middelen uit de belasting over de toegevoegde waarde (Slechts de tekst in de Portugese taal is authentiek) Publicatieblad Nr. L 302 van 15/12/1995 blz. 0035 - 0036 BESCHIKKING VAN DE COMMISSIE van 29 november 1995 tot wijziging van Beschikking 92/164/EEG, Euratom waarbij Portugal wordt gemachtigd statistische gegevens van vóór het voorlaatste jaar te gebruiken en geen rekening te houden met bepaalde categorieën handelingen of gebruik te maken van ramingen voor de berekening van de grondslag van de eigen middelen uit de belasting over de toegevoegde waarde (Slechts de tekst in de Portugese taal is authentiek) (95/530/EG, Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde (1), inzonderheid op artikel 13, Overwegende dat, op grond van artikel 28, lid 3, van Zesde Richtlijn 77/388/EEG van de Raad van 17 mei 1977 betreffende de harmonisatie van de wetgevingen der Lid-Staten inzake omzetbelasting - Gemeenschappelijk stelsel van belasting over de toegevoegde waarde: uniforme grondslag (2), hierna genoemd \"zesde richtlijn\", de Lid-Staten bepaalde handelingen kunnen blijven vrijstellen of belasten en dat deze handelingen in aanmerking moeten worden genomen voor de vaststelling van de grondslag van eigen middelen uit de belasting over de toegevoegde waarde (BTW); Overwegende dat met ingang van 1 januari 1990 de aan de Lid-Staten gegeven mogelijkheid om bepaalde in de bijlagen E en F van de zesde richtlijn bedoelde handelingen te blijven vrijstellen of belasten werd afgeschaft op grond van artikel 1, lid 1, eerste alinea, en lid 2, onder a), van Richtlijn 89/465/EEG van de Raad (3) en dat bijgevolg de machtigingen moeten worden ingetrokken die uit hoofde daarvan door de Commissie zijn verleend voor de vaststelling van de grondslag van de BTW-middelen; Overwegende dat de Commissie ten aanzien van Portugal op basis van Verordening (EEG, Euratom) nr. 1553/89 Beschikking 92/164/EEG, Euratom (4) heeft vastgesteld, waarbij Portugal wordt gemachtigd om voor de begrotingsjaren 1989 en 1990 gebruik te maken van statistische gegevens van vóór het voorlaatste jaar en vanaf het begrotingsjaar 1989 geen rekening te houden met bepaalde categorieën handelingen of gebruik te maken van ramingen voor de berekening van de grondslag van de BTW-middelen; Overwegende dat Portugal nog steeds niet in staat is om voor de indeling van handelingen per tarief, zoals bedoeld in artikel 4, lid 4, van Verordening (EEG, Euratom) nr. 1553/89, gebruik te maken van de nationale rekeningen betreffende het voorlaatste jaar vóór het begrotingsjaar waarvoor de grondslag van de BTW-middelen dient te worden berekend, aangezien alleen de nationale rekeningen betreffende het jaar 1986 voldoende gedetailleerd zijn om de berekening van het GGT mogelijk te maken; dat Portugal derhalve dient te worden gemachtigd om voor de berekening van het GGT betreffende het begrotingsjaar 1991 gebruik te maken van de nationale rekeningen betreffende 1986; Overwegende dat Portugal met ingang van 1 januari 1991 de in bijlage F, punt 3, van de zesde BTW-richtlijn bedoelde handelingen belast; dat de uit hoofde daarvan verleende machtiging vanaf deze datum dient te worden ingetrokken; Overwegende dat het Raadgevend Comité voor de eigen middelen het verslag waarin de adviezen van zijn leden over de onderhavige beschikking zijn neergelegd, heeft goedgekeurd, HEEFT DE VOLGENDE BESCHIKKING GEGEVEN: Artikel 1 Voor de in artikel 4, lid 4, van Verordening (EEG, Euratom) nr. 1553/89 bedoelde indeling per tarief wordt Portugal gemachtigd gegevens ontleend aan de nationale rekeningen betreffende 1986 te gebruiken voor het begrotingsjaar 1991, waarvoor de grondslag van de BTW-middelen dient te worden berekend. Artikel 2 Punt 1 van artikel 3 van Beschikking 92/164/EEG, Euratom wordt ingetrokken voor de met ingang van 1 januari 1991 verrichte handelingen. Artikel 3 Deze beschikking is gericht tot de Portugese Republiek. Gedaan te Brussel, 29 november 1995. Voor de Commissie Erkki LIIKANEN Lid van de Commissie (1) PB nr. L 155 van 7. 6. 1989, blz. 9. (2) PB nr. L 145 van 13. 6. 1977, blz. 1. (3) PB nr. L 226 van 3. 8. 1989, blz. 21. (4) PB nr. L 73 van 19. 3. 1992, blz. 23.",
  "source": "EUR LEX"
}