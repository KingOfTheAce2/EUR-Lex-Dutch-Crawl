{
  "url": "http://www.w3.org/1999/xhtml\">",
  "content": "L_2021126NL.01000101.xml 13.4.2021 NL Publicatieblad van de Europese Unie L 126/1 UITVOERINGSBESLUIT (EU) 2021/586 VAN DE COMMISSIE van 12 april 2021 tot wijziging van Beschikking 2007/330/EG van de Commissie tot opheffing van het verbod op het verkeer van bepaalde dierlijke producten op het eiland Cyprus krachtens Verordening (EG) nr. 866/2004 van de Raad en tot vaststelling van de voorwaarden voor het verkeer van die producten met betrekking tot “Χαλλούμι” (Halloumi)/“Hellim” (BOB) (Kennisgeving geschied onder nummer C(2021) 2386) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 866/2004 van de Raad van 29 april 2004 inzake een regeling op grond van artikel 2 van Protocol nr. 10 van de Toetredingsakte ( 1 ) , en met name artikel 4, lid 9, Overwegende hetgeen volgt: (1) In afwachting van de hereniging van Cyprus wordt ingevolge artikel 1, lid 1, van Protocol 10 bij de Akte van Toetreding de invoering van het acquis opgeschort in de gebieden van de Republiek Cyprus waarover de regering van de Republiek Cyprus niet feitelijk het gezag uitoefent. (2) Om redenen van volksgezondheid en diergezondheid verbiedt Verordening (EG) nr. 866/2004 het grensoverschrijdend verkeer van levende dieren en dierlijke producten die onderworpen zijn aan de veterinaire voorschriften van de Unie tussen de gebieden van de Republiek Cyprus waarover de regering van de Republiek Cyprus niet feitelijk het gezag uitoefent en de gebieden waarover zij het gezag uitoefent. (3) In artikel 4, lid 9, van Verordening (EG) nr. 866/2004 wordt bepaald dat verboden met betrekking tot levende dieren en dierlijke producten die onderworpen zijn aan de veterinaire voorschriften van de Unie, kunnen worden opgeheven door besluiten van de Commissie waarin de voorschriften voor de handel zijn vastgelegd overeenkomstig de in artikel 58, lid 2, van Verordening (EG) nr. 178/2002 van het Europees Parlement en de Raad ( 2 ) bedoelde procedure. (4) Beschikking 2007/330/EG van de Commissie ( 3 ) heft het verbod op het verkeer van dierlijke producten op voor verse vis en voor honing voor menselijke consumptie, mits die producten voldoen aan de voorwaarden van respectievelijk bijlage I en bijlage II bij die beschikking. (5) Uitvoeringsverordening (EU) 2021/591 van de Commissie ( 4 ) heeft een benaming toegevoegd aan het register van beschermde oorsprongsbenamingen en beschermde geografische aanduidingen, namelijk “Χαλλούμι” (Halloumi)/“Hellim” (BOB) (“het product”). (6) Deze beschermde oorsprongsbenaming geldt voor het hele eiland Cyprus, met inbegrip van de gebieden waarover de regering van de Republiek Cyprus niet feitelijk het gezag uitoefent. In afwachting van de hereniging van Cyprus is het daarom passend het verbod van artikel 4, lid 9, van Verordening (EG) nr. 866/2004 op te heffen en toe te staan dat het product wordt vervoerd over de lijn tussen de gebieden van de Republiek Cyprus waarover de regering van de Republiek Cyprus niet feitelijk het gezag uitoefent en de gebieden waarover zij het gezag uitoefent, en de voorwaarden voor de handel in het product vast te stellen. (7) Er moet voor worden gezorgd dat de volksgezondheid en de diergezondheid niet in het gedrang komen door de opheffing van het verbod op het product en dat de voedselveiligheid moet worden gewaarborgd overeenkomstig Verordening (EG) nr. 1480/2004 van de Commissie ( 5 ) , waarin specifieke voorschriften zijn vastgesteld voor goederen die van oorsprong zijn uit gebieden waarover de regering van de Republiek Cyprus niet feitelijk het gezag uitoefent en die worden binnengebracht in gebieden waarover de regering wel feitelijk het gezag uitoefent. Bijgevolg moet de handel in het product aan bepaalde voorwaarden worden onderworpen. (8) Aangezien het acquis in bepaalde gebieden van het in aanmerking komende geografische productiegebied van de BOB “Χαλλούμι” (Halloumi)/“Hellim” is opgeschort en in afwachting van de hereniging van Cyprus moet een tijdelijke werkbare regeling worden vastgesteld om te waarborgen dat de veterinaire en gezondheidscontroles van de Unie op het hele eiland Cyprus efficiënt worden verricht. (9) Daarom is het wenselijk dat de Republiek Cyprus, die procedures toepast die vergelijkbaar zijn met die van titel II, hoofdstuk III, van Verordening (EU) 2017/625 van het Europees Parlement en de Raad ( 6 ) , aan een gedelegeerde instantie de bevoegdheden delegeert die nodig zijn om alle inspecties en controles te verrichten met betrekking tot het verkeer van het product over de lijn. De door deze gedelegeerde instantie verrichte controles moeten beperkt blijven tot de verificatie of aan de voor het product geldende volksgezondheids- en diergezondheidsvoorschriften van de Unie is voldaan. (10) De gedelegeerde instantie moet verslag uitbrengen aan de regering van de Republiek Cyprus. De Turks-Cypriotische Kamer van Koophandel moet een kopie ontvangen van de verslagen van de gedelegeerde instantie. (11) Aan Besluit 2007/330/EG moet een specifieke bijlage voor het product worden toegevoegd waarin de relevante voorwaarden worden gespecificeerd die nodig zijn om ervoor te zorgen dat het product voldoet aan alle voorschriften van de wetgeving van de Unie inzake de bescherming van de volksgezondheid en de diergezondheid. (12) De eerste voorwaarde waaraan moet worden voldaan, is dat de diergezondheidsstatus gunstig is vastgesteld volgens internationaal overeengekomen normen van de Wereldorganisatie voor diergezondheid voor alle ziekten die via de handel in het product kunnen worden overgedragen. Indien dergelijke internationaal overeengekomen normen niet bestaan, moet de vaststelling gebeuren in overeenstemming met de relevante criteria die krachtens het Unierecht van toepassing zijn. Het is de bedoeling dat de diergezondheidsstatus van de gebieden van de Republiek Cyprus waarover de regering van de Republiek Cyprus niet feitelijk het gezag uitoefent, wordt vastgesteld door een besluit van de Commissie. In overeenstemming met de diergezondheidssituatie zullen alternatieve behandelingen in de verklaring inzake de diergezondheid in de bijlage worden overwogen, met inbegrip van de behandeling als bedoeld in Uitvoeringsverordening […] van de Commissie. Zodra de diergezondheidsstatus gunstig is vastgesteld, moet aan een verdere voorwaarde worden voldaan, namelijk dat er een jaarlijks programma voor het toezicht op residuen is, dat door de gedelegeerde instantie moet worden opgesteld. Het is de bedoeling dat de Commissie dit programma jaarlijks goedkeurt door middel van een besluit. (13) In afwachting van de hereniging van Cyprus kan met de hulp van de Commissie een werkgroep worden opgericht, bestaande uit een gelijk aantal vertegenwoordigers van de Grieks-Cypriotische gemeenschap en de Turks-Cypriotische gemeenschap, en wordt voorgezeten door een vertegenwoordiger van de Commissie, om regelmatig bijeenkomsten te houden om de werking van het bij dit besluit ingestelde controlesysteem voor het product te evalueren. (14) Beschikking 2007/330/EG moet daarom dienovereenkomstig worden gewijzigd. (15) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Beschikking 2007/330/EG wordt als volgt gewijzigd: 1. In artikel 1 wordt de eerste alinea vervangen door: “De verboden krachtens artikel 4, lid 9, van Verordening (EG) nr. 866/2004 betreffende het verkeer van dierlijke producten over de lijn tussen de gebieden van de Republiek Cyprus waarover de regering van de Republiek Cyprus niet feitelijk het gezag uitoefent en de gebieden waarover zij het gezag uitoefent, zijn niet langer van toepassing ten aanzien van dierlijke producten als bedoeld in de bijlagen I, II en III bij deze beschikking.”; 2. De tekst in de bijlage bij dit besluit wordt toegevoegd als bijlage III. Artikel 2 Dit besluit is gericht tot de lidstaten. Gedaan te Brussel, 12 april 2021. Voor de Commissie Stella KYRIAKIDES Lid van de Commissie ( 1 ) PB L 161 van 30.4.2004, blz. 128 . ( 2 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 ). ( 3 ) Beschikking 2007/330/EG van de Commissie van 4 mei 2007 tot opheffing van het verbod op het verkeer van bepaalde dierlijke producten op het eiland Cyprus krachtens Verordening (EG) nr. 866/2004 van de Raad en tot vaststelling van de voorwaarden voor het verkeer van die producten ( PB L 123 van 12.5.2007, blz. 30 ). ( 4 ) Uitvoeringsverordening (EU) 2021/591 van 12 april 2021 van de Commissie tot inschrijving van een naam in het register van beschermde oorsprongsbenamingen en beschermde geografische aanduidingen (“Χαλλούμι” (Halloumi)/“Hellim” (BOB)) ( PB L 125van 13.4.2021, blz. 42 ). ( 5 ) Verordening (EG) nr. 1480/2004 van de Commissie van 10 augustus 2004 tot vaststelling van specifieke regels met betrekking tot goederen die van oorsprong zijn uit gebieden waarover de regering van de Republiek Cyprus niet feitelijk het gezag uitoefent en die worden binnengebracht in gebieden waarover de regering wel feitelijk het gezag uitoefent ( PB L 272 van 20.8.2004, blz. 3 ). ( 6 ) Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( PB L 95 van 7.4.2017, blz. 1 ). BIJLAGE “\n                        “BIJLAGE III “Χαλλούμι” (Halloumi)/“Hellim” (BOB) A. Dierlijk product: “Χαλλούμι” (Halloumi)/“Hellim” (BOB) B. Voorwaarden waaraan moet worden voldaan voordat de handel kan plaatsvinden 1. Diergezondheidsstatus De diergezondheidsstatus in de gebieden van de Republiek Cyprus waarover de regering van de Republiek Cyprus niet feitelijk het gezag uitoefent, moet in een eerste fase gunstig worden vastgesteld overeenkomstig de internationaal overeengekomen normen van de Wereldorganisatie voor diergezondheid voor alle in deel C, punten 5 en 6, onder a), genoemde ziekten, waardoor de handel in “Χαλλούμι” (Halloumi)/“Hellim” (BOB) onder de in Uitvoeringsverordening (EU) 2021/591 ( 1 ) vastgestelde voorwaarden wordt toegestaan. Indien er geen internationale normen bestaan, moet de vaststelling gebeuren aan de hand van andere relevante criteria die door de Commissie met betrekking tot de diergezondheidsstatus worden toegepast. De nodige onderzoeken en bewijsvergaring moeten worden verricht door de in deel D bedoelde gedelegeerde instantie. Zodra de diergezondheidsstatus kan worden vastgesteld op basis van wetenschappelijk bewijs dat is verstrekt door de in deel D bedoelde gedelegeerde instantie, wordt overwogen dat de Commissie een besluit vaststelt waarin deze status wordt erkend overeenkomstig de toepasselijke procedures. De status moet worden gemeld aan de Wereldorganisatie voor diergezondheid. 2. Toezicht op residuen Zodra de diergezondheidsstatus overeenkomstig punt 1 van dit deel gunstig is vastgesteld, stelt de in deel D bedoelde gedelegeerde instantie een jaarprogramma voor het toezicht op residuen op, dat is gebaseerd op gegevens over de melkproductie. Het is de bedoeling dat de Commissie dit programma jaarlijks goedkeurt door middel van een besluit. Er moeten criteria worden gehanteerd die vergelijkbaar zijn met die welke de Commissie hanteert voor de evaluatie van de jaarprogramma’s voor het toezicht op residuen. 3. Goedkeuring van in aanmerking komende kaasmakerijen De in deel D bedoelde gemachtigde instantie moet de melkverwerkingsinrichtingen inspecteren op de naleving van bijlage II bij Verordening (EG) nr. 852/2004 en bijlage III, sectie IX, hoofdstuk II, bij Verordening (EG) nr. 853/2004. Zij moet de inrichtingen erkennen die in aanmerking komen voor het verkeer van het product over de lijn tussen de gebieden van de Republiek Cyprus waarover de regering van de Republiek Cyprus niet feitelijk het gezag uitoefent en de gebieden waarover zij wel het gezag uitoefent. 4. Deskundigen van de in deel D bedoelde gedelegeerde instantie moeten vaststellen dat aan de voorwaarden van de punten 1 tot en met 3 van dit deel is voldaan. C. Algemene voorschriften voor de handel 1. Het product moet volledig worden geproduceerd door een producent die in die gebieden van de Republiek Cyprus wonen waarover de regering van de Republiek Cyprus niet feitelijk het gezag uitoefent. 2. Het product is gecertificeerd als zijnde in overeenstemming met de voorschriften van Uitvoeringsverordening (EU) 2021/591. 3. Alle stadia van het productieproces van het product zijn geïnspecteerd door de in deel D bedoelde gedelegeerde instantie. 4. Deskundigen van de in deel D bedoelde gedelegeerde instantie hebben verklaard dat aan de in de punten 5 tot en met 11 van dit deel vermelde voorwaarden is voldaan. 5. De gebieden van de Republiek Cyprus waarover de regering van de Republiek Cyprus niet daadwerkelijk controle uitoefent, zijn sedert ten minste twaalf maanden vrij van mond-en-klauwzeer. 6. Alle inrichtingen waar koeien, schapen en geiten worden gehouden in de zones van de Republiek Cyprus waarover de regering van de Republiek Cyprus niet feitelijk het gezag uitoefent: a) zijn niet onderworpen aan beperkende maatregelen die gelden in verband met rundertuberculose, runderbrucellose of schapen- en geitenbrucellose; b) voldoen aan de gezondheidscriteria die zijn vastgesteld in bijlage III, sectie IX, hoofdstuk I, bij Verordening (EG) nr. 853/2004; c) voldoen aan de veterinairrechtelijke voorschriften van hoofdstuk I van Richtlijn 2002/99/EG ( 2 ) , en d) geven uitvoering aan het verbod op het voederen van herkauwers met vleesbeendermeel, kanen en verwerkte dierlijke eiwitten afkomstig van herkauwers. 7. Vanaf de datum van inwerkingtreding van dit besluit zijn koeien, schapen en geiten overgebracht naar de gebieden van de Republiek Cyprus waarover de regering van de Republiek Cyprus niet feitelijk de controle uitoefent, uitsluitend uit landen die dergelijke dieren naar de Europese Unie mogen uitvoeren, zoals vermeld in deel 1 van bijlage I bij Verordening (EU) nr. 206/2010 van de Commissie ( 3 ) en gecertificeerd overeenkomstig deel 2 van bijlage I bij die verordening. 8. De melk die wordt gebruikt om het product te produceren: a) is afkomstig van geïdentificeerde dieren van geregistreerde inrichtingen die met het oog op de traceerbaarheid registers bijhouden van verplaatsingen van dieren; b) is geproduceerd, opgehaald, gekoeld, opgeslagen en vervoerd overeenkomstig de in bijlage III, sectie IX, hoofdstuk I, bij Verordening (EG) nr. 853/2004 vastgestelde hygiënevoorschriften; c) voldeed aan de criteria voor het kiemgetal en het aantal somatische cellen, vastgesteld in bijlage III, sectie IX, hoofdstuk I, bij Verordening (EG) nr. 853/2004; d) bevatte geen residuen van antimicrobiële stoffen in concentraties boven de in de bijlage bij Verordening (EU) nr. 37/2010 van de Commissie vastgestelde maximaal toegestane grenswaarde ( 4 ) ; e) bevatte geen residuen van bestrijdingsmiddelen in concentraties boven de in bijlage II bij Verordening (EG) nr. 396/2005 van het Europees Parlement en de Raad ( 5 ) vastgestelde maximumresidugehalten, en f) bevatte geen verontreinigingen in concentraties die de bij Verordening (EG) nr. 1881/2006 van de Commissie vastgestelde maximumgehalten overschrijden ( 6 ) . 9. De kaasmakerijen die het product vervaardigen, hebben overeenkomstig Verordening (EG) nr. 852/2004 een programma toegepast dat op de beginselen van risicoanalyse en kritische controlepunten (HACCP) is gebaseerd. 10. Het product is verwerkt, opgeslagen, van een onmiddellijke en eindverpakking voorzien en vervoerd overeenkomstig de desbetreffende voorschriften die zijn vastgesteld in bijlage II bij Verordening (EG) nr. 852/2004 en bijlage III, sectie IX, hoofdstuk II, bij Verordening (EG) nr. 853/2004. 11. Het product is geproduceerd volgens de criteria die zijn vastgesteld in bijlage III, sectie IX, hoofdstuk II, bij Verordening (EG) nr. 853/2004. 12. Elke zending van het product moet vergezeld gaan van een document dat is afgegeven overeenkomstig artikel 2 van Verordening (EG) nr. 1480/2004. Dat document moet worden afgegeven door de Turks-Cypriotische kamer van koophandel, die daartoe door de Commissie in overeenstemming met de regering van de Republiek Cyprus is gemachtigd, of door een ander daartoe in overeenstemming met de laatste gemachtigd orgaan. Dat document moet worden afgegeven overeenkomstig de procedure van artikel 4, leden 5 en 6, van Verordening (EG) nr. 866/2004 en moet een verklaring bevatten dat het product voldoet aan de in dit deel vastgestelde voorwaarden. 13. Het product moet voorzien zijn van een gezondheids- en identificatiemerk overeenkomstig artikel 5 van Verordening (EG) nr. 853/2004. 14. Elke zending van het product moet vergezeld gaan van de volgende verklaringen inzake volksgezondheid en diergezondheid, ondertekend door een deskundige van de in deel D bedoelde gedelegeerde instantie: “VERKLARING INZAKE VOLKSGEZONDHEID EN DIERGEZONDHEID Referentienummer: I. Verklaring inzake volksgezondheid Ondergetekende, deskundige benoemd door de gedelegeerde instantie die wordt genoemd in bijlage III, punt D, bij Beschikking 2007/330/EG, verklaart dat hij kennis heeft van de desbetreffende bepalingen van bijlage III bij Beschikking 2007/330/EG, almede die van de Verordeningen (EG) nr. 178/2002 ( 7 ) , (EG) nr. 852/2004 ( 8 ) , (EG) nr. 853/2004 ( 9 ) en (EU) 2017/625 ( 10 ) en 2019/627 ( 11 ) en dat het hierboven beschreven zuivelproduct overeenkomstig die voorschriften is geproduceerd, en met name dat: a) het is bereid uit rauwe melk: i) die afkomstig is van bedrijven die zijn geregistreerd overeenkomstig Verordening (EG) nr. 852/2004 en worden gecontroleerd overeenkomstig de artikelen 49 en 50 van Uitvoeringsverordening (EU) 2019/627; ii) die is geproduceerd, opgehaald, gekoeld, opgeslagen en vervoerd overeenkomstig de in bijlage III, sectie IX, hoofdstuk I, bij Verordening (EG) nr. 853/2004 vastgestelde hygiënevoorschriften; iii) die voldoet aan de criteria voor het kiemgetal en het aantal somatische cellen, vastgesteld in bijlage III, sectie IX, hoofdstuk I, bij Verordening (EG) nr. 853/2004; iv) die voldoet aan de garanties inzake de residustatus van rauwe melk, waarin wordt voorzien in de overeenkomstig artikel 29 van Richtlijn (EU) 96/23/EG van de Raad ( 12 ) ingediende toezichtsplannen voor de opsporing van residuen of stoffen; v) die overeenkomstig de tests met betrekking tot residuen van antibacteriële geneesmiddelen, die door de exploitant van het levensmiddelenbedrijf overeenkomstig de voorschriften van bijlage III, sectie IX, hoofdstuk I, deel III, punt 4, bij Verordening (EG) nr. 853/2004 zijn uitgevoerd, voldoet aan de maximumresidugehalten voor residuen van antibacteriële geneesmiddelen voor diergeneeskundig gebruik, als vastgesteld in de bijlage bij Verordening (EU) nr. 37/2010 van de Commissie ( 13 ) ; vi) die is geproduceerd onder omstandigheden die de naleving van de maximumresidugehalten voor bestrijdingsmiddelen als vastgesteld in Verordening (EG) nr. 396/2005 van het Europees Parlement en de Raad ( 14 ) en de maximumgehalten voor verontreinigingen als vastgesteld in Verordening (EG) nr. 1881/2006 van de Commissie ( 15 ) garanderen. b) het afkomstig is van een of meer inrichtingen die algemene hygiënevoorschriften toepassen en die een op de beginselen van risicoanalyse en kritische controlepunten (HACCP) gebaseerd programma overeenkomstig artikel 5 van Verordening (EG) nr. 852/2004 toepassen, waarop door de bevoegde autoriteiten regelmatig audits worden uitgevoerd; c) het is verwerkt, opgeslagen, van een onmiddellijke en eindverpakking voorzien en vervoerd overeenkomstig de desbetreffende hygiënevoorschriften, vastgesteld in bijlage II bij Verordening (EG) nr. 852/2004 en bijlage III, sectie IX, hoofdstuk II, bij Verordening (EG) nr. 853/2004; d) het voldoet aan de desbetreffende criteria van hoofdstuk II van sectie IX van bijlage III bij Verordening (EG) nr. 853/2004 en de desbetreffende microbiologische criteria van Verordening (EG) nr. 2073/2005 van de Commissie ( 16 ) inzake microbiologische criteria voor levensmiddelen; e) het een warmtebehandeling heeft ondergaan of is geproduceerd met rauwe melk die een warmtebehandeling heeft ondergaan als bedoeld in deel II.1.2 die, indien van toepassing, voldoende is om te zorgen voor een negatieve reactie op een alkalischefosfatasetest die onmiddellijk na de warmtebehandeling wordt uitgevoerd; f) het product is geproduceerd onder omstandigheden die de naleving van de maximumresidugehalten voor bestrijdingsmiddelen, als vastgesteld in Verordening (EG) nr. 396/2005, en de maximumgehalten voor verontreinigingen, als vastgesteld in Verordening (EG) nr. 1881/2006, garanderen. II. Verklaring inzake diergezondheid Het product: II.1.1 is van oorsprong uit de gebieden van de Republiek Cyprus waarover de regering van de Republiek Cyprus niet feitelijk het gezag uitoefent, en is hetzij II.1.2. vervaardigd uit rauwe melk die is verkregen van slechts één diersoort , met name van de soort [ Bos taurus ] ( 17 ) [ Ovis aries ] ( 17 ) [ Capra hircus ] ( 17 ) , en de voor de verwerking van het zuivelproduct gebruikte rauwe melk heeft de volgende behandelingen ondergaan: hetzij [sterilisatie met een Fo-waarde van ten minste 3.] ( 17 ) of [een ultrahogetemperatuur (UHT)-behandeling bij ten minste 135 °C gedurende voldoende lange tijd.] ( 17 ) of [een tweevoudige kortstondige pasteurisatie bij hoge temperatuur (High Temperature Short Time — HTST) bij 72 °C gedurende 15 seconden van melk met een pH gelijk aan of groter dan 7,0 om, indien van toepassing, een negatieve reactie te veroorzaken op een alkalischefosfatasetest die onmiddellijk na de warmtebehandeling wordt uitgevoerd.] ( 17 ) of [een HTST-behandeling van melk met een pH van minder dan 7,0.] ( 17 ) of [een HTST-behandeling, gecombineerd met een andere fysieke behandeling, namelijk: hetzij [(i) verlaging van de pH tot minder dan 6 gedurende een uur.] ( 17 ) of [(ii) extra verhitting tot ten minste 72 °C, gecombineerd met een droogprocedé.] ( 17 ) of II.1.2. vervaardigd op basis van vermengde rauwe melk die is verkregen van dieren van de volgende soorten: [Bos taurus ,] ( 17 ) [ Ovis aries, ] ( 17 ) [ Capra hircus ,] ( 17 ) en [vóór] ( 17 ) [na] ( 17 ) het vermengen, alle voor de verwerking van de zuivelproducten gebruikte rauwe melk de volgende behandeling heeft ondergaan: hetzij [sterilisatie met een Fo-waarde van ten minste 3.] ( 17 ) of [een ultrahogetemperatuur (UHT)-behandeling bij ten minste 135 °C gedurende voldoende lange tijd.] ( 17 ) of [een tweevoudige kortstondige pasteurisatie bij hoge temperatuur (High Temperature Short Time — HTST) bij 72 °C gedurende 15 seconden van melk met een pH gelijk aan of groter dan 7,0 om, indien van toepassing, een negatieve reactie te veroorzaken op een alkalischefosfatasetest die onmiddellijk na de warmtebehandeling wordt uitgevoerd.] ( 17 ) of [een HTST-behandeling van melk met een pH van minder dan 7,0.] ( 17 ) of [een HTST-behandeling, gecombineerd met een andere fysieke behandeling, namelijk: hetzij [(i) verlaging van de pH tot minder dan 6 gedurende een uur.] ( 17 ) of [(ii) extra verhitting tot ten minste 72 °C, gecombineerd met een droogprocedé.] ( 17 ) ( 17 ) of II.1.3. nadat de in punt II.1.2 bedoelde behandeling is voltooid, totdat zij zijn verpakt, op zodanige wijze gehanteerd dat het optreden van kruisbesmetting, en daarmee van een mogelijk risico voor de diergezondheid, wordt voorkomen. D. Controles De Republiek Cyprus, die procedures toepast die vergelijkbaar zijn met die van titel II, hoofdstuk III, van Verordening (EU) 2017/625, moet aan een gedelegeerde instantie de nodige bevoegdheden delegeren om alle inspecties en controles te verrichten die nodig zijn om de naleving van de voorschriften van de Unie inzake diergezondheid en voedselveiligheid in de productieketen van het product te waarborgen.” ” ( 1 ) Uitvoeringsverordening (EU) 2021/591 van 12 april van de Commissie tot inschrijving van een naam in het register van beschermde oorsprongsbenamingen en beschermde geografische aanduidingen (“Χαλλούμι” (Halloumi)/“Hellim” (PDO)) ( PB L 125 van 13.4.2021, blz. 42 ). ( 2 ) Richtlijn 2002/99/EG van de Raad van 16 december 2002 houdende vaststelling van voorschriften in verband met de gezondheid van dieren voor de productie, de afzet en de invoer van voor menselijke consumptie bestemde producten van dierlijke oorsprong ( PB L 18 van 23.1.2003, blz. 11 ). ( 3 ) Verordening (EU) nr. 206/2010 van de Commissie van 12 maart 2010 tot vaststelling van lijsten van derde landen en gebieden, of delen daarvan, waaruit bepaalde dieren en vers vlees in de Europese Unie mogen worden binnengebracht, en van de voorschriften inzake veterinaire certificering ( PB L 73 van 20.3.2010, blz. 1 ). ( 4 ) Verordening (EU) nr. 37/2010 van de Commissie van 22 december 2009 betreffende farmacologisch werkzame stoffen en de indeling daarvan op basis van maximumwaarden voor residuen in levensmiddelen van dierlijke oorsprong ( PB L 15 van 20.1.2010, blz. 1 ). ( 5 ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 ). ( 6 ) Verordening (EG) nr. 1881/2006 van de Commissie van 19 december 2006 tot vaststelling van de maximumgehalten aan bepaalde verontreinigingen in levensmiddelen ( PB L 364 van 20.12.2006, blz. 5 ). ( 7 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 ). ( 8 ) Verordening (EG) nr. 852/2004 van het Europees Parlement en de Raad van 29 april 2004 inzake levensmiddelenhygiëne ( PB L 139 van 30.4.2004, blz. 1 ). ( 9 ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 ). ( 10 ) Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (Verordening officiële controles) ( PB L 95 van 7.4.2017, blz. 1 ). ( 11 ) Uitvoeringsverordening (EU) 2019/627 van de Commissie van 15 maart 2019 tot vaststelling van eenvormige praktische regelingen voor de uitvoering van officiële controles van voor menselijke consumptie bestemde producten van dierlijke oorsprong overeenkomstig Verordening (EU) 2017/625 van het Europees Parlement en de Raad en tot wijziging van Verordening (EG) nr. 2074/2005 van de Commissie wat officiële controles betreft ( PB L 131 van 17.5.2019, blz. 51 ). ( 12 ) Richtlijn 96/23/EG van de Raad van 29 april 1996 inzake controlemaatregelen ten aanzien van bepaalde stoffen en residuen daarvan in levende dieren en producten daarvan en tot intrekking van de Richtlijnen 85/358/EEG en 86/469/EEG en de Beschikkingen 89/187/EEG en 91/664/EEG ( PB L 125 van 23.5.1996, blz. 10 ). ( 13 ) Verordening (EU) nr. 37/2010 van de Commissie van 22 december 2009 betreffende farmacologisch werkzame stoffen en de indeling daarvan op basis van maximumwaarden voor residuen in levensmiddelen van dierlijke oorsprong ( PB L 15 van 20.1.2010, blz. 1 ). ( 14 ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 ). ( 15 ) Verordening (EG) nr. 1881/2006 van de Commissie van 19 december 2006 tot vaststelling van de maximumgehalten aan bepaalde verontreinigingen in levensmiddelen ( PB L 364 van 20.12.2006, blz. 5 ). ( 16 ) Verordening (EG) nr. 2073/2005 van de Commissie van 15 november 2005 inzake microbiologische criteria voor levensmiddelen ( PB L 338 van 22.12.2005, blz. 1 ). ( 17 ) Doorhalen wat niet van toepassing is.",
  "source": "EUR LEX"
}