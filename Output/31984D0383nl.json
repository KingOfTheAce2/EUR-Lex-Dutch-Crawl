{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0383:NL:HTML\">",
  "content": "EUR-Lex - 31984D0383 - NL Avis juridique important | 31984D0383 84/383/EEG: Besluit van de Raad van 23 juli 1984 houdende toepassing van Besluit 83/200/EEG waarbij aan de Commissie de bevoegdheid wordt verleend leningen aan te gaan uit hoofde van het nieuwe communautaire instrument ter bevordering van de investeringen in de Gemeenschap Publicatieblad Nr. L 208 van 03/08/1984 blz. 0053 - 0054 Bijzondere uitgave in het Fins: Hoofdstuk 10 Deel 1 blz. 0034 Bijzondere uitgave in het Spaans: Hoofdstuk 10 Deel 1 blz. 0106 Bijzondere uitgave in het Zweeds: Hoofdstuk 10 Deel 1 blz. 0034 Bijzondere uitgave in het Portugees: Hoofdstuk 10 Deel 1 blz. 0106 ***** BESLUIT  VAN DE RAAD van 23 juli 1984 houdende toepassing van Besluit 83/200/EEG waarbij aan de Commissie de bevoegdheid wordt verleend leningen aan te gaan uit hoofde van het nieuwe communautaire instrument ter bevordering van de investeringen in de Gemeenschap (84/383/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Besluit 83/200/EEG van de Raad van 19 april 1983 waarbij aan de Commissie de bevoegdheid wordt verleend leningen aan te gaan uit hoofde van het nieuwe communautaire instrument ter bevordering van de investeringen in de Gemeenschap (1), inzonderheid op artikel 2, Gezien het voorstel van de Commissie (2), Gezien het advies van het Europese Parlement (3), Gezien het advies van het Economisch en Sociaal Comité (4), Overwegende dat de door de Commissie goedgekeurde verzoeken om leningen meer dan twee derde van de eerste door de Raad bij Besluit 83/308/EEG (5) goedgekeurde tranche van leningen vertegenwoordigen; Overwegende dat het van fundamentele betekenis is zorg te dragen voor de continuïteit van de werking van het nieuwe communautaire instrument ten behoeve van investeringsprojecten op het gebied van energie en van infrastructuur, alsmede ten behoeve van de financiering van investeringen, in hoofdzaak door kleine en middelgrote ondernemingen, in de industrie en andere produktiesectoren; Overwegende dat het derhalve wenselijk is een nieuwe tranche voor het opnemen en verstrekken van leningen in het kader van Besluit 83/200/EEG toe te staan voor dezelfde toepassingsgebieden als vermeld in Besluit 83/308/EEG; Overwegende dat een communautaire actie op deze gebieden in het bijzonder zal bijdragen tot de verwezenlijking van de doelstelling van de Gemeenschap betreffende de vermindering van de regionale dispariteiten, de verhoging van het groeipercentage, de aanpassing van de produktiestructuren en de duurzame oplossing van het werkgelegenheidsprobleem; Overwegende dat het aangaan van leningen tot een beloop van, in tegenwaarde, 1 400 miljoen Ecu, in hoofdsom, moet worden toegestaan, BESLUIT: Artikel 1 Er wordt een tranche van leningen toegestaan voor een bedrag dat de tegenwaarde van 1 400 miljoen Ecu, in hoofdsom, niet mag overschrijden. Artikel 2 De opbrengst van de in artikel 1 bedoelde leningen wordt bestemd voor het verstrekken van leningen ter financiering van investeringsprojecten die op het grondgebied van de Gemeenschap worden uitgevoerd en die beantwoorden aan de prioritaire doelstellingen van de Gemeenschap op het gebied van energie, infrastructuur, alsmede de financiering van investeringen in de industrie en andere produktiesectoren, in hoofdzaak door kleine en middelgrote ondernemingen. Artikel 3 De Commissie beslist over de ontvankelijkheid van de projecten in overeenstemming met de volgende prioriteiten en richtsnoeren: - investeringsprojecten, in hoofdzaak van kleine en middelgrote ondernemingen, in de industrie en de hiermede rechtstreeks verband houdende diensten, met name met het oog op de verbreiding van innovatie en van nieuwe technologieën, waarvan de verwezenlijking rechtstreeks of onrechtstreeks tot schepping van arbeidsplaatsen bijdraagt; - rationeel gebruik van energie, vervanging van aardolie door andere energiebronnen in alle sectoren, alsmede de infrastructuur die deze vervanging mogelijk maakt; - infrastructuur in verband met de ontwikkeling van produktieve activiteiten, infrastructuur die bijdraagt tot de regionale ontwikkeling of infrastructuur van gemeenschappelijk belang, zoals telecommunicatie, met inbegrip van informatietechnologieën, en vervoer, met inbegrip van energietransport; - de projecten en de uitvoering ervan dienen met de bepalingen van het Verdrag en het afgeleide recht, met name op het gebied van de mededinging, alsmede met de op de betrokken gebieden toepasselijke gemeenschappelijke regels en beleidsvormen in overeenstemming te zijn. Gedaan te Brussel, 23 juli 1984 Voor de Raad De Voorzitter J. O'KEEFFE (1) PB nr. L 112 van 28. 4. 1983, blz. 26. (2) PB nr. C 48 van 21. 2. 1984, blz. 3. (3) PB nr. C 117 van 30. 4. 1984, blz. 64. (4) PB nr. C 140 van 28. 5. 1984, blz. 16. (5) PB nr. L 164 van 23. 6. 1983, blz. 31.",
  "source": "EUR LEX"
}