{
  "url": "http://www.w3.org/1999/xhtml\">",
  "content": "L_2015009NL.01000101.xml 15.1.2015 NL Publicatieblad van de Europese Unie L 9/1 VERORDENING (EU) 2015/45 VAN DE COMMISSIE van 14 januari 2015 tot wijziging van Richtlijn 2007/46/EG van het Europees Parlement en de Raad en Verordening (EG) nr. 692/2008 van de Commissie wat betreft innoverende technologieën ter beperking van de CO 2 -emissies van lichte bedrijfsvoertuigen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 715/2007 van het Europees Parlement en de Raad van 20 juni 2007 betreffende de typegoedkeuring van motorvoertuigen met betrekking tot emissies van lichte personen- en bedrijfsvoertuigen (Euro 5 en Euro 6) en de toegang tot reparatie- en onderhoudsinformatie ( 1 ) , en met name artikel 5, lid 3, Gezien Richtlijn 2007/46/EG van het Europees Parlement en de Raad van 5 september 2007 tot vaststelling van een kader voor de goedkeuring van motorvoertuigen en aanhangwagens daarvan en van systemen, onderdelen en technische eenheden die voor dergelijke voertuigen zijn bestemd (kaderrichtlijn) ( 2 ) , en met name artikel 39, lid 2, Overwegende hetgeen volgt: (1) Verordening (EU) nr. 510/2011 van het Europees Parlement en de Raad ( 3 ) bepaalt dat voor de berekening van de gemiddelde specifieke CO 2 -emissies van elke fabrikant rekening moet worden gehouden met CO 2 -besparingen die worden gerealiseerd door gebruik van innoverende technologie. In Uitvoeringsverordening (EU) nr. 427/2014 van de Commissie ( 4 ) worden nadere bepalingen voor de goedkeuring en certificering van innoverende technologieën ter beperking van de CO 2 -emissies van lichte bedrijfsvoertuigen vastgesteld. (2) Teneinde voor de berekening van de specifieke CO 2 -emissiedoelstelling van elke fabrikant rekening te kunnen houden met de CO 2 -besparingen die door toepassing van innoverende technologie worden gerealiseerd en teneinde de specifieke CO 2 -besparingen voor individuele voertuigen op efficiënte wijze te kunnen controleren, moeten voertuigen die met eco-innovaties zijn uitgerust, als onderdeel van de typegoedkeuring van een voertuig worden gecertificeerd en moeten op grond van artikel 11, lid 2, van Uitvoeringsverordening (EU) nr. 427/2014 de besparingen afzonderlijk in zowel de typegoedkeuringsdocumentatie als het certificaat van overeenstemming overeenkomstig Richtlijn 2007/46/EG worden vermeld. (3) Bijgevolg moeten de in het typegoedkeuringsproces gebruikte documenten worden gewijzigd, zodat daarin naar behoren de informatie over eco-innovaties kan worden opgenomen. (4) De wijziging van de voor de typegoedkeuring gebruikte documenten dient enerzijds om de goedkeuringsinstanties van voldoende gegevens te voorzien om met eco-innovaties uitgeruste lichte bedrijfsvoertuigen te kunnen certificeren en anderzijds om de CO 2 -besparingen van de eco-innovaties op te nemen in de representatieve informatie van een specifiek type voertuig of een specifieke variant of uitvoering. (5) In Verordening (EG) nr. 692/2008 van de Commissie ( 5 ) zijn de bestuursrechtelijke bepalingen voor het controleren van de conformiteit van de voertuigen qua CO 2 -emissies vastgesteld, alsook de voorschriften voor het meten van de CO 2 -emissies en het brandstofverbruik van dergelijke voertuigen. (6) Richtlijn 2007/46/EG en Verordening (EG) nr. 692/2008 moeten derhalve dienovereenkomstig worden gewijzigd. (7) Fabrikanten en nationale autoriteiten moeten genoeg tijd krijgen om hun procedures aan de nieuwe regels te kunnen aanpassen. (8) Fabrikanten moeten de mogelijkheid krijgen om nog vóór de datum van toepassing van de nieuwe regelgeving op vrijwillige basis certificering aan te vragen van de CO 2 -besparingen die door toepassing van innoverende technologie worden gerealiseerd. (9) De in deze verordening vervatte maatregelen zijn in overeenstemming met het advies van het technisch comité motorvoertuigen, HEEFT DE VOLGENDE VERORDENING VASTGESTELD: Artikel 1 De bijlagen I en IX bij Richtlijn 2007/46/EG worden gewijzigd overeenkomstig bijlage I bij deze verordening. Artikel 2 De bijlagen I en XII bij Verordening (EG) nr. 692/2008 worden gewijzigd overeenkomstig bijlage II bij deze verordening. Artikel 3 Met ingang van de datum van inwerkingtreding van deze verordening weigeren nationale autoriteiten geen EG-typegoedkeuring of nationale typegoedkeuring te verlenen voor voertuigtypen die met deze verordening in overeenstemming zijn. Met ingang van 1 januari 2016 worden typegoedkeuringen van met innovatieve technologieën ter vermindering van de CO 2 -emissies uitgeruste voertuigtypen verleend overeenkomstig Richtlijn 2007/46/EG en Verordening (EG) nr. 692/2008, zoals gewijzigd bij deze verordening. Uiterlijk vanaf 1 januari 2016 geven fabrikanten voor alle nieuwe voertuigen certificaten van overeenstemming af overeenkomstig Richtlijn 2007/46/EG en Verordening (EG) nr. 692/2008, zoals gewijzigd bij deze verordening. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 januari 2015. Voor de Commissie De voorzitter Jean-Claude JUNCKER ( 1 ) PB L 171 van 29.6.2007, blz. 1 . ( 2 ) PB L 263 van 9.10.2007, blz. 1 . ( 3 ) Verordening (EU) nr. 510/2011 van het Europees Parlement en de Raad van 11 mei 2011 tot vaststelling van emissienormen voor nieuwe lichte bedrijfsvoertuigen in het kader van de geïntegreerde benadering van de Unie om de CO 2 -emissies van lichte voertuigen te beperken ( PB L 145 van 31.5.2011, blz. 1 ). ( 4 ) Uitvoeringsverordening (EU) nr. 427/2014 van de Commissie van 25 april 2014 tot vaststelling van een procedure voor de goedkeuring en certificering van innoverende technologieën ter beperking van de CO 2 -emissies van lichte bedrijfsvoertuigen uit hoofde van Verordening (EU) nr. 510/2011 van het Europees Parlement en de Raad ( PB L 125 van 26.4.2014, blz. 57 ). ( 5 ) Verordening (EG) nr. 692/2008 van de Commissie van 18 juli 2008 tot uitvoering en wijziging van Verordening (EG) nr. 715/2007 van het Europees Parlement en de Raad betreffende de typegoedkeuring van motorvoertuigen met betrekking tot emissies van lichte personen- en bedrijfsvoertuigen (Euro 5 en Euro 6) en de toegang tot reparatie- en onderhoudsinformatie ( PB L 199 van 28.7.2008, blz. 1 ). BIJLAGE I De bijlagen I en IX bij Richtlijn 2007/46/EG worden als volgt gewijzigd: 1) In bijlage I worden de punten 3.5.6 en 3.5.6.1 vervangen door: „3.5.6. Voertuig uitgerust met een eco-innovatie in de zin van artikel 12 van Verordening (EG) nr. 443/2009 voor voertuigen van categorie M 1 of van artikel 12 van Verordening (EU) nr. 510/2011 voor voertuigen van categorie N 1 : ja/neen ( 1 ) 3.5.6.1. Type/variant/uitvoering van het basisvoertuig zoals bedoeld in artikel 5 van Uitvoeringsverordening (EU) nr. 725/2011 voor voertuigen van categorie M 1 of van artikel 5 van Uitvoeringsverordening (EU) nr. 427/2014 voor voertuigen van categorie N 1 (indien van toepassing)” . 2) Bijlage IX wordt als volgt gewijzigd: a) in deel I, bladzijde 2 — Voertuigcategorie N 1 (complete en voltooide voertuigen), punt 49, van het model van het EG-certificaat van overeenstemming worden de volgende punten 3, 3.1 en 3.2 toegevoegd: „3. Voertuig uitgerust met een of meer eco-innovaties: ja/neen ( 1 ) 3.1. Algemene code van de eco-innovatie(s) ( p1 ): 3.2. Totale CO 2 -emissiebesparing dankzij de eco-innovatie(s) ( p2 ) (herhalen voor elke geteste referentiebrandstof):” ; b) in deel II, bladzijde 2 — Voertuigcategorie N 1 (incomplete voertuigen), punt 49, van het model van het EG-certificaat van overeenstemming worden de volgende punten 3, 3.1 en 3.2 ingevoegd: „3. Voertuig uitgerust met een of meer eco-innovaties: ja/neen ( 1 ) 3.1. Algemene code van de eco-innovatie(s) ( p1 ): 3.2. Totale CO 2 -emissiebesparing dankzij de eco-innovatie(s) ( p2 ) (herhalen voor elke geteste referentiebrandstof):” . BIJLAGE II De bijlagen I en XII bij Verordening (EG) nr. 692/2008 worden als volgt gewijzigd: 1) Bijlage I wordt als volgt gewijzigd: a) punt 4.3.5.1 wordt vervangen door: „4.3.5.1. In het geval van een voertuigtype dat uitgerust is met een of meer eco-innovaties in de zin van artikel 12 van Verordening (EG) nr. 443/2009 voor voertuigen van categorie M 1 of van artikel 12 van Verordening (EU) nr. 510/2011 voor voertuigen van categorie N 1 wordt de conformiteit van de productie wat de eco-innovaties betreft aangetoond aan de hand van de tests die worden vermeld in het (de) besluit(en) van de Commissie tot goedkeuring van de desbetreffende eco-innovatie(s).” ; b) in aanhangsel 3 worden de punten 3.5.6 en 3.5.6.1 vervangen door: „3.5.6. Voertuig uitgerust met een eco-innovatie in de zin van artikel 12 van Verordening (EG) nr. 443/2009 voor voertuigen van categorie M 1 of van artikel 12 van Verordening (EU) nr. 510/2011 voor voertuigen van categorie N 1 : ja/neen (*) 3.5.6.1. Type/variant/uitvoering van het basisvoertuig zoals bedoeld in artikel 5 van Uitvoeringsverordening (EU) nr. 725/2011 voor voertuigen van categorie M 1 of van artikel 5 van Uitvoeringsverordening (EU) nr. 427/2014 voor voertuigen van categorie N 1 (**)” . 2) Bijlage XII wordt als volgt gewijzigd: a) de punten 4.1 en 4.2 worden vervangen door: „4.1. Een fabrikant die de CO 2 -emissiebesparingen die uit een of meer in een voertuig ingebouwde eco-innovaties voortvloeien, wenst te gebruiken om in aanmerking te komen voor een verlaging van zijn gemiddelde specifieke CO 2 -emissies, dient overeenkomstig artikel 11, lid 1, van Uitvoeringsverordening (EU) nr. 725/2011 voor voertuigen van categorie M 1 of overeenkomstig artikel 11, lid 1, van Uitvoeringsverordening (EU) nr. 427/2014 voor voertuigen van categorie N 1 bij een goedkeuringsinstantie een aanvraag voor een EG-typegoedkeuringscertificaat in voor het voertuig dat met de eco-innovatie is uitgerust. 4.2. De CO 2 -emissiebesparingen van het met een eco-innovatie uitgeruste voertuig worden met het oog op de typegoedkeuring bepaald aan de hand van de procedure en testmethode die overeenkomstig artikel 10 van Uitvoeringsverordening (EU) nr. 725/2011 voor voertuigen van categorie M 1 of Uitvoeringsverordening (EU) nr. 427/2014 voor voertuigen van categorie N 1 worden vermeld in het besluit van de Commissie tot goedkeuring van de eco-innovatie.” ; b) punt 4.4 wordt vervangen door: „4.4. De typegoedkeuring wordt niet verleend indien voor het eco-innovatievoertuig geen emissiebeperking van ten minste 1 g CO 2 /km kan worden aangetoond in vergelijking met het basisvoertuig zoals omschreven in artikel 5 van Uitvoeringsverordening (EU) nr. 725/2011 voor voertuigen van categorie M 1 of in artikel 5 van Uitvoeringsverordening (EU) nr. 427/2014 voor voertuigen van categorie N 1 .” .",
  "source": "EUR LEX"
}