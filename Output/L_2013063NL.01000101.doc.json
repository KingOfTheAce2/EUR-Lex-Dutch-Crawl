{
  "url": "http://www.w3.org/1999/xhtml\"><!--",
  "content": "L_2013063NL.01000101.xml 6.3.2013 NL Publicatieblad van de Europese Unie L 63/1 VERORDENING (EU) Nr. 174/2013 VAN HET EUROPEES PARLEMENT EN DE RAAD van 5 februari 2013 tot wijziging van Verordening (EG) nr. 106/2008 betreffende een communautair energie-efficiëntie-etiketteringsprogramma voor kantoorapparatuur (Voor de EER relevante tekst) HET EUROPEES PARLEMENT EN DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 194, lid 2, Gezien het voorstel van de Europese Commissie, Na toezending van het ontwerp van wetgevingshandeling aan de nationale parlementen, Gezien het advies van het Europees Economisch en Sociaal Comité ( 1 ) , Na raadpleging van het Comité van de Regio’s, Handelend volgens de gewone wetgevingsprocedure ( 2 ) , Overwegende hetgeen volgt: (1) Bij Verordening (EG) nr. 106/2008 van het Europees Parlement en de Raad ( 3 ) is het Energy Star-programma in de Unie ten uitvoer gelegd op basis van een Overeenkomst tussen de regering van de Verenigde Staten van Amerika en de Europese Gemeenschap over de coördinatie van programma’s voor energie-efficiëntie-etikettering voor kantoorapparatuur ( 4 ) . Deze overeenkomst is op 28 december 2011 vervallen en de Raad heeft een besluit vastgesteld, die de Commissie machtigt om met de Verenigde Staten over een nieuwe vijfjarige overeenkomst te onderhandelen. De onderhandelingen over een nieuwe Overeenkomst tussen de regering van de Verenigde Staten en de Europese Unie over de coördinatie van programma’s voor energie-efficiëntie-etikettering voor kantoorapparatuur ( 5 ) („de overeenkomst”) zijn op 29 november 2011 afgerond. Derhalve moet een verwijzing naar de overeenkomst worden ingevoegd. (2) Het is ook nodig om de verwijzingen naar de markerings- en kwaliteitscertificeringsregelingen te actualiseren, die zijn ingesteld bij Richtlijn 2009/125/EG van het Europees Parlement en de Raad van 21 oktober 2009 betreffende de totstandbrenging van een kader voor het vaststellen van eisen inzake ecologisch ontwerp voor energiegerelateerde producten ( 6 ) , Richtlijn 2010/30/EU van het Europees Parlement en de Raad van 19 mei 2010 betreffende de vermelding van het energieverbruik en het verbruik van andere hulpbronnen op de etikettering en in de standaardproductinformatie van energiegerelateerde producten ( 7 ) en Verordening (EG) nr. 66/2010 van het Europees Parlement en de Raad van 25 november 2009 betreffende de EU-milieukeur ingevoerde markerings- en kwaliteitscertificeringsregelingen ( 8 ) . (3) De naam van het Energy Star-bestuur moet tevens worden veranderd. (4) Artikel VI van de overeenkomst, die voorziet in twee verschillende certificeringsregelingen voor producten (zelfcertificering voor producten die in de Unie op de markt worden gebracht en certificering door een derde partij voor producten die in de Verenigde Staten op de markt worden gebracht), moet in acht worden genomen. (5) De koppeling met de relevante bepalingen van Richtlijn 2012/27/EU van het Europees Parlement en de Raad van 25 oktober 2012 betreffende energie-efficiëntie ( 9 ) moet worden verduidelijkt. (6) De verplichtingen van respectievelijk de lidstaten en de Commissie voor de handhaving van het Energy Star-programma moeten worden verduidelijkt. (7) Bij de beoordeling van het Energy Star-programma moeten ook de alternatieve beleidsopties worden bekeken en moet voldoende tijd worden uitgetrokken voor een onderbouwde beslissing over de eventuele verlenging van de overeenkomst. (8) Verordening (EG) nr. 106/2008 moet derhalve dienovereenkomstig worden gewijzigd, HEBBEN DE VOLGENDE VERORDENING VASTGESTELD: Artikel 1 Verordening (EG) nr. 106/2008 wordt als volgt gewijzigd: 1) De titel wordt vervangen door: „Verordening (EG) nr. 106/2008 van het Europees Parlement en de Raad van 15 januari 2008 betreffende een programma van de Unie voor energie-efficiëntie-etikettering voor kantoorapparatuur”. 2) Artikel 1 wordt vervangen door: „Artikel 1 Doelstelling Deze verordening stelt de regels vast voor het programma van de Unie voor energie-efficiëntie-etikettering voor kantoorapparatuur (hierna: „het Energy Star-programma”), zoals omschreven in de Overeenkomst tussen de regering van de Verenigde Staten van Amerika en de Europese Unie over de coördinatie van programma’s voor energie-efficiëntie-etikettering voor kantoorapparatuur, ondertekend op 10 december 2012 in Brussel en op 18 januari 2013 in Washington ( *1 ) (hierna „de overeenkomst” genoemd). ( *1 ) PB L 63 van 6.3.2013, blz. 7 .”.\" 3) Artikel 4 wordt als volgt gewijzigd: a) lid 1 wordt vervangen door: „1.   Het Energy Star-programma draagt bij aan de verwezenlijking van de energie-efficiëntiedoelstellingen van de lidstaten en de Unie zoals bedoeld in de artikelen 1 en 3 van Richtlijn 2012/27/EU van het Europees Parlement en de Raad van 25 oktober 2012 betreffende energie-efficiëntie ( *2 ) . Het wordt, indien nodig, gecoördineerd met andere etiketterings- of kwaliteitscertificeringsregelingen van de Unie en regelingen zoals, in het bijzonder, het bij Verordening (EG) nr. 66/2010 van het Europees Parlement en de Raad van 25 november 2009 betreffende de EU-milieukeur ( *3 ) ingevoerde EU-systeem voor de toekenning van milieukeuren, de bij Richtlijn 2010/30/EU van het Europees Parlement en de Raad ( *4 ) ingevoerde vermelding van het energieverbruik en het verbruik van andere hulpbronnen op de etikettering en in de standaardproductinformatie van energiegerelateerde producten, alsmede de maatregelen tot uitvoering van Richtlijn 2009/125/EG van het Europees Parlement en de Raad van 21 oktober 2009 betreffende de totstandbrenging van een kader voor het vaststellen van eisen inzake ecologisch ontwerp voor energiegerelateerde producten ( *5 ) . Die coördinatie omvat onder meer de uitwisseling van gegevens en, in voorkomend geval, de vaststelling van gemeenschappelijke specificaties en eisen voor de verschillende regelingen. ( *2 ) PB L 315 van 14.11.2012, blz. 1 .\" ( *3 ) PB L 27 van 30.1.2010, blz. 1 .\" ( *4 ) PB L 153 van 18.6.2010, blz. 1 .\" ( *5 ) PB L 285 van 31.10.2009, blz. 10 .”;\" b) de leden 4 en 5 worden vervangen door: „4.   Naast het Energy Star-programma kunnen in de lidstaten ook andere, bestaande of nieuwe, vrijwillige energie-efficiëntie-etiketteringsprogramma’s voor kantoorapparatuur bestaan. 5.   Onverminderd de voorschriften van de Unie voor conformiteitsbeoordeling en conformiteitsmarkering en/of de internationale overeenkomsten tussen de Unie en derde landen over de toegang tot de markt van de Unie, mogen producten waarop deze verordening van toepassing is en die in de Unie op de markt worden gebracht, door de Commissie of een lidstaat worden getest om na te gaan of ze aan de vereisten van deze verordening voldoen.”. 4) Artikel 6 wordt vervangen door: „Artikel 6 Promoten van criteria inzake energie-efficiëntie 1.   Tijdens de looptijd van de overeenkomst stellen de centrale overheidsinstanties als bedoeld in Richtlijn 2004/18/EG van het Europees Parlement en de Raad van 31 maart 2004 betreffende de coördinatie van de procedures voor het plaatsen van overheidsopdrachten voor werken, leveringen en diensten ( *6 ) , energie-efficiëntie-eisen vast die niet minder streng zijn dan de gemeenschappelijke specificaties voor overheidsopdrachten voor leveringen die een waarde hebben gelijk aan of hoger dan de in artikel 7 van die richtlijn vastgestelde drempelwaarden, onverminderd uniaal en nationaal recht en economische criteria. Aanbestedende diensten op regionaal en plaatselijk niveau worden door de lidstaten aangemoedigd om deze eisen toe te passen. Dit artikel is van toepassing onverminderd de bepalingen van artikel 6 van Richtlijn 2012/27/EU en in bijlage III, onder c), van die richtlijn. 2.   Voor de duur van de overeenkomst stellen de Commissie en de andere instellingen van de Unie, onverminderd uniaal en nationaal recht en economische criteria, energie-efficiëntie-eisen vast die niet minder streng zijn dan de gemeenschappelijke specificaties voor overheidsopdrachten voor leveringen die een waarde hebben gelijk aan of hoger dan de in artikel 7 van Richtlijn 2004/18/EG vastgestelde drempelwaarden. ( *6 ) PB L 134 van 30.4.2004, blz. 114 .”.\" 5) Artikel 7 wordt geschrapt. 6) Artikel 8 wordt vervangen door: „Artikel 8 EU-Energy Star-bestuur 1.   De Commissie stelt een EU-Energy Star-bestuur (hierna „EUESB”) in, dat bestaat uit de in artikel 9 bedoelde vertegenwoordigers van de lidstaten en vertegenwoordigers van de betrokken partijen. Het EUESB controleert de uitvoering van het Energy Star-programma in de Unie en adviseert en assisteert de Commissie, indien nodig, zodat deze haar taak van beheersinstantie als bedoeld in artikel IV van de overeenkomst kan uitvoeren. 2.   De Commissie ziet er zoveel mogelijk op toe dat het EUESB bij zijn activiteiten voor elke groep van kantoorapparatuur een evenwichtige participatie mogelijk maakt van alle relevante betrokken partijen, zoals fabrikanten, verkopers, importeurs, milieuverenigingen en consumentenorganisaties. 3.   De Commissie, bijgestaan door het EUESB, ziet toe op de marktpenetratie van producten die het gemeenschappelijke logo dragen alsook op de ontwikkeling van de energie-efficiëntie van kantoorapparatuur met het oog op een tijdige herziening van de gemeenschappelijke specificaties. 4.   De Commissie stelt het reglement van orde van het EUESB vast met inachtneming van de standpunten van de nationale vertegenwoordigers in het EUESB.”. 7) Artikel 10, onder a), wordt vervangen door: „a) de doelstellingen voor de verbetering van de energie-efficiëntie, rekening houdend met de noodzaak een hoog niveau van consumenten- en milieubescherming na te streven, en voor de marktpenetratie die het Energy Star-programma op niveau van de Unie wil bereiken;”. 8) Artikel 11 wordt vervangen door: „Artikel 11 Procedures ter voorbereiding van de wijziging van de technische criteria 1.   Voor de voorbereiding van de wijziging van de gemeenschappelijke specificaties en de in bijlage C bij de overeenkomst opgenomen productgroepen van kantoorapparatuur wordt de procedure van leden 2 tot en met 5 gevolgd, alvorens een ontwerpvoorstel of een antwoord aan het USEPA wordt gestuurd in overeenstemming met de in de overeenkomst en in Besluit 2013/107/EU van de Raad van 13 november 2012 betreffende de ondertekening en sluiting van de Overeenkomst tussen de regering van de Verenigde Staten van Amerika en de Europese Unie over de coördinatie van programma’s voor energie-efficiëntie-etikettering voor kantoorapparatuur ( *7 ) vastgelegde procedures. 2.   De Commissie kan het EUESB verzoeken een voorstel te doen om de overeenkomst of de gemeenschappelijke specificaties van een product te herzien. De Commissie kan aan het EUESB een voorstel formuleren om de overeenkomst of de gemeenschappelijke specificaties van een product te herzien. Het EUESB kan ook op eigen initiatief de Commissie een voorstel doen. 3.   De Commissie raadpleegt het EUESB wanneer zij van het USEPA een voorstel tot wijziging van de overeenkomst ontvangt. 4.   Bij hun advies aan de Commissie houden de leden van het EUESB rekening met de resultaten van haalbaarheids- en marktstudies en met de beste beschikbare technologie om het energieverbruik te verminderen. 5.   De Commissie besteedt bijzondere aandacht aan het streven naar ambitieuze gemeenschappelijke specificaties, als bedoeld in artikel I, lid 3, van de overeenkomst met het oog op de vermindering van het energieverbruik, en houdt rekening met de beschikbare technologie en de levenscycluskosten daarvan. Met name houdt het EUESB, voordat het zijn advies over nieuwe gemeenschappelijke specificaties geeft, rekening met de laatste resultaten van de studies over ecologisch ontwerp. ( *7 ) PB L 63 van 6.3.2013, blz. 5 .”.\" 9) Artikel 12, lid 3, wordt vervangen door: „3.   De Commissie ziet er, door het uitvoeren of coördineren van de in artikel IX, leden 2, 3 en 4, van de overeenkomst bedoelde maatregelen, op toe dat het gemeenschappelijk logo correct wordt gebruikt. De lidstaten nemen overeenkomstig artikel IX, lid 5, van de overeenkomst passende maatregelen om ervoor te zorgen dat deze verordening op hun grondgebied wordt nageleefd en brengen de Commissie van die maatregelen op de hoogte. De lidstaten kunnen bewijsstukken waaruit blijkt dat deelnemers aan het programma de verordening niet naleven, aan de Commissie voorleggen, zodat deze actie kan ondernemen.”. 10) Artikel 13 wordt vervangen door: „Artikel 13 Toetsing en herziening Voordat de partijen bij de overeenkomst overeenkomstig artikel XIV, lid 2, van de overeenkomst, over de verlenging ervan onderhandelen, evalueert de Commissie de mate waarin het Energy Star-programma bijdraagt tot een betere energie-efficiëntie van kantoorapparatuur, nieuwe banen schept en voor de fabrikanten commerciële perspectieven opent, en beoordeelt zij de binnen het uniale recht beschikbare alternatieve beleidsopties, met name Richtlijnen 2009/125/EG en 2010/30/EU. De resultaten van die evaluatie en beoordeling worden uiterlijk twee jaar voor het einde van de overeenkomst meegedeeld aan het Europees Parlement en de Raad.”. 11) Artikel 14 wordt geschrapt. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Straatsburg, 5 februari 2013. Voor het Europees Parlement De voorzitter M. SCHULZ Voor de Raad De voorzitter L. CREIGHTON ( 1 ) PB C 191 van 29.6.2012, blz. 142 . ( 2 ) Standpunt van het Europees Parlement van 11 december 2012 (nog niet bekendgemaakt in het Publicatieblad) en besluit van de Raad van 20 december 2012. ( 3 ) PB L 39 van 13.2.2008, blz. 1 . ( 4 ) PB L 381 van 28.12.2006, blz. 26 . ( 5 ) Zie bladzijde 7 van dit Publicatieblad. ( 6 ) PB L 285 van 31.10.2009, blz. 10 . ( 7 ) PB L 153 van 18.6.2010, blz. 1 . ( 8 ) PB L 27 van 30.1.2010, blz. 1 . ( 9 ) PB L 315 van 14.11.2012, blz. 1 .",
  "source": "EUR LEX"
}