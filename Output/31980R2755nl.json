{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980R2755:NL:HTML\">",
  "content": "EUR-Lex - 31980R2755 - NL Avis juridique important | 31980R2755 Verordening (EEG) nr. 2755/80 van de Commissie van 28 oktober 1980 betreffende de voorwaarden voor de toepassing en de schorsing van de interventieaankopen in de sector schapevlees Publicatieblad Nr. L 284 van 29/10/1980 blz. 0033 - 0034 Bijzondere uitgave in het Grieks: Hoofdstuk 03 Deel 31 blz. 0129 Bijzondere uitgave in het Spaans: Hoofdstuk 03 Deel 19 blz. 0150 Bijzondere uitgave in het Portugees: Hoofdstuk 03 Deel 19 blz. 0150 VERORDENING (EEG) Nr. 2755/80 VAN DE COMMISSIE van 28 oktober 1980 betreffende de voorwaarden voor de toepassing en de schorsing van de interventieaankopen in de sector schapevlees DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1837/80 van de Raad van 27 juni 1980 houdende een gemeenschappelijke ordening der markten in de sector schape- en geitevlees (1), en met name op artikel 7, lid 7, sub b) en sub c), Overwegende dat bij artikel 7, lid 2, van Verordening (EEG) nr. 1837/80 is bepaald dat interventiemaatregelen in de vorm van aankopen van schapevlees kunnen worden genomen wanneer de overeenkomstig artikel 4 van genoemde verordening geconstateerde prijs  gelijk is aan of lager dan de naar seizoen gedifferentieerde interventieprijs, en tegelijk de op de representatieve markten van een bepaalde regio geconstateerde prijs lager is dan die prijs; dat voorts bij lid 4 van hetzelfde artikel is bepaald dat de  betrokken interventiemaatregelen slechts mogen worden genomen voor de kwaliteiten waarvan de prijs lager is dan een op basis van de naar seizoen gedifferentieerde interventieprijs berekende aankoopprijs; dat ten slotte bij lid 5 van hetzelfde artikel is  bepaald dat de interventieaankopen worden geschorst wanneer de overeenkomstig artikel 4 van dezelfde verordening geconstateerde prijs gedurende een bepaalde periode hoger is dan de naar seizoen gedifferentieerde interventieprijs; dat het dienstig lijkt  deze periode op twee opeenvolgende weken vast te stellen; Overwegende dat bij Verordening (EEG) nr. 2644/80 van de Raad (2) de voorwaarden zijn vastgesteld waaronder voor bepaalde kwaliteiten interventieaankopen kunnen worden verricht en dat bij Verordening (EEG) nr. 2658/80 van de Commissie (3) de  uitvoeringsbepalingen voor deze aankopen zijn vastgesteld; Overwegende dat de op de representatieve markten geconstateerde prijzen overeenkomstig artikel 3 van Verordening (EEG) nr. 2657/80 van de Commissie (4) uiterlijk elke donderdag door de Lid-Staten aan de Commissie worden medegedeeld; dat de voorwaarden  voor de toepassing en de schorsing van de interventieaankopen nader moeten worden bepaald; Overwegende dat deze aankopen alleen kunnen worden gedaan in de Lid-Staten die daarom verzoeken; Overwegende dat de in deze verordening vervatte maatregelen in overeenstemming zijn met het advies van het ComitÃ© van beheer  \"schapen en geiten\", HEEFT DE VOLGENDE VERORDENING VASTGESTELD: Artikel 1 1. Wanneer wordt geconstateerd dat de in artikel 7, lid 2 en lid 4, van Verordening (EEG) nr. 1837/80 genoemde voorwaarden gedurende een week tegelijk zijn vervuld, wordt door de Commissie besloten tot de toepassing van de in artikel 6, lid  1, sub b), van genoemde verordening bedoelde interventiemaatregelen voor de betrokken kwaliteit (en) en zulks uiterlijk in de loop van de week volgende op deze constatering. Deze maatregel kan niet later dan de maandag volgende op de aanvaarding ervan  in werking treden. 2. Wanneer wordt geconstateerd dat de in artikel 7, lid 4, van Verordening (EEG) nr. 1837/80 genoemde voorwaarde gedurende een week niet is vervuld wordt door de Commissie besloten tot schorsing van de interventiemaatregelen voor de betrokken kwaliteit  (en). 3. Wanneer wordt geconstateerd dat de op de representatieve markten van een bepaalde regio geconstateerde prijs gedurende twee opeenvolgende weken hoger is dan de naar seizoen gedifferentieerde interventieprijs of dan de naar seizoen gedifferentieerde  afgeleide interventieprijs, naar gelang van het geval, wordt door de Commissie voor de betrokken regio tot schorsing van de interventiemaatregelen besloten. 4. De in artikel 7, lid 5, van Verordening (EEG) nr. 1837/80 bedoelde periode loopt over twee opeenvolgende weken. Tot schorsing van de interventiemaatregelen wordt besloten door de Commissie. 5. In de in de leden 2, 3 en 4 genoemde gevallen moet de overname van het door de interventiebureaus aangekochte vlees uiterlijk aan het einde van de week waarin het betreffende besluit wordt genomen plaatsvinden. Artikel 2 Onverminderd het bepaalde in artikel 1, worden de in artikel 6, lid 1, sub b), van Verordening (EEG) nr. 1837/80 bedoelde interventiemaatregelen genomen in de in de bijlage vermelde Lid-Staten. De kwaliteiten en aankoopprijzen van de produkten die door de interventiebureaus mogen worden aangekocht worden eveneens vastgesteld in de bijlage. Artikel 3 Deze verordening treedt in werking op 30 oktober 1980. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 28 oktober 1980. Voor de Commissie Finn GUNDELACH Vice-Voorzitter (1) PB nr. L 183 van 16. 7. 1980, blz. 1.(2) PB nr. L 275 van 18. 10. 1980, blz. 8.(3) PB nr. L 276 van 20. 10. 1980, blz. 9.(4) PB nr. L 276 van 20. 10. 1980, blz. 1. BIJLAGE Aankoopprijzen voor interventie FRANKRIJK: LAMMEREN (AGNEAUX) \"(in Ecu/100 kg)\"\" ID=\"1\">Week beginnend op:\"> ID=\"1\">3 november> ID=\"2\">291,7> ID=\"3\">265,2> ID=\"4\">251,9> ID=\"5\">238,7\"> ID=\"1\">10 november> ID=\"2\">292,6> ID=\"3\">266,0> ID=\"4\">252,7> ID=\"5\">239,4\"> ID=\"1\">17 november> ID=\"2\">294,0>  ID=\"3\">267,3> ID=\"4\">253,9> ID=\"5\">240,6\"> ID=\"1\">24 november> ID=\"2\">295,0> ID=\"3\">268,2> ID=\"4\">254,8> ID=\"5\">241,4\"> ID=\"1\">1 december> ID=\"2\">296,3> ID=\"3\">269,4> ID=\"4\">255,9> ID=\"5\">242,5\"> ID=\"1\">8 december> ID=\"2\">298,5> ID=\"3\">271,4>  ID=\"4\">257,8> ID=\"5\">244,3\"> ID=\"1\">Op 15 december alleen> ID=\"2\">301,5> ID=\"3\">274,1> ID=\"4\">260,4> ID=\"5\">246,7\">",
  "source": "EUR LEX"
}