{
  "url": "http://www.w3.org/1999/xhtml\">",
  "content": "LI2022164NL.01000101.xml 20.6.2022 NL Publicatieblad van de Europese Unie LI 164/1 UITVOERINGSVERORDENING (EU) 2022/949 VAN DE RAAD van 20 juni 2022 tot uitvoering van Verordening (EU) 2016/1686 tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/1686 van de Raad van 20 september 2016 tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen ( 1 ) , en met name artikel 4, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Verordening (EU) 2016/1686 vastgesteld. (2) Gezien de aanhoudende dreiging van ISIS (Da’esh) en Al Qaida, en daarmee verbonden natuurlijke en rechtspersonen, entiteiten of lichamen, moeten drie personen en één groep aan de lijst van natuurlijke en rechtspersonen, entiteiten en lichamen in bijlage I bij Verordening (EU) 2016/1686 toegevoegd worden. (3) Verordening (EU) 2016/1686 moet daarom dienovereenkomstig gewijzigd worden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2016/1686 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 20 juni 2022. Voor de Raad De voorzitter J. BORRELL FONTELLES ( 1 ) PB L 255 van 21.9.2016, blz. 1 . BIJLAGE Bijlage I bij Verordening (EU) 2016/1686 wordt als volgt gewijzigd: 1) De volgende vermeldingen worden toegevoegd onder “A. Natuurlijke personen bedoeld in artikel 3”: “12. Sidan Ag HITTA (ook bekend als Asidan Ag Hitta, Abu ’Abd al-Hakim, Abu Abdelhakim al-Kidali, Abu Qarwani, Al Qaïrawani, Abou Abdel Hamid Al Kidali); geboortedatum: 1976; geboorteplaats: Kidal, Mali; geslacht: man; nationaliteit: Malinees. 13. Salem ould BREIHMATT (ook bekend als OULD ABED Cheikh ould Mohamed Salec, Abu Hamza al-Shanqiti, Abu Hamza al-Shinqiti, Hamza al-Mauritani, NITRIK Hamza, Abu Hamza al-Chinguetti); geboortedatum: 1978 of 1984; geboorteplaats: Mauritanië; geslacht: man; nationaliteit: Mauritaans. 14. Jafar DICKO (ook bekend als Jaffar Dicko, Abdoul Salam Dicko, Amadou Boucary, Amadou Boucary Dicko); geboortedatum: 1980 (vermoedelijk); geslacht: man; nationaliteit: Burkinees.”. 2) De volgende vermelding wordt toegevoegd onder “B. Rechtspersonen, entiteiten en lichamen bedoeld in artikel 3”: \"4. Ansarul Islam (ook bekend als Ansar al-Islam, Ansarour Islam, Ansaroul Islam, Defenders of Islam, Ansar-ul-islam lil-ichad wal jihad, IRSAD, Ansar ul Islam of Malam Boureima Dicko).”.",
  "source": "EUR LEX"
}