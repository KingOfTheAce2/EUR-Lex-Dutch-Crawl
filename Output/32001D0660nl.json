{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0660:NL:HTML\">",
  "content": "EUR-Lex - 32001D0660 - NL Avis juridique important | 32001D0660 2001/660/EG: Beschikking van de Commissie van 6 augustus 2001 tot bĳwerking van Beschikking 2000/112/EG houdende vaststelling van de verdeling van de antigeenreserves over de antigeenbanken (Voor de EER relevante tekst) (kennisgeving geschied onder nummer C(2001) 2472) Publicatieblad Nr. L 232 van 30/08/2001 blz. 0023 - 0024 Beschikking van de Commissie van 6 augustus 2001 tot bijwerking van Beschikking 2000/112/EG houdende vaststelling van de verdeling van de antigeenreserves over de antigeenbanken (kennisgeving geschied onder nummer C(2001) 2472) (Voor de EER relevante tekst) (2001/660/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Beschikking 2001/12/EG(2), en met name op artikel 14, Gelet op Beschikking 91/666/EEG van de Raad van 11 december 1991 betreffende de vorming van communautaire reserves van mond- en klauwzeervaccins(3), laatstelijk gewijzigd bij Beschikking 2001/181/EG van de Commissie(4), en met name op artikel 7, Overwegende hetgeen volgt: (1) Overeenkomstig Beschikking 91/666/EEG is de aankoop van antigeen een onderdeel van de communautaire maatregel betreffende de vorming van communautaire reserves van mond- en klauwzeervaccins. (2) In bijlage I bij Beschikking 91/666/EEG zijn de hoeveelheden en subtypes mond- en klauwzeervirusantigeen vermeld die in de antigeenbanken moeten worden opgeslagen. (3) Bij Beschikking 93/590/EG van de Commissie(5), laatstelijk gewijzigd bij Beschikking 2000/112/EG(6), zijn regelingen getroffen voor de aankoop van mond- en klauwzeervirusantigeen A5, A22 en O1. (4) Bij Beschikking 97/348/EG van de Commissie(7), laatstelijk gewijzigd bij Beschikking 2000/112/EG, zijn regelingen getroffen voor de aankoop van mond- en klauwzeervirusantigeen A22-Iraq, C1 en ASIA1. (5) Bij Beschikking 2000/77/EG van de Commissie(8) zijn regelingen getroffen voor de aankoop van bepaalde hoeveelheden mond- en klauwzeervirusantigeen A Iran 96, A Iran 99, A Malaysia 97, SAT 1, SAT 2 (Oost-Afrikaanse en Zuid-Afrikaanse stammen) en SAT 3. (6) Bij Beschikking 2000/569/EG van de Commissie(9) zijn regelingen getroffen voor de aankoop van extra hoeveelheden mond- en klauwzeervirusantigeen A22-Iraq, O1-Manisa, ASIA 1-Shamir, A Malaysia 97, SAT 1, SAT 2 (Oost-Afrikaanse en Zuid-Afrikaanse stammen) en SAT 3. (7) In verband met een schriftelijke mededeling van de leverancier inzake de levering aan en de verdeling over de erkende instellingen van het overeenkomstig Beschikking 2000/569/EG aangekochte antigeen, is het dienstig de bijlage bij Beschikking 2000/112/EG houdende vaststelling van de verdeling van de antigeenreserves over de antigeenbanken in het kader van de communautaire maatregelen betreffende reserves van mond- en klauwzeervaccin en tot wijziging van de Beschikkingen 93/590/EEG en 97/348/EG van de Commissie, bij te werken. (8) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2000/112/EG wordt vervangen door de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, 6 augustus 2001. Voor de Commissie David Byrne Lid van de Commissie (1) PB L 224 van 18.8.1990, blz. 19. (2) PB L 3 van 6.1.2001, blz. 27. (3) PB L 368 van 31.12.1991, blz. 21. (4) PB L 66 van 8.3.2001, blz. 39. (5) PB L 280 van 13.11.1993, blz. 33. (6) PB L 33 van 8.2.2000, blz. 21. (7) PB L 148 van 6.6.1997, blz. 27. (8) PB L 30 van 4.2.2000, blz. 35. (9) PB L 238 van 22.9.2000, blz. 61. BIJLAGE \"BIJLAGE >RUIMTE VOOR DE TABEL>\"",
  "source": "EUR LEX"
}