{
  "url": "http://www.w3.org/1999/xhtml\">",
  "content": "L_2015104NL.01000601.xml 23.4.2015 NL Publicatieblad van de Europese Unie L 104/6 UITVOERINGSVERORDENING (EU) 2015/629 VAN DE COMMISSIE van 22 april 2015 tot inschrijving van een benaming in het register van beschermde oorsprongsbenamingen en beschermde geografische aanduidingen (Finocchiona (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 15, lid 1, en artikel 52, lid 2, Overwegende hetgeen volgt: (1) Overeenkomstig artikel 50, lid 2, onder a), van Verordening (EU) nr. 1151/2012 is de door Italië ingediende aanvraag tot registratie van de benaming „Finocchiona” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 51 van Verordening (EU) nr. 1151/2012, moet de benaming „Finocchiona” worden ingeschreven in het register van beschermde oorsprongsbenamingen en beschermde geografische aanduidingen. (3) In de brief van 27 juni 2013 waarin om registratie van de benaming werd verzocht, hebben de Italiaanse autoriteiten de Commissie meegedeeld dat bepaalde ondernemingen die op hun grondgebied buiten het betrokken geografische gebied zijn gevestigd, het product met de verkoopbenaming „Finocchiona” legaal op de markt hebben gebracht en daarbij gedurende meer dan vijf jaar deze benaming ononderbroken hebben gebruikt, en dat dit punt aan de orde is gesteld in het kader van de nationale bezwaarprocedure. Het gaat meer bepaald om de volgende ondernemingen: Negrini Salumi S.A.S. (Renazzo di Cento Ferrara), Portalupi Salumi (Torino), Salumificio Pedrazzoli Spa (San Giovanni del Dosso — Mantova), Levoni Spa (Castellucchio — Mantova), Cesare Fiorucci Spa (Pomezia-Roma), Renzini Spa (Umbertide — Perugia), Agricola Italiana Alimentare Spa (San Martino Buon Albergo — Verona), Salumificio Subalpino Spa (Diano d'Alba — Cuneo) en Italia Alimentari Spa, het voormalige Industria Bussetana Insaccati Suini Spa (Settecani di Castelvetro di Modena). Deze ondernemingen voldeden dus aan de in artikel 15, lid 1, van Verordening (EU) nr. 1151/2012 vastgestelde voorwaarden om de verkoopbenaming na de registratie ervan gedurende een overgangsperiode wettig te gebruiken. (4) Aangezien deze ondernemingen voldoen aan de in artikel 15, lid 1, van Verordening (EU) nr. 1151/2012 vastgestelde voorwaarden, moet hun worden toegestaan gedurende een overgangsperiode van vijf jaar de benaming „Finocchiona” te blijven gebruiken. (5) De in deze verordening vervatte maatregelen zijn in overeenstemming met het advies van het Comité kwaliteitsbeleid inzake landbouwproducten, HEEFT DE VOLGENDE VERORDENING VASTGESTELD: Artikel 1 De benaming „Finocchiona” (BGA) wordt ingeschreven in het register van beschermde oorsprongsbenamingen en beschermde geografische aanduidingen. Met de in de eerste alinea vermelde benaming wordt een product aangeduid van categorie 1.2. Vleesproducten (verhit, gepekeld, gerookt enz.) als opgenomen in bijlage XI bij Uitvoeringsverordening (EU) nr. 668/2014 van de Commissie ( 3 ) . Artikel 2 De volgende ondernemingen wordt toegestaan om gedurende een overgangsperiode van vijf jaar die ingaat op de datum van inwerkingtreding van deze verordening, de geregistreerde benaming „Finoccchiona” (BGA) te blijven gebruiken: Negrini Salumi S.A.S. (Renazzo di Cento Ferrara), Portalupi Salumi (Torino), Salumificio Pedrazzoli Spa (San Giovanni del Dosso — Mantova), Levoni Spa (Castellucchio — Mantova), Cesare Fiorucci Spa (Pomezia-Roma), Renzini Spa (Umbertide — Perugia), Agricola Italiana Alimentare Spa (San Martino Buon Albergo — Verona), Salumificio Subalpino Spa (Diano d'Alba — Cuneo) en Italia Alimentari Spa, het voormalige Industria Bussetana Insaccati Suini Spa (Settecani di Castelvetro di Modena). Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 april 2015. Voor de Commissie De voorzitter Jean-Claude JUNCKER ( 1 ) PB L 343 van 14.12.2012, blz. 1 . ( 2 ) PB C 155 van 23.5.2014, blz. 5 . ( 3 ) Uitvoeringsverordening (EU) nr. 668/2014 van de Commissie van 13 juni 2014 houdende uitvoeringsbepalingen van Verordening (EU) nr. 1151/2012 van het Europees Parlement en de Raad inzake kwaliteitsregelingen voor landbouwproducten en levensmiddelen ( PB L 179 van 19.6.2014, blz. 36 ).",
  "source": "EUR LEX"
}