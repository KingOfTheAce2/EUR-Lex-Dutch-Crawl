{
  "url": "http://www.w3.org/1999/xhtml\">",
  "content": "L_2018114NL.01001301.xml 4.5.2018 NL Publicatieblad van de Europese Unie L 114/13 VERORDENING (EU) 2018/678 VAN DE COMMISSIE van 3 mei 2018 tot wijziging en rectificatie van bijlage I bij Verordening (EG) nr. 1334/2008 van het Europees Parlement en de Raad wat betreft bepaalde aromastoffen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1334/2008 van het Europees Parlement en de Raad van 16 december 2008 inzake aroma's en bepaalde voedselingrediënten met aromatiserende eigenschappen voor gebruik in en op levensmiddelen en tot wijziging van Verordening (EEG) nr. 1601/91 van de Raad, Verordening (EG) nr. 2232/96, Verordening (EG) nr. 110/2008 en Richtlijn 2000/13/EG ( 1 ) , en met name artikel 11, lid 3, Gezien Verordening (EG) nr. 1331/2008 van het Europees Parlement en de Raad van 16 december 2008 tot vaststelling van een uniforme goedkeuringsprocedure voor levensmiddelenadditieven, voedingsenzymen en levensmiddelenaroma's ( 2 ) , en met name artikel 7, lid 5, Overwegende hetgeen volgt: (1) Bij bijlage I bij Verordening (EG) nr. 1334/2008 is een EU-lijst vastgesteld van voor gebruik in levensmiddelen bestemde aroma's en uitgangsmaterialen, samen met de gebruiksvoorwaarden ervoor. (2) Bij Uitvoeringsverordening (EU) nr. 872/2012 van de Commissie ( 3 ) is een lijst van aromastoffen vastgesteld en als deel A in bijlage I bij Verordening (EG) nr. 1334/2008 opgenomen. (3) Deel A van de EU-lijst bevat zowel beoordeelde aromastoffen, die zonder noot zijn opgenomen, als in beoordeling zijnde aromastoffen, die in die lijst van de noten 1 tot en met 4 zijn voorzien. (4) De Europese Autoriteit voor voedselveiligheid (EFSA) heeft de beoordeling afgerond van de stoffen die in de EU-lijst met de volgende FL-nummers zijn opgenomen: 09.931, 13.058, 15.004, 15.057, 15.079, 15.109, 15.113, 16.090 en 16.111. Die stoffen waren in de lijst opgenomen als in 2012 in beoordeling zijnde aromastoffen. Zij zijn inmiddels door de EFSA beoordeeld in het kader van de volgende aromagroepevaluaties: evaluatie FGE.72rev1 ( 4 ) (stof met FL-nr. 09.931), evaluatie FGE.21rev4 ( 5 ) (stoffen met de FL-nrs. 15.057 en 15.079), evaluatie FGE.76rev1 ( 6 ) (stoffen met de FL-nrs. 15.004, 15.109 en 15.113), evaluaties FGE.94 ( 7 ) en FGE.94rev.2 ( 8 ) (stof met FL-nr. 16.090), evaluaties FGE.94rev.1 ( 9 ) en FGE94rev.2 ( 10 ) (stof met FL-nr. 16.111) en evaluatie FGE.67rev2 ( 11 ) (stof met FL-nr. 13.058). De EFSA heeft geconcludeerd dat die aromastoffen geen gevaar voor de gezondheid opleveren bij de geraamde niveaus van consumptie. (5) Die aromastoffen moeten derhalve als beoordeelde stoffen in de lijst worden opgenomen en de noten 1 tot en met 4 moeten uit de vermeldingen in kwestie worden geschrapt. (6) Voorts zijn in de EU-lijst twee fouten vastgesteld: één wat betreft de naam van de stof met FL-nr. 12.054 en één wat betreft de identificatienummers van de stof met FL-nr. 17.038. Die fouten moeten worden gerectificeerd. (7) Deel A van bijlage I bij Verordening (EG) nr. 1334/2008 moet daarom dienovereenkomstig worden gewijzigd en gerectificeerd. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel A van bijlage I bij Verordening (EG) nr. 1334/2008 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 mei 2018. Voor de Commissie De voorzitter Jean-Claude JUNCKER ( 1 ) PB L 354 van 31.12.2008, blz. 34 . ( 2 ) PB L 354 van 31.12.2008, blz. 1 . ( 3 ) Uitvoeringsverordening (EU) nr. 872/2012 van de Commissie van 1 oktober 2012 tot vaststelling van de lijst van aromastoffen als bedoeld in Verordening (EG) nr. 2232/96 van het Europees Parlement en de Raad, tot opname van die lijst in bijlage I bij Verordening (EG) nr. 1334/2008 van het Europees Parlement en de Raad en tot intrekking van Verordening (EG) nr. 1565/2000 van de Commissie en Beschikking 1999/217/EG van de Commissie ( PB L 267 van 2.10.2012, blz. 1 ). ( 4 ) EFSA Journal 2013;11(10):3392. ( 5 ) EFSA Journal 2013;11(11):3451. ( 6 ) EFSA Journal 2013;11(11):3455. ( 7 ) EFSA Journal 2010;8(5):1338. ( 8 ) EFSA Journal 2014;12(4):3622. ( 9 ) EFSA Journal 2012;10(6):2747. ( 10 ) EFSA Journal 2014;12(4):3622. ( 11 ) EFSA Journal 2015;13(5):4115. BIJLAGE Afdeling 2 van deel A van bijlage I bij Verordening (EG) nr. 1334/2008 wordt als volgt gewijzigd: 1) De gegevens betreffende FL-nr. 09.931 worden vervangen door: „09.931 2,6-dimethyl-2,5,7-octatrieen-1-ylacetaat 999999-91-4 1226 EFSA” 2) De gegevens betreffende FL-nr. 12.054 worden vervangen door: „12.054 2-ethylthiofenol 4500-58-7 529 11666 Jecfa” 3) De gegevens betreffende FL-nr. 13.058 worden vervangen door: „13.058 3-(5-methyl-2-furyl)butanal 31704-80-0 1500 10355 EFSA” 4) De gegevens betreffende FL-nr. 15.004 worden vervangen door: „15.004 5-methyl-2-thiofeencarbaldehyde 13679-70-4 1050 2203 EFSA” 5) De gegevens betreffende FL-nr. 15.057 worden vervangen door: „15.057 4,6-dimethyl-2-(1-methylethyl)dihydro-1,3,5-dithiazine 104691-40-9 minimaal 44 % isopropyl-4,6-dimethyl en 27 % 4-isopropyl-2,6-dimethyl; secundaire bestanddelen minimaal 24 % 2,4,6-trimethyldihydro-1,3,5-dithiazine, 2,4-diisopropyl-6-methyl-1,3,5-dithiazine; 2,6-diisopropyl-4-methyl-1,3,5-dithiazine, 2,4,6-triisopropyldihydro-1,3,5-dithiazine EFSA” 6) De gegevens betreffende FL-nr. 15.079 worden vervangen door: „15.079 2-isobutyldihydro-4,6-dimethyl-1,3,5-dithiazine 101517-87-7 minimaal 64 % 2-isobutyl-4,6-dimethyl en 18 % 4-isobutyl-2,6-dimethyl; secundaire bestanddelen minimaal 13 % 2,4,6-trimethyl-1,3,5-dithiazine, 2,4-diisobutyl-6-methyl-1,3,5-dithiazine, 4-butyl-2,6-dimethyldihydro-1,3,5-dithiazine, gesubstitueerde 1,3,5-thiadiazine EFSA” 7) De gegevens betreffende FL-nr. 15.109 worden vervangen door: „15.109 2,4,6-trimethyldihydro-1,3,5(4H)-dithiazine 638-17-5 1049 11649 EFSA” 8) De gegevens betreffende FL-nr. 15.113 worden vervangen door: „15.113 5,6-dihydro-2,4,6-tris(2-methylpropyl)-4H-1,3,5-dithiazine 74595-94-1 1048 EFSA” 9) De gegevens betreffende FL-nr. 16.090 worden vervangen door: „16.090 3-(3,4-dimethoxyfenyl)-N-[2-(3,4-dimethoxyfenyl)ethyl]acrylamide 69444-90-2 1777 EFSA” 10) De gegevens betreffende FL-nr. 16.111 worden vervangen door: „16.111 glycine, N-[[(1R,2S,5R)-5-methyl-2-(1-methylethyl)cyclohexyl]carbonyl]-, ethylester 68489-14-5 1776 EFSA” 11) De gegevens betreffende FL-nr. 17.038 worden vervangen door: „17.038 gamma-glutamyl-valyl-glycine 38837-70-6 2123 5-oxo-L-prolyl-L-valyl-glycine (PCA-Val-Gly) en L-alpha-glutamyl-L-valyl-glycine minder dan 0,7 %, L-gamma-glutamyl-L-valyl-L-valyl-glycine minder dan 2,0 %, tolueen niet-aantoonbaar (aantoonbaarheidsgrens 10 mg/kg) Beperkingen aan het gebruik als aromastof: in categorie 1: maximaal 50 mg/kg in de categorieën 2 en 5: maximaal 60 mg/kg in categorie 6.3: maximaal 160 mg/kg in categorie 7.2: maximaal 60 mg/kg in categorie 8: maximaal 45 mg/kg in categorie 12: maximaal 160 mg/kg in categorie 14.1: maximaal 15 mg/kg in categorie 15: maximaal 160 mg/kg EFSA”",
  "source": "EUR LEX"
}