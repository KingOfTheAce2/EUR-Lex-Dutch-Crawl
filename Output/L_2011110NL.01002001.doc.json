{
  "url": "http://www.w3.org/1999/xhtml\">",
  "content": "L_2011110NL.01002001.xml 29.4.2011 NL Publicatieblad van de Europese Unie L 110/20 UITVOERINGSVERORDENING (EU) Nr. 416/2011 VAN DE COMMISSIE van 26 april 2011 tot goedkeuring van een niet-minimale wijziging van het productdossier betreffende een in het register van beschermde oorsprongsbenamingen en beschermde geografische aanduidingen ingeschreven benaming (Valle d'Aosta Lard d'Arnad/Vallée d'Aoste Lard d'Arnad (BOB)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 7, lid 4, eerste alinea, Overwegende hetgeen volgt: (1) Overeenkomstig artikel 9, lid 1, eerste alinea, en artikel 17, lid 2, van Verordening (EG) nr. 510/2006 heeft de Commissie de aanvraag van Italië onderzocht voor de goedkeuring van wijzigingen van het productdossier van de beschermde oorsprongsbenaming „Valle d'Aosta Lard d'Arnad/Vallée d'Aoste Lard d'Arnad” die bij Verordening (EG) nr. 1107/96 van de Commissie ( 2 ) , zoals gewijzigd bij Verordening (EG) nr. 1263/96 van de Commissie ( 3 ) , is geregistreerd. (2) Aangezien de betrokken wijzigingen niet minimaal zijn in de zin van artikel 9 van Verordening (EG) nr. 510/2006, heeft de Commissie de wijzigingsaanvraag overeenkomstig artikel 6, lid 2, eerste alinea, van die verordening bekendgemaakt in het Publicatieblad van de Europese Unie ( 4 ) . Aangezien aan de Commissie geen enkel bezwaar overeenkomstig artikel 7 van Verordening (EG) nr. 510/2006 is meegedeeld, moeten de wijzigingen worden goedgekeurd, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijzigingen van het productdossier met betrekking tot de in de bijlage bij deze verordening vermelde benaming worden goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 april 2011. Voor de Commissie, namens de voorzitter , Dacian CIOLOŞ Lid van de Commissie ( 1 ) PB L 93 van 31.3.2006, blz. 12 . ( 2 ) PB L 148 van 21.6.1996, blz. 1 . ( 3 ) PB L 163 van 2.7.1996, blz. 19 . ( 4 ) PB C 222 van 17.8.2010, blz. 14 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.2. Vleesproducten (verhit, gepekeld, gerookt, enz.) ITALIË Valle d'Aosta Lard d'Arnad/Vallée d'Aoste Lard d'Arnad (BOB)",
  "source": "EUR LEX"
}