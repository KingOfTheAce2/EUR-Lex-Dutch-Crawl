{
  "url": "http://www.w3.org/1999/xhtml\"><!--",
  "content": "L_2014287NL.01000901.xml 1.10.2014 NL Publicatieblad van de Europese Unie L 287/9 UITVOERINGSVERORDENING (EU) Nr. 1037/2014 VAN DE COMMISSIE van 25 september 2014 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 september 2014. Voor de Commissie, namens de voorzitter, Heinz ZOUREK Directeur-generaal Belastingen en Douane-unie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) 1. Een halfgeleidercomponent (een zogenaamde „ledmodule”) omvattende een ledchip met een parallel geschakelde Zener-beveiligingsdiode, in een behuizing van kunststof met een bolvormige heldere afdekking van kunststof, met afmetingen van circa 7 × 7 × 5 mm, zonder aansluitpennen. De component vormt een ondeelbaar geheel in die zin dat, ofschoon enkele elementen in theorie verwijderd en vervangen zouden kunnen worden, dit een tijdrovende en moeizame taak zou zijn die onder normale omstandigheden niet rendabel zou zijn. De ledmodule is ontworpen om te worden gemonteerd op een printplaat, bijvoorbeeld met behulp van SMD-solderingstechnieken (surface-mount device). Zij wordt aangeboden voor gebruik in verlichtingstoepassingen zoals de flits in mobiele telefoontoestellen, automobielverlichting, projectoren, verkeerstekens en huishoudtoestellen. ( *1 ) Zie afbeelding 1. 8541 40 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 bij hoofdstuk 85 en de bewoordingen van de GN-codes 8541 , 8541 40  en 8541 40 10 . Aangezien de ledchip en de beveiligingsdiode feitelijk een ondeelbaar geheel vormen en de beveiligingsdiode alleen wordt gebruikt om de ledchip tegen overspanning te beschermen, hebben de kenmerken en eigenschappen van de module als luminescentiediode van post 8541  geen ingrijpende wijzigingen ondergaan. Indeling van de component onder post 9405  is bijgevolg, met toepassing van aantekening 8 bij hoofdstuk 85, laatste alinea, uitgesloten. De component moet daarom worden ingedeeld onder GN-code 8541 40 10  als luminescentiediode. 2. Een halfgeleidercomponent omvattende een ledmodule die op een printplaat met metalen kern gesoldeerd is, met een hoogte van circa 7 mm en een diameter van circa 21 mm. De ledmodule omvat een ledchip die parallel is geschakeld met een Zener-beveiligingsdiode, in een behuizing van kunststof met een bolvormige heldere afdekking van kunststof. De printplaat met metalen kern is specifiek ontworpen als koellichaam; zij beschikt over solderingspunten voor het aansluiten van de stroomvoorziening en de vormgeving is afgestemd op gebruik in verlichtingstoestellen. De module wordt aangeboden voor gebruik in verlichtingstoepassingen zoals de flits in mobiele telefoontoestellen, automobielverlichting, projectoren, verkeerstekens en huishoudtoestellen. ( *1 ) Zie afbeelding 2. 8541 40 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 bij hoofdstuk 85 en de bewoordingen van de GN-codes 8541 , 8541 40  en 8541 40 10 . Hoewel de component een ledmodule en een printplaat omvat die gedemonteerd kunnen worden, blijft de functie van de component dezelfde als die van de ledmodule afzonderlijk. De enige functie van de printplaat met metalen kern bestaat erin de warmte weg te leiden (koellichaam) aangezien de printplaat geen verbindingen met andere componenten heeft, maar er alleen voor zorgt dat de warmte beter kan worden weggeleid van de ledmodule naar de omliggende elementen. De component moet dus worden ingedeeld als uitsluitend een ledmodule. Aangezien de ledchip en de beveiligingsdiode feitelijk een ondeelbaar geheel vormen en de beveiligingsdiode alleen wordt gebruikt om de ledchip tegen overspanning te beschermen, hebben de kenmerken en eigenschappen van de module als luminescentiediode van post 8541  geen ingrijpende wijzigingen ondergaan. Indeling van de component onder post 9405  is bijgevolg, met toepassing van aantekening 8 bij hoofdstuk 85, laatste alinea, uitgesloten. De component moet daarom worden ingedeeld onder GN-code 8541 40 10  als luminescentiediode. 3. Een halfgeleidercomponent (een zogenaamde „ledgroep”) omvattende vier ledchips, elk met een parallel geschakelde Zener-beveiligingsdiode, in een behuizing van kunststof met een heldere afdekking van glas aan de bovenzijde en acht contactpunten aan de achterzijde, met afmetingen van circa 6 × 5 × 1 mm. De component vormt een ondeelbaar geheel in die zin dat, ofschoon enkele elementen in theorie verwijderd en vervangen zouden kunnen worden, dit een tijdrovende en moeizame taak zou zijn die onder normale productieomstandigheden niet rendabel zou zijn. De ledchips zijn onderling niet met elkaar verbonden. Tussen de ledchips en de Zenerdioden is een draadverbinding. De ledgroep is ontworpen om te worden gemonteerd op een printplaat, bijvoorbeeld met behulp van SMD-solderingstechnieken. Hij wordt aangeboden voor gebruik in verlichtingstoepassingen zoals podium- en amusementsverlichting, sfeerverlichting en architectonische verlichting voor binnen en buiten. ( *1 ) Zie afbeelding 3. 8541 40 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 bij hoofdstuk 85 en de bewoordingen van de GN-codes 8541 , 8541 40  en 8541 40 10 . Aangezien de ledchips en de beveiligingsdioden feitelijk een ondeelbaar geheel vormen en de beveiligingsdioden alleen worden gebruikt om de ledchips tegen overspanning te beschermen, ongeacht het aantal ledchips, hebben de kenmerken en eigenschappen van de component als luminescentiediode van post 8541  geen ingrijpende wijzigingen ondergaan. Indeling van de component onder post 9405  is bijgevolg, met toepassing van aantekening 8 bij hoofdstuk 85, laatste alinea, uitgesloten. De component moet daarom worden ingedeeld onder GN-code 8541 40 10  als luminescentiediode. 4. Een halfgeleidercomponent (een zogenaamde „ledlichtlijn”) omvattende 156 ledchips in een ronde behuizing van kunststof met een heldere afdekking van kunststof en twee elektrische contactpunten aan de bovenzijde en een metalen koellichaam aan de achterzijde, met een hoogte van circa 2 mm en een diameter van circa 49 mm. De component vormt een ondeelbaar geheel in die zin dat, ofschoon enkele elementen in theorie verwijderd en vervangen zouden kunnen worden, dit een tijdrovende en moeizame taak zou zijn die onder normale productieomstandigheden niet rendabel zou zijn. De ledchips zijn onderling met elkaar verbonden in een serie-parallel geschakelde lijn door middel van draden. De ledlichtlijn is ontworpen om op het eindproduct te worden vastgeschroefd. Zij wordt aangeboden voor gebruik in algemene verlichtingstoepassingen zoals in retail en hospitality, in winkel-, kantoor- en woonruimten, verlichting voor de professionele en particuliere klant, industriële verlichting, straat- en buitenverlichting en als retrofitlamp. ( *1 ) Zie afbeelding 4. 8541 40 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 8 bij hoofdstuk 85 en de bewoordingen van de GN-codes 8541 , 8541 40  en 8541 40 10 . Aangezien de component uitsluitend is samengesteld uit ledchips die feitelijk een ondeelbaar geheel vormen, ongeacht het aantal ledchips, valt de component nog altijd onder post 8541 . Indeling van de component onder post 9405  is bijgevolg, met toepassing van aantekening 8 bij hoofdstuk 85, laatste alinea, uitgesloten. De component moet daarom worden ingedeeld onder GN-code 8541 40 10  als luminescentiediode. Afbeelding 1 Afbeelding 2 Afbeelding 3 Afbeelding 4 ( *1 ) De afbeeldingen zijn louter ter informatie.",
  "source": "EUR LEX"
}