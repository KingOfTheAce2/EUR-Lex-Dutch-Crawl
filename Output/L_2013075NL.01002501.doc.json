{
  "url": "http://www.w3.org/1999/xhtml\">",
  "content": "L_2013075NL.01002501.xml 19.3.2013 NL Publicatieblad van de Europese Unie L 75/25 UITVOERINGSVERORDENING (EU) Nr. 242/2013 VAN DE COMMISSIE van 18 maart 2013 tot 189e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk ( 1 ) , en met name artikel 7, lid 1, onder a), artikel 7, lid 1, onder b) en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Op 12 maart 2013 heeft het Sanctiecomité van de Veiligheidsraad van de Verenigde Naties besloten één natuurlijke persoon te schrappen van de lijst van personen, groepen en entiteiten waarvan de tegoeden en economische middelen moeten worden bevroren, na overweging van het door deze persoon ingediende verzoek daartoe en het uitgebreide verslag van de ombudsman die is ingesteld bij Resolutie 1904 (2009) van de Veiligheidsraad van de Verenigde Naties. (3) Letland heeft verzocht om wijziging van de adresgegevens van de Letse bevoegde autoriteiten. (4) De bijlagen I en II bij Verordening (EG) nr. 881/2002 dienen derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 881/2002 wordt als volgt gewijzigd: (1) Bijlage I wordt gewijzigd overeenkomstig bijlage I bij deze verordening. (2) Bijlage II wordt gewijzigd overeenkomstig bijlage II bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 maart 2013. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE I Bijlage I bij Verordening (EG) nr. 881/2002 wordt als volgt gewijzigd: De volgende vermelding wordt geschrapt van de lijst “Natuurlijke personen”: \"Mamoun Darkazanli (ook bekend als a) Abu Ilyas; b) Abu Ilyas Al Suri; c) Abu Luz; d) Abu Al Loh; e) Abu Ylias). Adres: Uhlenhorster Weg 34, 22085 Hamburg, Duitsland. Geboortedatum: 4.8.1958. Geboorteplaats: Damascus, Syrië. Nationaliteit: a) Syrisch, b) Duits. Paspoort nr.: 1310636262 (Duits paspoort vervallen op 29.10.2005). Nationaal identificatienummer: 1312072688 (Duitse identiteitskaart vervallen op 29.10.2005). Overige informatie: naam van de vader is Mohammed Darkazanli; naam van de moeder is Nur Al-Huda Sheibani Altgelbi. Datum van aanwijzing bedoeld in artikel 2 bis, lid 4, onder b): 17.10.2001.\" BIJLAGE II Bijlage II bij Verordening (EG) nr. 881/2002 wordt als volgt gewijzigd: De adresgegevens voor Letland worden vervangen door: ‘Latvijas Republikas Ārlietu Ministrija K.Valdemāra iela 3 Rīga LV-1395, Latvija Tel: (+371) 67 016 201 Fax: (+371) 67 828 121 mfa.cha@mfa.gov.lv Noziedzīgi iegūtu līdzekļu legalizācijas novēršanas dienests Raiņa bulvāris 15 Rīga LV-1050, Latvija Tel: (+371) 67 044 430 Fax: (+371) 67 324 497 kd@kd.gov.lv’",
  "source": "EUR LEX"
}