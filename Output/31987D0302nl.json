{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987D0302:NL:HTML\">",
  "content": "EUR-Lex - 31987D0302 - NL Avis juridique important | 31987D0302 87/302/EEG: Beschikking van de Commissie van 9 april 1986 tot wijziging van de Beschikkingen 84/557/EEG, 84/562/EEG, 84/563/EEG en 85/11/EEG betreffende wetten van het gewest Sicilië inzake nationale steunmaatregelen in de sector landbouw die onverenigbaar zijn met de gemeenschappelijke markt (Slechts de tekst in de Italiaanse taal is authentiek) Publicatieblad Nr. L 152 van 12/06/1987 blz. 0025 - 0026 ***** BESCHIKKING  VAN DE COMMISSIE van 9 april 1986 tot wijziging van de Beschikkingen 84/557/EEG, 84/562/EEG, 84/563/EEG en 85/11/EEG betreffende wetten van het gewest Sicilië inzake nationale steunmaatregelen in de sector landbouw die onverenigbaar zijn met de gemeenschappelijke markt (Slechts de tekst in de Italiaanse taal is authentiek) (87/302/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 93, lid 2, eerste alinea, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 1579/86 (2), inzonderheid op artikel 22, alsmede op de overeenkomstige bepalingen van de andere EEG-verordeningen houdende een gemeenschappelijke ordening der markten voor landbouwprodukten, Overwegende hetgeen volgt: I In de loop van 1984 heeft de Commissie de volgende beschikkingen gegeven: - 84/557/EEG van 2 mei 1984 betreffende de staatssteunmaatregelen in Wet nr. 97 van 6 mei 1981 van het gewest Sicilië houdende maatregelen ten gunste van de produktieve sectoren en diverse voorschriften op het gebied van de landbouw (3); - 84/562/EEG van 2 mei 1984 betreffende de staatssteun voorzien in Wet nr. 87 van 5 augustus 1982 van het gewest Sicilië houdende maatregelen inzake landbouwkrediet en tot dringende interventies voor bepaalde sectoren van de landbouwproduktie (4); - 84/563/EEG van 30 mei 1984 met betrekking tot steunmaatregelen in de gewestelijke Wet nr. 105 van 5 augustus 1982 van het gewest Sicilië houdende wijzigingen van de gewestelijke begroting en van de begroting van het Bureau voor de domaniale bossen van het gewest Sicilië voor het begrotingsjaar 1982 (5); - 85/11/EEG van 23 juli 1984 met betrekking tot de in gewestelijke Wet nr. 86 van Sicilië van 5 augustus 1982 houdende dringende maatregelen voor de landbouwsector vervatte steun (6). In deze beschikkingen verbiedt de Commissie het verlenen van investeringssteun voor de verwerking en de afzet van landbouwprodukten, die meer bedraagt dan: a) het maximum van 75 % van de uitgaven die zijn toegelaten voor projecten in bergstreken of probleemgebieden in de zin van Richtlijn 75/268/EEG van de Raad (7), laatstelijk gewijzigd bij Verordening (EEG) nr. 797/85 (8), en die zijn ingepast in nationale of regionale programma's die door de Commissie op grond van Verordening (EEG) nr. 355/77 van de Raad van 15 februari 1977 inzake een gemeenschappelijke actie ter verbetering van de voorwaarden inzake verwerking en afzet van landbouwprodukten (9), laatstelijk gewijzigd bij Verordening (EEG) nr. 3827/85 (10), zijn goedgekeurd of, b) het maximum van 50 % in de andere gebieden of voor projecten die niet worden ingepast in dergelijke programma's. II Verordening (EEG) nr. 355/77 voorziet in één enkel maximum van 75 % voor de gehele Mezzogiorno en maakt geen onderscheid tussen probleemgebieden en andere. Een dergelijk onderscheid zou bovendien als ontoelaatbaar kunnen worden beschouwd, omdat een groot gedeelte van de in de installaties verwerkte produkten uit probleemzones afkomstig kan zijn, terwijl de installaties zelf zich in zones met een ontwikkelde infrastructuur bevinden, daar zij buiten dergelijke zones niet rendabel kunnen worden geëxploiteerd. Bovendien zijn de financiële middelen waarover het EOGFL voor de toepassing van Verordening (EEG) nr. 355/77 beschikte ontoereikend om alle voorgestelde projecten te financieren. Hieruit volgt dat bepaalde projecten, uitsluitend om deze reden, niet voor financiering door de Gemeenschap in aanmerking komen, zodat zij uitsluitend uit nationale of regionale middelen dienen te worden gefinancierd. Het lijkt echter wenselijk dat voor deze projecten dezelfde voorwaarden gelden als die waaraan zijn zouden onderworpen zijn indien het bepaalde in Verordening (EEG) nr. 355/77 erop van toepassing was. Onder deze omstandigheden leek het wenselijk de percentages van de investeringssteun welke dienen te worden toegepast op de nationale of regionale steun voor de verwerking en de afzet die wordt verleend in het kader van een door de Commissie overeenkomstig Verordening (EEG) nr. 355/77 goedgekeurd nationaal of regionaal programma, aan te passen. Dit nieuwe standpunt van de Commissie werd de Lid-Staten bij schrijven van 30 oktober 1985 medegedeeld. III De beschikkingen 84/557/EEG, 84/562/EEG, 84/563/EEG en 85/11/EEG dienen dienovereenkomstig te worden gewijzigd. Anderzijds hebben de Italiaanse autoriteiten de investeringssteunpercentages in de sector verwerking en afzet, bedoeld in de Wetten nr. 97/1981, nrs. 86, 87 en 105/1982, in artikel 12 van Wet nr. 51 van 21 augustus 1984 en in de artikelen 9, 11 en 12 van Wet nr. 7 van 5 januari 1985, aangepast, HEEFT DE VOLGENDE BESCHIKKING GEGEVEN: Artikel 1 1. Artikel 1, lid 3, van Beschikking 84/557/EEG wordt gelezen: »3. Het gedeelte van de in artikel 43 van Wet nr. 97 van 6 mei 1981 bedoelde steunbedragen boven: a) 75 % van de subsidiabele uitgave voor de projecten welke passen in door de Commissie in toepassing van Verordening (EEG) nr. 355/77 goedgekeurde nationale of gewestelijke programma's, of b) 50 % van de subsidiabele uitgaven voor projecten welke niet onder dergelijke programma's vallen is onverenigbaar met het bepaalde in artikel 92 van het EEG-Verdrag en mag niet meer worden toegekend.\". 2. Artikel 1, lid 2, van Beschikking 84/562/EEG wordt gelezen: »2. Het uit de toepassing van de artikelen 4, 5, 8 en 9 van de in lid 1 genoemde wet voortvloeiende gedeelte van de steun dat de grens overschrijdt van: a) 75 % van de uitgaven die zijn toegelaten voor projecten die zijn ingepast in door de Commissie in toepassing van Verordening (EEG) nr. 355/77 goedgekeurde nationale of regionale programma's, of b) 50 % van de toegelaten uitgaven voor projecten welke niet in dergelijke programma's zijn ingepast is onverenigbaar met het bepaalde in artikel 92 van het EEG-Verdrag en mag niet meer worden toegekend.\". 3. Artikel 1, lid 1, van Beschikking 84/563/EEG wordt gelezen: »1. Het deel van de steunmaatregelen dat voortvloeit uit de toepassing van de artikelen 39 en 42 van Wet nr. 105 van 5 augustus 1982 van het gewest Sicilië dat hoger is dan: a) 75 % van de uitgaven die zijn toegestaan voor projecten die zijn ingepast in nationale of regionale programma's die door de Commissie op grond van Verordening (EEG) nr. 355/77 zijn goedgekeurd, of b) 50 % van de uitgaven die zijn toegestaan voor projecten die niet in dergelijke programma's worden ingepast is onverenigbaar met het bepaalde in artikel 92 van het EEG-Verdrag en mag derhalve niet worden toegekend.\". 4. Artikel 1, lid 2, van Beschikking 85/11/EEG wordt gelezen: »2. Het deel van de steun dat voortvloeit uit de toepassing van de artikelen 33 tot en met 39 van de in lid 1 genoemde wet, voor zover deze bestemd is om de financiële lasten te dekken die hun oorsprong hebben in vroegere investeringen, alsmede uit toepassing van de artikelen 18, 24 en 25 van die wet, dat uitgaat boven: a) 75 % van de uitgaven die zijn toegelaten voor projecten die zijn ingepast in nationale of regionale programma's die door de Commissie op grond van Verordening (EEG) nr. 355/77 zijn goedgekeurd, of b) 50 % van de uitgaven die zijn toegelaten voor projecten welke niet worden ingepast in dergelijke programma's is onverenigbaar met het bepaalde in artikel 92 van het EEG-Verdrag en mag derhalve niet worden toegekend.\". Artikel 2 Deze beschikking is gericht tot de Italiaanse Republiek. Gedaan te Brussel, 9 april 1986. Voor de Commissie Frans ANDRIESSEN Vice-Voorzitter (1) PB nr. L 281 van 1. 11. 1975, blz. 1. (2) PB nr. L 139 van 24. 5. 1986, blz. 29. (3) PB nr. L 305 van 23. 11. 1984, blz. 40. (4) PB nr. L 311 van 29. 11. 1984, blz. 29. (5) PB nr. L 311 van 29. 11. 1984, blz. 33. (6) PB nr. L 7 van 9. 1. 1985, blz. 24. (7) PB nr. L 128 van 19. 5. 1975, blz. 1. (8) PB nr. L 93 van 30. 3. 1985, blz. 1. (9) PB nr. L 51 van 23. 2. 1977, blz. 1. (10) PB nr. L 372 van 31. 12. 1985, blz. 1.",
  "source": "EUR LEX"
}