{
  "url": "http://www.w3.org/1999/xhtml\"><!--",
  "content": "L_202400460NL.000101.fmx.xml Publicatieblad van de Europese Unie NL Serie L 2024/460 5.2.2024 BESLUIT (GBVB) 2024/460 VAN DE RAAD van 2 februari 2024 tot wijziging van Besluit 2011/101/GBVB betreffende beperkende maatregelen in het licht van de situatie in Zimbabwe DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 februari 2011 heeft de Raad Besluit 2011/101/GBVB ( 1 ) vastgesteld, over beperkende maatregelen in het licht van de situatie in Zimbabwe. (2) Op basis van een evaluatie van Besluit 2011/101/GBVB moeten de daarin vervatte beperkende maatregelen tot en met 20 februari 2025 worden verlengd. De Raad moet die beperkende maatregelen permanent blijven evalueren in het licht van de ontwikkelingen op politiek en veiligheidsgebied in Zimbabwe. (3) Besluit 2011/101/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 10 van Besluit 2011/101/GBVB wordt lid 2 vervangen door: “2.   Dit besluit is van toepassing tot en met 20 februari 2025.” . Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 2 februari 2024. Voor de Raad De voorzitter H. LAHBIB ( 1 ) Besluit 2011/101/GBVB van de Raad van 15 februari 2011 betreffende beperkende maatregelen in het licht van de situatie in Zimbabwe ( PB L 42 van 16.2.2011, blz. 6 ). ELI: http://data.europa.eu/eli/dec/2024/460/oj ISSN 1977-0758 (electronic edition)",
  "source": "EUR LEX"
}