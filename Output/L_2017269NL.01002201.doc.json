{
  "url": "http://www.w3.org/1999/xhtml\"><!--",
  "content": "L_2017269NL.01002201.xml 19.10.2017 NL Publicatieblad van de Europese Unie L 269/22 UITVOERINGSVERORDENING (EU) 2017/1903 VAN DE COMMISSIE van 18 oktober 2017 tot verlening van een vergunning voor de preparaten van Pediococcus parvulus DSM 28875, Lactobacillus casei DSM 28872 en Lactobacillus rhamnosus DSM 29226 als toevoegingsmiddel voor diervoeding voor alle diersoorten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een aanvraag ingediend voor een vergunning voor de preparaten van Pediococcus parvulus DSM 28875, Lactobacillus casei DSM 28872 en Lactobacillus rhamnosus DSM 29226. De krachtens artikel 7, lid 3, van Verordening (EG) nr. 1831/2003 vereiste gegevens en documenten waren bij die aanvragen gevoegd. (3) De aanvragen betreffen de verlening van een vergunning voor de preparaten van Pediococcus parvulus DSM 28875, Lactobacillus casei DSM 28872 en Lactobacillus rhamnosus DSM 29226 als toevoegingsmiddel voor diervoeding voor alle diersoorten in de categorie „technologische toevoegingsmiddelen”. (4) De Europese Autoriteit voor voedselveiligheid (EFSA) heeft in haar adviezen van 6 december 2016 ( 2 ) en 24 januari 2017 ( 3 ) ( 4 ) geconcludeerd dat de preparaten van Lactobacillus rhamnosus DSM 29226, Pediococcus parvulus DSM 28875 en Lactobacillus casei DSM 28872 onder de voorgestelde gebruiksvoorwaarden geen ongunstige gevolgen hebben voor de diergezondheid, de menselijke gezondheid of het milieu. De EFSA heeft tevens geconcludeerd dat die preparaten het potentieel hebben om de productie van kuilvoer met gemakkelijk en middelmatig moeilijk in te kuilen voedermateriaal te verbeteren door het verlies van droge stof te verminderen en het behoud van proteïnen te verbeteren. Specifieke eisen voor monitoring na het in de handel brengen acht de EFSA niet nodig. De EFSA heeft ook de verslagen over de analysemethoden voor de toevoegingsmiddelen voor diervoeding geverifieerd die door het bij Verordening (EG) nr. 1831/2003 ingestelde referentielaboratorium waren ingediend. (5) Uit de beoordeling van de preparaten van Pediococcus parvulus DSM 28875, Lactobacillus casei DSM 28872 en Lactobacillus rhamnosus DSM 29226 blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning wordt voldaan. Het gebruik van deze preparaten zoals gespecificeerd in de bijlage bij deze verordening moet daarom worden toegestaan. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Voor de in de bijlage gespecificeerde preparaten, die behoren tot de categorie „technologische toevoegingsmiddelen” en de functionele groep „inkuiltoevoegingsmiddelen”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 oktober 2017. Voor de Commissie De voorzitter Jean-Claude JUNCKER ( 1 ) PB L 268 van 18.10.2003, blz. 29 . ( 2 ) EFSA Journal 2017; 15(1):4673. ( 3 ) EFSA Journal 2017; 15(3):4702. ( 4 ) EFSA Journal 2017; 15(3):4703. BIJLAGE Identificatienummer van het toevoegingsmiddel Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Andere bepalingen Einde van de vergunningsperiode CFU toevoegingsmiddel/kg vers materiaal Technologische toevoegingsmiddelen: inkuiltoevoegingsmiddelen 1k21014 Pediococcus parvulus DSM 28875 Samenstelling van het toevoegingsmiddel Preparaat van Pediococcus parvulus DSM 28875 met minimaal 1 × 10 11 CFU/g toevoegingsmiddel. Karakterisering van de werkzame stof Levensvatbare cellen van Pediococcus parvulus DSM 28875. Analysemethode ( 1 ) Kwantificering in het toevoegingsmiddel voor diervoeding: spreidplaatmethode: EN 15786:2009. Identificatie van het toevoegingsmiddel voor diervoeding: pulsed-field-gelelektroforese (PFGE). Alle diersoorten — — — 1. In de aanwijzingen voor het gebruik van het toevoegingsmiddel en de voormengsels moeten de opslagvoorwaarden worden aangegeven. 2. Minimumgehalte van het toevoegingsmiddel indien niet gecombineerd met andere als inkuiltoevoegingsmiddel gebruikte micro-organismen: 5 × 10 7 CFU/kg gemakkelijk en middelmatig moeilijk in te kuilen materiaal ( 2 ) . 3. Voor gebruikers van het toevoegingsmiddel en voormengsels moeten de exploitanten van diervoederbedrijven operationele procedures en organisatorische maatregelen vaststellen om mogelijke risico's bij gebruik te voorkomen. Indien die risico's met deze procedures en maatregelen niet kunnen worden uitgebannen of tot een minimum kunnen worden teruggebracht, worden bij het gebruik van het toevoegingsmiddel en de voormengsels persoonlijke beschermingsmiddelen gebruikt, waaronder ademhalingsbescherming. 8 november 2027 1k20755 Lactobacillus casei DSM 28872 Samenstelling van het toevoegingsmiddel Preparaat van Lactobacillus casei DSM 28872 met minimaal 1 × 10 11 CFU/g toevoegingsmiddel. Karakterisering van de werkzame stof Levensvatbare cellen van Lactobacillus casei DSM 28872 Analysemethode ( 1 ) Kwantificering in het toevoegingsmiddel voor diervoeding: spreidplaatmethode op MRS-agar (EN 15787). Identificatie van het toevoegingsmiddel voor diervoeding: pulsed-field-gelelektroforese (PFGE). Alle diersoorten — — — 1. In de aanwijzingen voor het gebruik van het toevoegingsmiddel en de voormengsels moeten de opslagvoorwaarden worden aangegeven. 2. Minimumgehalte van het toevoegingsmiddel indien niet gecombineerd met andere micro-organismen als inkuiltoevoegingsmiddel: 5 × 10 7 CFU/kg gemakkelijk en middelmatig moeilijk in te kuilen materiaal ( 2 ) . 3. Voor gebruikers van het toevoegingsmiddel en voormengsels moeten de exploitanten van diervoederbedrijven operationele procedures en organisatorische maatregelen vaststellen om mogelijke risico's bij gebruik te voorkomen. Indien die risico's met deze procedures en maatregelen niet kunnen worden uitgebannen of tot een minimum kunnen worden teruggebracht, worden bij het gebruik van het toevoegingsmiddel en de voormengsels persoonlijke beschermingsmiddelen gebruikt, waaronder ademhalingsbescherming. 8 november 2027 1k20756 Lactobacillus rhamnosus DSM 29226 Samenstelling van het toevoegingsmiddel Preparaat van Lactobacillus rhamnosus DSM 29226 met minimaal 1 × 10 10 CFU/g toevoegingsmiddel. Karakterisering van de werkzame stof Levensvatbare cellen van Lactobacillus rhamnosus DSM 29226 Analysemethode ( 1 ) Kwantificering in het toevoegingsmiddel voor diervoeding: spreidplaatmethode op MRS-agar (EN 15787). Identificatie van het toevoegingsmiddel voor diervoeding: pulsed-field-gelelektroforese (PFGE). Alle diersoorten — — — 1. In de aanwijzingen voor het gebruik van het toevoegingsmiddel en de voormengsels moeten de opslagvoorwaarden worden aangegeven. 2. Minimumgehalte van het toevoegingsmiddel indien niet gecombineerd met andere micro-organismen als inkuiltoevoegingsmiddel: 5 × 10 7 CFU/kg gemakkelijk en middelmatig moeilijk in te kuilen materiaal ( 2 ) . 3. Voor gebruikers van het toevoegingsmiddel en voormengsels moeten de exploitanten van diervoederbedrijven operationele procedures en organisatorische maatregelen vaststellen om mogelijke risico's bij gebruik te voorkomen. Indien die risico's met deze procedures en maatregelen niet kunnen worden uitgebannen of tot een minimum kunnen worden teruggebracht, worden bij het gebruik van het toevoegingsmiddel en de voormengsels persoonlijke beschermingsmiddelen gebruikt, waaronder ademhalingsbescherming. 8 november 2027 ( 1 ) Nadere bijzonderheden over de analysemethoden zijn te vinden op de website van het referentielaboratorium: https://ec.europa.eu/jrc/en/eurl/feed-additives/evaluation-reports ( 2 ) Gemakkelijk in te kuilen voedergewassen: > 3 % oplosbare koolhydraten in het verse materiaal. Middelmatig moeilijk in te kuilen voedergewassen: 1,5-3,0 % oplosbare koolhydraten in het verse materiaal. Verordening (EG) nr. 429/2008 van de Commissie ( PB L 133 van 22.5.2008, blz. 1 ).",
  "source": "EUR LEX"
}