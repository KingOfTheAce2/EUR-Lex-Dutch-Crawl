{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0751:NL:HTML\">",
  "content": "EUR-Lex - 32000D0751 - NL Avis juridique important | 32000D0751 2000/751/EG: Besluit van de Raad van 30 november 2000 houdende derubricering van sommige delen van het Gemeenschappelijk Handboek, aangenomen door het bij de Schengenuitvoeringsovereenkomst van 14 juni 1985 ingestelde Uitvoerend Comité Publicatieblad Nr. L 303 van 02/12/2000 blz. 0029 - 0029 Besluit van de Raad van 30 november 2000 houdende derubricering van sommige delen van het Gemeenschappelijk Handboek, aangenomen door het bij de Schengenuitvoeringsovereenkomst van 14 juni 1985 ingestelde Uitvoerend Comité (2000/751/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 207, Overwegende hetgeen volgt: (1) Bij zijn besluiten van 14 december 1993 (SCH/Com-ex (93) 22 rev) en van 23 juni 1998 (SCH/Com-ex (98) 17) heeft het bij de Schengenuitvoeringsovereenkomst van 14 juni 1985 ingestelde Uitvoerend Comité, dat overeenkomstig artikel 2 van het Schengenprotocol is vervangen door de Raad, het predikaat \"vertrouwelijk\" toegekend aan alle bepalingen van het Gemeenschappelijk Handboek, waarvan de laatste versie werd aangenomen bij besluit van dat Uitvoerend Comité van 28 april 1999 (SCH/Com-ex (99) 13). (2) Het Gemeenschappelijk Handboek, alsmede de besluiten van het Uitvoerend Comité houdende rubricering daarvan, maken deel uit van het Schengenacquis als omschreven door de Raad in zijn Besluit 1999/435/EG(1). (3) Sommige delen van het Gemeenschappelijk Handboek, met inbegrip van de bepalingen die overeenstemmen met de niet-gerubriceerde bepalingen van de Gemeenschappelijke Visuminstructie, dienen te worden gederubriceerd, BESLUIT: Artikel 1 Deel I, alsmede de bijlagen 1, 2, 3, 4, 5, 5a, 6, 6a, 7, 8, 8a, 9, 10, 11, 12, 13, 14 en 14a van het Gemeenschappelijk Handboek worden gederubriceerd. Artikel 2 De gederubriceerde delen van het Gemeenschappelijk Handboek worden bekendgemaakt in het Publicatieblad van de Europese Gemeenschappen. Artikel 3 Dit besluit treedt in werking op de dag van zijn bekendmaking. Gedaan te Brussel, 30 november 2000. Voor de Raad De voorzitter M. Lebranchu (1) PB L 176 van 10.7.1999, blz. 1.",
  "source": "EUR LEX"
}