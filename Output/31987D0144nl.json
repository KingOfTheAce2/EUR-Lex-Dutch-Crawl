{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987D0144:NL:HTML\">",
  "content": "EUR-Lex - 31987D0144 - NL Avis juridique important | 31987D0144 87/144/EEG: Besluit van de Commissie van 13 februari 1987 tot wijziging van Besluit 80/686/EEG inzake de oprichting van een Raadgevend Comité voor de controle op en de beperking van de verontreiniging van de zee door lozingen van koolwaterstoffen Publicatieblad Nr. L 057 van 27/02/1987 blz. 0057 - 0057 Bijzondere uitgave in het Fins: Hoofdstuk 15 Deel 7 blz. 0210 Bijzondere uitgave in het Zweeds: Hoofdstuk 15 Deel 7 blz. 0210 ***** BESLUIT  VAN DE COMMISSIE van 13 februari 1987 tot wijziging van Besluit 80/686/EEG inzake de oprichting van een Raadgevend Comité voor de controle op en de beperking van de verontreiniging van de zee door lozingen van koolwaterstoffen (87/144/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Overwegende dat de Commissie bij haar Besluit 80/686/EEG (1) een Raadgevend Comité voor de controle op en de beperking van de verontreiniging van de zee door lozingen van koolwaterstoffen heeft opgericht; dat zij de bevoegdheden van dat comité bij haar Besluit 85/208/EEG (2) tot andere gevaarlijke stoffen heeft uitgebreid; Overwegende dat bij de communautaire activiteiten op het gebied van de controle en de beperking van de verontreiniging van de zee door lozingen van koolwaterstoffen grote vooruitgang is geboekt; Overwegende dat het Europese Parlement in zijn resolutie van 16 september 1983 (3) van mening was dat de comités en groepen van deskundigen aan strikte regels moeten worden onderworpen, met name ten aanzien van het ledental; Overwegende dat gelet op het voorgaande Besluit 80/686/EEG wijziging behoeft, BESLUIT: Enig artikel Besluit 80/686/EEG wordt als volgt gewijzigd: 1. In artikel 3, lid 1, worden de woorden »ten getale van drie per Lid-Staat\" vervangen door de woorden »ten getale van twee per Lid-Staat\". 2. Artikel 7 wordt gelezen: »Artikel 7 Zo nodig kan de Commissie één of meer leden die op het betrokken gebied bijzonder bevoegd zijn, individueel convoceren\". 3. Artikel 10 vervalt. Gedaan te Brussel, 13 februari 1987. Voor de Commissie Stanley CLINTON DAVIS Lid van de Commissie (1) PB nr. L 188 van 22. 7. 1980, blz. 11. (2) PB nr. L 89 van 29. 3. 1985, blz. 64. (3) PB nr. C 277 van 17. 10. 1983, blz. 195.",
  "source": "EUR LEX"
}