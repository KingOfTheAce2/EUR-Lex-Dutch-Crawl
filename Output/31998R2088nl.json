{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R2088:NL:HTML\">",
  "content": "EUR-Lex - 31998R2088 - NL Avis juridique important | 31998R2088 Verordening (EG) nr. 2088/98 van de Commissie van 30 september 1998 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen Publicatieblad Nr. L 266 van 01/10/1998 blz. 0024 - 0025 VERORDENING (EG) Nr. 2088/98 VAN DE COMMISSIE van 30 september 1998 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen (1), laatstelijk gewijzigd bij Verordening (EG) nr. 1068/97 van de Commissie (2), en met name op artikel 6, leden 3 en 4, Overwegende dat het Verenigd Koninkrijk overeenkomstig artikel 5 van Verordening (EEG) nr. 2081/92 bij de Commissie voor een bepaalde benaming een aanvraag tot registratie als oorsprongsbenaming heeft ingediend; Overwegende dat overeenkomstig artikel 6, lid 1, van voornoemde verordening is geconstateerd dat deze aanvraag aan de voorschriften van de verordening voldoet, en met name dat ze alle in artikel 4 van de verordening bedoelde gegevens bevat; Overwegende dat bij de Commissie een bezwaar als bedoeld in artikel 7 van Verordening (EEG) nr. 2081/92 is ingediend naar aanleiding van de bekendmaking van de in de bijlage bij deze verordening vermelde benaming in het Publicatieblad van de Europese Gemeenschappen (3); dat dit bezwaar ontvankelijk is verklaard; Overwegende dat de Commissie overeenkomstig artikel 7, lid 4, van Verordening (EEG) nr. 2081/92 de betrokken lidstaten verzocht heeft te trachten overeenstemming te bereiken betreffende de inschrijving van de benaming \"Cornish Clotted Cream\"; dat een akkoord is bereikt; dat dit akkoord aan de voorschriften van Verordening (EEG) nr. 2081/92 voldoet en geen wijziging meebrengt van de aanvankelijk op grond van artikel 5 van genoemde verordening verstrekte informatie; dat is meegedeeld dat het woord \"Cornouaille\" in de Franse geregistreerde handelsmerknamen niet voor room wordt of zal worden gebruikt; Overwegende dat de bedoelde benaming derhalve in aanmerking komt voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming; Overwegende dat de bijlage bij deze verordening een aanvulling vormt op de bijlage bij Verordening (EG) nr. 2400/96 van de Commissie (4), laatstelijk gewijzigd bij Verordening (EG) nr. 1576/98 (5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benaming, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" ingeschreven wordt als beschermde oorsprongsbenaming (BOB). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 september 1998. Voor de Commissie Franz FISCHLER Lid van de Commissie (1) PB L 208 van 24. 7. 1992, blz. 1. (2) PB L 156 van 13. 6. 1997, blz. 10. (3) PB C 140 van 7. 5. 1997, blz. 4. (4) PB L 327 van 18. 12. 1996, blz. 11. (5) PB L 206 van 23. 7. 1998, blz. 15. BIJLAGE IN BIJLAGE II BIJ HET VERDRAG GENOEMDE PRODUCTEN VOOR MENSELIJKE CONSUMPTIE Andere producten van dierlijke oorsprong (eieren, honing, diverse zuivelproducten uitgezonderd boter) VERENIGD KONINKRIJK - Cornish Clotted Cream (BOB)",
  "source": "EUR LEX"
}