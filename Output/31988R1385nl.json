{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R1385:NL:HTML\">",
  "content": "EUR-Lex - 31988R1385 - NL Avis juridique important | 31988R1385 Verordening (EEG) nr. 1385/88 van de Commissie van 20 mei 1988 houdende bijzondere voorschriften voor de toepassing van het stelsel van invoercertificaten voor verse zure kersen van oorsprong uit Joegoslavië Publicatieblad Nr. L 128 van 21/05/1988 blz. 0019 - 0020 Bijzondere uitgave in het Fins: Hoofdstuk 3 Deel 26 blz. 0184 Bijzondere uitgave in het Zweeds: Hoofdstuk 3 Deel 26 blz. 0184 ***** VERORDENING  (EEG) Nr. 1385/88 VAN DE COMMISSIE van 20 mei 1988 houdende bijzondere voorschriften voor de toepassing van het stelsel van invoercertificaten voor verse zure kersen van oorsprong uit Joegoslavië DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1200/88 van de Raad van 28 april 1988 houdende instelling van een controlesysteem bij de invoer van zure kersen, vers, van oorsprong uit Joegoslavië (1), en met name op artikel 3, Overwegende dat bij Verordening (EEG) nr. 1200/88 met name een stelsel van invoercertificaten is ingesteld tot waarborging van de goede uitvoering van de met Joegoslavië gesloten overeenkomst voor de uitvoer van verse zure kersen naar de Gemeenschap; dat de bijzondere voorschriften voor de toepassing van dat stelsel moeten worden vastgesteld; Overwegende dat van enkele bepalingen van Verordening (EEG) nr. 3183/80 van de Commissie van 3 december 1980 houdende gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwprodukten (2), laatstelijk gewijzigd bij Verordening (EEG) nr. 2082/87 (3), dient te worden afgeweken, ten einde te voorkomen dat de bij Verordening (EEG) nr. 1200/88 vastgestelde hoeveelheid wordt overschreden; Overwegende dat de invoercertificaten volgens de meest gedetailleerde GN-code worden afgegeven; dat naar gelang van de invoerperiode van de zure kersen de gecombineerde nomenclatuur twee codes bevat; dat daarom moet worden voorzien in de afgifte van invoercertificaten voor de produkten van beide betrokken GN-codes; dat bij de vaststelling van de geldigheidsduur van het certificaat rekening wordt gehouden met de duur van het vervoer van het produkt naar de Gemeenschap; Overwegende dat met het oog op de goede werking van de regeling dient te worden bepaald dat de Lid-Staten wekelijks mededeling doen voor welke hoeveelheid niet of slechts gedeeltelijk van de certificaten gebruik is gemaakt; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 1. Op de invoercertificaten van verse zure kersen van oorsprong uit Joegoslavië zijn de bepalingen van Verordening (EEG) nr. 3183/80 van toepassing tenzij bij de verordening andersluidende specifieke bepalingen zijn vastgesteld. In afwijking van artikel 8, lid 4, van de genoemde verordening zijn de bepalingen inzake de tolerantie boven de vermelde hoeveelheid niet van toepassing. 2. In de certificaataanvraag en op het invoercertificaat moeten in vak 8 de GN-codes ex 0809 20 10 en ex 0809 20 90 worden vermeld. 3. Het bedrag van de zekerheid wordt vastgesteld op 0,60 Ecu/100 kg nettogewicht. 4. De invoercertificaten zijn acht dagen geldig te rekenen van de datum van afgifte. Artikel 2 1. In de certificaataanvraag en op het invoercertificaat moet in vak 14 »Joegoslavië\" als land van oorsprong van het produkt worden vermeld. Het invoercertificaat is slechts geldig voor de produkten van oorsprong uit Joegoslavië. 2. Op het invoercertificaat wordt in vak 20 één van de volgende vermeldingen aangebracht: - no válido en España y Portugal - ikke gyldig i Spanien og Portugal - in Spanien und Portugal ungueltig - den ischýei stin Ispanía kai stin Portogalía - not valid in Spain and Portugal - non valable en Espagne et au Portugal - non valido in Spagna e in Portogallo - niet geldig in Spanje en Portugal - não é válido em Espanha ou em Portugal. 3. De invoercertificaten worden afgegeven op de vijfde werkdag volgende op de dag van indiening van de aanvraag voor zover tijdens die termijn geen maatregelen worden genomen. 4. De Commissie neemt de nodige maatregelen om de invoer op basis van de invoercertificaten te beperken tot de bij Verordening (EEG) nr. 1200/88 vastgestelde hoeveelheid van 3 000 ton. Artikel 3 De Lid-Staten delen aan de Commissie mede: 1. voor elk van de hieronder genoemde dagen de hoeveelheden verse zure kersen waarvoor invoercertificaten zijn aangevraagd. De mededeling wordt gedaan: - elke woensdag voor de op maandag en dinsdag ingediende aanvragen, - elke vrijdag voor de op woensdag en donderdag ingediende aanvragen, - elke maandag voor de op vrijdag van de voorafgaande week ingediende aanvragen. 2. voor welke hoeveelheden waarvoor invoercertificaten zijn afgegeven, niet of slechts gedeeltelijk gebruik is gemaakt. Die hoeveelheden komen overeen met het verschil tussen de hoeveelheden die op de achterkant van de certificaten zijn afgeboekt en de hoeveelheden waarvoor die certificaten zijn afgegeven. Elke woensdag worden deze hoeveelheden voor de voorafgaande week medegedeeld. Indien in een van de in punt 1 genoemde periodes geen enkele invoercertificaataanvraag is ingediend of als er geen ongebruikte hoeveelheden in de zin van punt 2 zijn geweest, stelt de betrokken Lid-Staat de Commissie daarvan in kennis op de in dit artikel aangewezen dagen. Artikel 4 Deze verordening treedt in werking op de achtste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedan te Brussel, 20 mei 1988. Voor de Commissie Frans ANDRIESSEN Vice-Voorzitter (1) PB nr. L 115 van 3. 5. 1988, blz. 7. (2) PB nr. L 338 van 13. 12. 1980, blz. 1. (3) PB nr. L 195 van 16. 7. 1987, blz. 11.",
  "source": "EUR LEX"
}