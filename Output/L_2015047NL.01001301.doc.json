{
  "url": "http://www.w3.org/1999/xhtml\">",
  "content": "L_2015047NL.01001301.xml 20.2.2015 NL Publicatieblad van de Europese Unie L 47/13 UITVOERINGSVERORDENING (EU) 2015/274 VAN DE COMMISSIE van 19 februari 2015 tot 226e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al-Qa'ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al-Qa'ida-netwerk ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 10 februari 2015 besloten één persoon toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt. (4) Om de doeltreffendheid van de in deze verordening vastgestelde maatregelen te garanderen dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 februari 2015. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . ANNEX In Bijlage I bij Verordening (EG) nr. 881/2002 wordt de volgende vermelding toegevoegd aan de lijst „Natuurlijke personen”: „Denis Mamadou Gerhard Cuspert (ook bekend als Abu Talha al-Almani). Geboortedatum: 18.10.1975. Geboorteplaats: Berlijn, Duitsland. Nationaliteit: Duits. Nationaal identificatienummer: 2550439611 (Duits nationaal identificatienummer, afgegeven in het district Friedrichshain-Kreuzberg van Berlijn, Duitsland, afgegeven op 22.4.2010, geldig tot 21.4.2020). Adres: Karl-Marx-Str. 210, 12055 Berlijn, Duitsland. Overige informatie: a) Persoonsbeschrijving: bruine ogen; zwart haar; lengte: 178 cm. Tatoeages: BROKEN DREAMS in letters (rug) en Afrikaans landschap (rechter bovenarm); b) naam vader: Richard Luc-Giffard; c) naam moeder: Sigrid Cuspert; d) bevindt zich in Syrië/Turkije (situatie januari 2015). Datum van aanwijzing bedoeld in artikel 2 bis, lid 4, onder b): 10.2.2015.”",
  "source": "EUR LEX"
}