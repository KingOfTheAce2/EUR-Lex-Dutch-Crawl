{
  "url": "http://www.w3.org/1999/xhtml\"><!--",
  "content": "L_2023071NL.01002701.xml 9.3.2023 NL Publicatieblad van de Europese Unie L 71/27 UITVOERINGSVERORDENING (EU) 2023/516 VAN DE COMMISSIE van 8 maart 2023 tot wijziging van Uitvoeringsverordening (EU) 2020/2236 wat betreft het model van diergezondheidscertificaat voor de binnenkomst in de Unie van zendingen van waterdieren bestemd voor bepaalde aquacultuurinrichtingen, vrijlating in het wild of andere doeleinden, met uitzondering van rechtstreekse menselijke consumptie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 238, lid 3, punten a) en c), Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 2 ) , en met name artikel 90, Overwegende hetgeen volgt: (1) Uitvoeringsverordening (EU) 2020/2236 van de Commissie ( 3 ) bevat de modellen van diergezondheidscertificaten voor de binnenkomst in de Unie en verplaatsingen binnen de Unie van zendingen van waterdieren en bepaalde producten van dierlijke oorsprong van waterdieren. (2) Bijlage II bij Uitvoeringsverordening (EU) 2020/2236 bevat meer bepaald het model van diergezondheidscertificaat voor de binnenkomst in de Unie van zendingen van waterdieren bestemd voor bepaalde aquacultuurinrichtingen, vrijlating in het wild of andere doeleinden, met uitzondering van rechtstreekse menselijke consumptie (model AQUA-ENTRY-ESTAB/RELEASE/OTHER). Artikel 166 van Gedelegeerde Verordening (EU) 2020/692 van de Commissie ( 4 ) is recent gewijzigd bij Gedelegeerde Verordening (EU) 2023/119 ( 5 ) om gezondheidswerkers voor waterdieren toe te staan voorafgaand aan de uitvoer naar de Unie klinische inspecties van zendingen van waterdieren te verrichten, op voorwaarde dat zij daartoe op grond van de wetgeving van het derde land of gebied van uitvoer gemachtigd zijn. Die nieuwe voorschriften voor de binnenkomst in de Unie van die zendingen moeten in punt II.3.2 van dat model van diergezondheidscertificaat worden weerspiegeld. Bijlage II bij Uitvoeringsverordening (EU) 2020/2236 moet daarom dienovereenkomstig worden gewijzigd. (3) Om verstoringen van de handel te voorkomen wat betreft de binnenkomst in de Unie van zendingen van waterdieren bestemd voor bepaalde aquacultuurinrichtingen, vrijlating in het wild of andere doeleinden, met uitzondering van rechtstreekse menselijke consumptie, moet het gebruik van diergezondheidscertificaten die overeenkomstig Uitvoeringsverordening (EU) 2020/2236, zoals die vóór de bij deze uitvoeringsverordening ingevoerde wijzigingen van toepassing was, zijn afgegeven, toegestaan blijven gedurende een overgangsperiode, mits aan bepaalde voorwaarden wordt voldaan. (4) Aangezien Uitvoeringsverordening (EU) 2020/2236 met ingang van 21 april 2021 van toepassing is, moeten de wijzigingen die bij deze verordening in Uitvoeringsverordening (EU) 2020/2236 worden aangebracht, omwille van de rechtszekerheid en met het oog op het vergemakkelijken van de handel met spoed in werking treden. (5) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage II bij Uitvoeringsverordening (EU) 2020/2236 wordt gewijzigd overeenkomstig de bijlage bij deze verordening. Artikel 2 Gedurende een overgangsperiode die loopt tot en met 15 december 2023, blijft de binnenkomst in de Unie toegestaan van zendingen van waterdieren bestemd voor bepaalde aquacultuurinrichtingen, vrijlating in het wild of andere doeleinden, met uitzondering van rechtstreekse menselijke consumptie, die vergezeld gaan van het diergezondheidscertificaat dat is afgegeven overeenkomstig het model in bijlage II bij Uitvoeringsverordening (EU) 2020/2236, zoals die van toepassing was vóór de bij deze uitvoeringsverordening ingevoerde wijzigingen, op voorwaarde dat het certificaat uiterlijk op 15 september 2023 is afgegeven. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 maart 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) PB L 95 van 7.4.2017, blz. 1 . ( 3 ) Uitvoeringsverordening (EU) 2020/2236 van de Commissie van 16 december 2020 tot vaststelling van regels voor de toepassing van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten voor de binnenkomst in de Unie en verplaatsingen binnen de Unie van zendingen van waterdieren en bepaalde producten van dierlijke oorsprong van waterdieren, officiële certificering van dergelijke certificaten, en tot intrekking van Verordening (EG) nr. 1251/2008 ( PB L 442 van 30.12.2020, blz. 410 ). ( 4 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 5 ) Gedelegeerde Verordening (EU) 2023/119 van de Commissie van 9 november 2022 tot wijziging van Gedelegeerde Verordening (EU) 2020/692 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 16 van 18.1.2023, blz. 5 ). BĲLAGE Bijlage II bij Uitvoeringsverordening (EU) 2020/2236 wordt vervangen door: “BIJLAGE II Bijlage II bevat het volgende model van diergezondheidscertificaat: Model AQUA-ENTRY-ESTAB/RELEASE/OTHER Model van diergezondheidscertificaat voor de binnenkomst in de Unie van waterdieren bestemd voor bepaalde aquacultuurinrichtingen, vrijlating in het wild of andere doeleinden, met uitzondering van rechtstreekse menselijke consumptie MODEL VAN DIERGEZONDHEIDSCERTIFICAAT VOOR DE BINNENKOMST IN DE UNIE VAN WATERDIEREN BESTEMD VOOR BEPAALDE AQUACULTUURINRICHTINGEN, VRIJLATING IN HET WILD OF ANDERE DOELEINDEN, MET UITZONDERING VAN RECHTSTREEKSE MENSELIJKE CONSUMPTIE (MODEL “AQUA-ENTRY-ESTAB/RELEASE/OTHER”) ”.",
  "source": "EUR LEX"
}