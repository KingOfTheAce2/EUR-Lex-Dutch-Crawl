{
  "url": "http://www.w3.org/1999/xhtml\">",
  "content": "L_202402405NL.000101.fmx.xml Publicatieblad van de Europese Unie NL L-serie 2024/2405 13.9.2024 UITVOERINGSVERORDENING (EU) 2024/2405 VAN DE COMMISSIE van 12 september 2024 tot intrekking van de toelating van de Unie voor het uniek biocide “SchwabEX-Guard” overeenkomstig Verordening (EU) nr. 528/2012 van het Europees Parlement en de Raad en tot intrekking van Uitvoeringsverordening (EU) 2022/114 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 49, Overwegende hetgeen volgt: (1) Op 26 januari 2022 is bij Uitvoeringsverordening (EU) 2022/114 van de Commissie ( 2 ) overeenkomstig artikel 44, lid 5, van Verordening (EU) nr. 528/2012 een toelating van de Unie met toelatingsnummer EU-0025436-0000 verleend aan Sumitomo Chemical Agro Europe SAS, houder van een toelating van de Unie voor het op de markt aanbieden en het gebruik van het uniek biocide “SchwabEX-Guard”. (2) Op 21 maart 2024 heeft Sumitomo Chemical Agro Europe SAS overeenkomstig artikel 49 van Verordening (EU) nr. 528/2012 bij het Europees Agentschap voor chemische stoffen (“het Agentschap”) een verzoek ingediend om deze toelating van de Unie in te trekken. Het verzoek is in het biocidenregister geregistreerd onder zaaknummer BC-QP093655-06. (3) Sumitomo Chemical Agro Europe SAS heeft meegedeeld dat het verzoek om zakelijke redenen was ingediend. (4) Op 25 maart 2024 heeft het Agentschap het verzoek doorgestuurd naar de Commissie. (5) Het is derhalve passend om de toelating van de Unie voor het uniek biocide “SchwabEX-Guard” op verzoek van de houder van de toelating in te trekken en bijgevolg Uitvoeringsverordening (EU) 2022/114 in te trekken. (6) Het is eveneens passend een respijtperiode toe te staan voor het op de markt aanbieden en het gebruik van de bestaande voorraden, overeenkomstig artikel 52 van Verordening (EU) nr. 528/2012, HEEFT DE VOLGENDE VERORDENING VASTGESTELD: Artikel 1 De bij Uitvoeringsverordening (EU) 2022/114 aan Sumitomo Chemical Agro Europe SAS verleende toelating van de Unie voor het uniek biocide “SchwabEX-Guard” met toelatingsnummer EU-0025436-0000 wordt ingetrokken. Artikel 2 Uitvoeringsverordening (EU) 2022/114 wordt ingetrokken. Artikel 3 Het biocide “SchwabEX-Guard” wordt vanaf 3 april 2025 niet meer op de markt aangeboden en bestaande voorraden van dit biocide worden niet meer gebruikt vanaf 3 oktober 2025. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 september 2024. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 , ELI: http://data.europa.eu/eli/reg/2012/528/oj . ( 2 ) Uitvoeringsverordening (EU) 2022/114 van de Commissie van 26 januari 2022 tot verlening van toelating van de Unie voor het uniek biocide “SchwabEX-Guard” ( PB L 19 van 28.1.2022, blz. 11 , ELI: http://data.europa.eu/eli/reg_impl/2022/114/oj ). ELI: http://data.europa.eu/eli/reg_impl/2024/2405/oj ISSN 1977-0758 (electronic edition)",
  "source": "EUR LEX"
}