{
  "url": "http://www.w3.org/1999/xhtml\"><!--",
  "content": "L_2023187NL.01002601.xml 26.7.2023 NL Publicatieblad van de Europese Unie L 187/26 UITVOERINGSVERORDENING (EU) 2023/1537 VAN DE COMMISSIE van 25 juli 2023 tot vaststelling van uitvoeringsbepalingen voor Verordening (EU) 2022/2379 van het Europees Parlement en de Raad wat betreft statistieken over het gebruik van gewasbeschermingsmiddelen die tijdens de overgangsregeling 2025-2027 voor het referentiejaar 2026 moeten worden ingediend en statistieken over op de markt gebrachte gewasbeschermingsmiddelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2022/2379 van het Europees Parlement en de Raad van 23 november 2022 betreffende statistieken over de landbouwinput en -output, tot wijziging van Verordening (EG) nr. 617/2008 van de Commissie en tot intrekking van de Verordeningen (EG) nr. 1165/2008, (EG) nr. 543/2009 en (EG) nr. 1185/2009 van het Europees Parlement en de Raad en Richtlijn 96/16/EG van de Raad ( 1 ) , en met name artikel 4, lid 6, artikel 5, lid 10, artikel 9, lid 4, en artikel 14, lid 1, Overwegende hetgeen volgt: (1) Verordening (EU) 2022/2379 stelt een geïntegreerd kader vast voor de ontwikkeling, productie en verspreiding van Europese statistieken met betrekking tot landbouwinputs en -outputs. (2) Voor de jaren 2025, 2026 en 2027 gelden overgangsbepalingen inzake het gedetailleerde onderwerp van het gebruik van gewasbeschermingsmiddelen in de landbouw, zoals vastgesteld in artikel 14, lid 1, van Verordening (EU) 2022/2379. Volgens deze regels worden de gegevens over het gebruik slechts eenmaal verzonden voor het referentiejaar 2026. (3) Vanaf het referentiejaar 2025 moeten jaarlijks statistieken over het op de markt brengen van gewasbeschermingsmiddelen worden verzameld. (4) De gegevensvereisten voor het opstellen van statistieken over landbouwinputs en -outputs met betrekking tot gewasbeschermingsmiddelen moeten worden gespecificeerd om vergelijkbare gegevens tussen de lidstaten te produceren en harmonisatie te bewerkstelligen. (5) In Verordening (EU) 2022/2379 is bepaald dat statistische gegevens over de dimensie van de biologische productie essentieel zijn om de voortgang van het actieplan voor de ontwikkeling van de biologische productie in de Unie te monitoren. Het gebruik van gewasbeschermingsmiddelen in de biologische productie is een belangrijk onderdeel van die gegevens. (6) Overeenkomstig artikel 5, lid 10, van Verordening (EU) 2022/2379 specificeert deze verordening de technische elementen van de te verstrekken gegevens. Deze elementen bestaan uit de lijst van variabelen, de beschrijvingen van de variabelen, de waarnemingseenheden, de toe te passen nauwkeurigheidseisen, de toe te passen methodologische regels en de termijnen voor de indiening van de gegevens. (7) De dekking van de gegevensreeksen moet worden gespecificeerd naast de vereisten van artikel 4, leden 1 en 5, van Verordening (EU) 2022/2379, waar passend, om inconsistenties tussen de lidstaten te voorkomen. In het bijzonder moet op grond van artikel 14, lid 1, van Verordening (EU) 2022/2379, in afwijking van artikel 4, lid 5, punt b), een gemeenschappelijke lijst van gewassen worden vastgesteld voor alle lidstaten om informatie te verstrekken over het gebruik van gewasbeschermingsmiddelen. De lijst moet samen met blijvend grasland 75 % van de oppervlakte cultuurgrond op het niveau van de Unie bestrijken. Deze lijst kan door de lidstaten worden aangevuld met nationaal relevante gewassen. (8) De in artikel 9, lid 4, van Verordening (EU) 2022/2379 genoemde referentieperioden moeten nader worden gespecificeerd. (9) De dekking van de gegevensreeksen kan worden heroverwogen om statistieken over het gebruik van gewasbeschermingsmiddelen voor zaaigoed en opslagbehandeling op te nemen zodra dit technisch haalbaar wordt geacht. (10) Om de statistieken over gewasbeschermingsmiddelen in overeenstemming te houden met de regelmatige bijwerking van de lijst van goedgekeurde werkzame stoffen, moeten zij worden aangepast aan Uitvoeringsverordening (EU) nr. 540/2011 van de Commissie ( 2 ) . (11) Statistieken over gewasbeschermingsmiddelen zijn nodig om toezicht te houden op het gemeenschappelijk landbouwbeleid en het relevante beleid ter ondersteuning van het duurzame gebruik van gewasbeschermingsmiddelen, zoals de doelstellingen voor duurzame ontwikkeling en de Green Deal, en de bijbehorende doelstellingen. (12) De in deze verordening vervatte maatregelen zijn in overeenstemming met het advies van het bij artikel 7 van Verordening (EG) nr. 223/2009 van het Europees Parlement en de Raad ingestelde Comité voor het Europees statistisch systeem ( 3 ) , HEEFT DE VOLGENDE VERORDENING VASTGESTELD: Artikel 1 Gegevensvereisten 1.   De lidstaten verstrekken gegevens op het gebied van statistieken over gewasbeschermingsmiddelen als bedoeld in artikel 5, lid 1, punt e), van Verordening (EU) 2022/2379 in de vorm van geaggregeerde gegevensreeksen. 2.   De statistieken hebben betrekking op: a) alle werkzame stoffen als gespecificeerd in de punten i) en ii) van dit artikel die aanwezig zijn in de gewasbeschermingsmiddelen die op de markt worden gebracht in de zin van artikel 3, punt 9, van Verordening (EG) nr. 1107/2009 van het Europees Parlement en de Raad ( 4 ) , met inbegrip van de werkzame stoffen die op de markt zijn gebracht op grond van een vergunning voor parallelhandel als bedoeld in artikel 52 van die verordening: i) de werkzame stoffen die zijn opgenomen in Uitvoeringsverordening (EU) nr. 540/2011; ii) de werkzame stoffen in gewasbeschermingsmiddelen op de markt worden gebracht in noodsituaties als bedoeld in artikel 53 van Verordening (EG) nr. 1107/2009, andere dan die welke in punt i) worden bedoeld, en ongeacht hun goedkeuringsstatus; b) het gebruik van de in punt a) bedoelde werkzame stoffen door professionele gebruikers in de landbouw. 3.   De gegevens worden op nationaal niveau aan de Commissie (Eurostat) toegezonden. Artikel 2 Gegevensreeksen 1.   De gegevensinhoud van de gegevensreeksen wordt gespecificeerd in bijlage I voor de gedetailleerde onderwerpen: 1) op de markt gebrachte gewasbeschermingsmiddelen; 2) gebruik van gewasbeschermingsmiddelen in de landbouw. 2.   Voor elke gegevensreeks omvat deel I van bijlage I het volgende: 1) een beschrijving van het gegevensinhoud; 2) de te verstrekken variabelen voor de biologische productie; 3) de termijnen voor de indiening van de gegevens bij de Commissie (Eurostat); 4) de referentieperioden; 5) de meeteenheden. 3.   Voor elke gegevensreeks wordt in deel II van bijlage I in voorkomend geval het volgende gespecificeerd: 1) een beschrijving van de meeteenheden; 2) mogelijke technische vereisten met betrekking tot de variabelen. Artikel 3 Kwaliteitseisen Wanneer gegevens worden verzameld op basis van statistische steekproeven, zorgen de lidstaten ervoor dat de gewogen resultaten representatief zijn voor de statistische populatie binnen de relevante geografische eenheid. Wanneer nauwkeurigheidseisen niet van toepassing zijn, bijvoorbeeld als er sprake is van andere bronnen dan statistische enquêtes, wordt de kwaliteit van de statistieken gewaarborgd met andere middelen, zodat zij representatief zijn voor het toepassingsgebied dat zij beschrijven, en voldoen zij aan de kwaliteitscriteria van artikel 12, lid 1, van Verordening (EG) nr. 223/2009. Artikel 4 Classificaties De in artikel 1, lid 2, bedoelde werkzame stoffen worden gerapporteerd aan de hand van de indeling in bijlage II. Artikel 5 Omschrijvingen Voor de toepassing van deze verordening gelden de in bijlage III opgenomen omschrijvingen van aanduidingen. Artikel 6 Overgangsregeling De bepalingen van deze verordening zijn van toepassing op de referentieperioden 2025-2027. De voorschriften van de bij artikel 14, lid 1, van Verordening (EU) 2022/2379 ingestelde overgangsregeling voor de periode 2025-2027 zijn alleen van toepassing op gegevens over het gedetailleerde onderwerp van het gebruik van gewasbeschermingsmiddelen in de landbouw. Artikel 7 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 juli 2023. Voor de Commissie De voorzitter Ursula VON DER LEYEN ( 1 ) PB L 315 van 7.12.2022, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek en tot intrekking van Verordening (EG, Euratom) nr. 1101/2008 betreffende de toezending van onder de statistische geheimhoudingsplicht vallende gegevens aan het Bureau voor de Statistiek van de Europese Gemeenschappen, Verordening (EG) nr. 322/97 van de Raad betreffende de communautaire statistiek en Besluit 89/382/EEG, Euratom van de Raad tot oprichting van een Comité statistisch programma van de Europese Gemeenschappen ( PB L 87 van 31.3.2009, blz. 164 ). ( 4 ) Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( PB L 309 van 24.11.2009, blz. 1 ). BIJLAGE I DATAREEKS 1 Op de markt gebrachte gewasbeschermingsmiddelen Domein: e. Statistieken over gewasbeschermingsmiddelen Onderwerp: i. Gewasbeschermingsmiddelen Gedetailleerd onderwerp: i.1 Op de markt gebrachte gewasbeschermingsmiddelen AFDELING I Opgenomen gegevens De gegevens hebben betrekking op alle werkzame stoffen in alle gewasbeschermingsmiddelen die tijdens de referentieperiode in de lidstaten op de markt zijn gebracht, met inbegrip van die welke op de markt worden gebracht op grond van een parallelhandelsvergunning ( 1 ) en/of noodvergunningen ( 2 ) . Wetgeving inzake gewasbeschermingsmiddelen Termijn 31 december jaar N+1 Werkzame stoffen in op de markt gebrachte gewasbeschermingsmiddelent, totaal Q N : Het jaar waarop de gegevens betrekking hebben Q : Hoeveelheid op de markt gebrachte werkzame stoffen (kg) Referentieperiode : Kalenderjaar Frequentie : Jaarlijks Geografisch niveau : Nationaal AFDELING II Beschrijving van de maateenheden Hoeveelheid werkzame stoffen: verwijst naar de hoeveelheid werkzame stoffen in de gewasbeschermingsmiddelen die op de markt wordt gebracht, zoals gedefinieerd in artikel 1, lid 2, punt a). Technische voorschriften met betrekking tot de variabelen De in bovenstaande tabel beschreven gegevens worden ingediend: per werkzame stof, per chemische klasse, per productcategorie en per hoofdgroep, zoals aangegeven in bijlage II. DATAREEKS 2 Gebruik van gewasbeschermingsmiddelen in de landbouw Domein: e. Statistieken over gewasbeschermingsmiddelen Onderwerp: i. Gewasbeschermingsmiddelen Gedetailleerd onderwerp: i.2 Gebruik van gewasbeschermingsmiddelen in de landbouw AFDELING I Opgenomen gegevens De gegevens hebben betrekking op de gewasarealen voor de gemeenschappelijke lijst van gewassen op landbouwbedrijven in de lidstaten die met gewasbeschermingsmiddelen zijn behandeld en op de hoeveelheden van alle werkzame stoffen die tijdens de referentieperiode zijn gebruikt, met inbegrip van die welke in het kader van noodvergunningen zijn gebruikt ( 3 ) . Gewaskenmerken Termijn 31 december jaar N+1 Behandeld gebied Hoeveelheid werkzame stof Zachte tarwe en spelt NAT, OAT NQS, OQS Harde tarwe NAT, OAT NQS, OQS Gerst NAT, OAT NQS, OQS Korrelmaïs en zaad-spilmengsel NAT, OAT NQS, OQS Voedermaïs NAT, OAT NQS, OQS Kool- en raapzaad NAT, OAT NQS, OQS Zonnebloemzaad NAT, OAT NQS, OQS Aardappelen (inclusief pootaardappelen) NAT, OAT NQS, OQS Suikerbieten (exclusief zaaizaad) NAT, OAT NQS, OQS Appelen NAT, OAT NQS, OQS Druiven voor de productie van wijn NAT, OAT NQS, OQS Tafeldruiven NAT, OAT NQS, OQS Sinaasappelen NAT, OAT NQS, OQS Olijven NAT, OAT NQS, OQS Kool NAT, OAT NQS, OQS Wortels NAT, OAT NQS, OQS Uien NAT, OAT NQS, OQS Tomaten in de open lucht NAT, OAT NQS, OQS Onder glas of andere betreedbare beschermingsafdekking gekweekte tomaten NAT, OAT NQS, OQS Aardbeien in de openlucht NAT, OAT NQS, OQS Onder glas of andere betreedbare beschermingsafdekking gekweekte aardbeien NAT, OAT NQS, OQS N : Het jaar waarop de gegevens betrekking hebben NAT : Behandeld niet-biologisch areaal (ha) OAT : Behandeld biologisch areaal (omschakelingsareaal en gecertificeerd areaal) (ha) NQS : Hoeveelheid van alle werkzame stoffen die op niet-biologisch gebied worden gebruikt (kg) OQ’S : Hoeveelheid van alle werkzame stoffen die op biologisch areaal wordt gebruikt (omschakelingsareaal en gecertificeerd areaal) (kg) Referentieperiode : Oogstjaar Frequentie : 2026 Geografisch niveau : Nationaal AFDELING II Beschrijving van de maateenheden Behandeld areaal (ha): verwijst naar de fysieke oppervlakte van het gewas dat in het oogstjaar moet worden geoogst en tijdens de referentieperiode ten minste eenmaal is behandeld met een bepaalde werkzame stof die is ingedeeld overeenkomstig bijlage II, ongeacht het aantal toepassingen. Behandeld niet-biologisch areaal (ha): verwijst naar behandeld areaal, met uitzondering van arealen die biologisch gecertificeerd zijn of in omschakeling zijn. Behandeld biologisch areaal ( ha): verwijst naar het behandelde areaal dat gecertificeerd is als biologisch of in omschakeling overeenkomstig Verordening (EU) 2018/848 van het Europees Parlement en de Raad ( 4 ) . Hoeveelheid werkzame stof (kg): verwijst naar de hoeveelheid van elk van de werkzame stoffen, als omschreven in artikel 1, lid 2, punt a), die overeenkomstig bijlage II op het gewas is gebruikt tijdens de referentieperiode. Op niet-biologisch areaal gebruikte hoeveelheid (kg): verwijst naar de hoeveelheid werkzame stoffen die wordt gebruikt op gewassen die worden geoogst op niet-biologische arealen. Op biologisch areaal gebruikte hoeveelheid (kg): verwijst naar de hoeveelheid werkzame stoffen die op gewassen wordt gebruikt uit biologische arealen (gecertificeerd biologisch of in omschakeling). Technische voorschriften met betrekking tot de variabelen De in bovenstaande tabel beschreven gegevens worden ingediend: per werkzame stof, per chemische klasse, per productcategorie en per hoofdgroep, zoals aangegeven in bijlage II. De gegevens hebben betrekking op alle werkzame stoffen in alle gewasbeschermingsmiddelen die tijdens de referentieperiode in de lidstaten worden gebruikt, met inbegrip van die welke in het kader van noodtoelatingen worden gebruikt. De gegevens omvatten alle behandelingen vanaf het inzaaien/planten tot het einde van de oogst. De gegevens over het behandelde areaal worden zodanig verzameld dat de oppervlakte- en kwantitatieve gegevens per gewas (zonder dubbeltelling) ook beschikbaar zijn op het niveau van aggregatie in chemische klassen, productcategorieën en grote groepen. De gegevens omvatten alle werkzame stoffen in alle gewasbeschermingsmiddelen die op landbouwbedrijven worden gebruikt (het gebruik in opslagfaciliteiten en voor zaaigoed is uitgesloten). ( 1 ) Zoals gedefinieerd in artikel 52 van Verordening (EG) nr. 1107/2009. ( 2 ) Zoals gedefinieerd in artikel 53 van Verordening (EG) nr. 1107/2009. ( 3 ) Zoals gedefinieerd in artikel 53 van Verordening (EG) nr. 1107/2009. ( 4 ) Verordening (EU) 2018/848 van het Europees Parlement en de Raad van 30 mei 2018 inzake de biologische productie en de etikettering van biologische producten en tot intrekking van Verordening (EG) nr. 834/2007 van de Raad ( PB L 150 van 14.6.2018, blz. 1 ). BIJLAGE II INDELING VAN WERKZAME STOFFEN IN GEWASBESCHERMINGSMIDDELEN Hoofdcategorie Productcategorieën Chemische klassen ( 1 ) Totaal werkzame stoffen in gewasbeschermingsmiddelen Fungiciden en bactericiden Anorganische fungiciden Koperverbindingen Anorganische zwavel Andere anorganische fungiciden Fungiciden op basis van carbamaten en dithiocarbamaten Fungiciden op basis van carbanilaten Fungiciden op basis van carbamaten Fungiciden op basis van dithiocarbamaten Andere fungiciden op basis van carbamaten en dithiocarbamaten Fungiciden op basis van benzimidazolen Fungiciden op basis van benzimidazolen Andere fungiciden op basis van benzimidazolen Fungiciden op basis van imidazolen en triazolen Fungiciden op basis van conazolen Fungiciden op basis van imidazolen Andere fungiciden op basis van imidazolen en triazolen Fungiciden op basis van morfolinen Fungiciden op basis van morfolinen Andere fungiciden op basis van morfolinen Fungiciden van microbiologische of botanische oorsprong Microbiologische fungiciden Botanische fungiciden Andere insecticiden van microbiologische of botanische oorsprong Bactericiden Anorganische bactericiden Andere bactericiden Andere fungiciden en bactericiden Fungiciden op basis van alifatische stikstofverbindingen Fungiciden op basis van amiden Fungiciden op basis van aniliden Fungiciden op basis van aromatische verbindingen Fungiciden op basis van dicarboximide Fungiciden op basis van dinitroanilinen Fungiciden op basis van dinitrofenolen Fungiciden op basis van organische fosforverbindingen Fungiciden op basis van oxazolen Fungiciden op basis van fenylpyrrolen Fungiciden op basis van ftaalimiden Fungiciden op basis van pyrimidinen Fungiciden op basis van chinolinen Fungiciden op basis van chinonen Fungiciden op basis van strobilurinen Fungiciden op basis van ureum Niet-ingedeelde fungiciden Herbiciden, loofdoders en mosbestrijders Herbiciden op basis van fenoxy-fytohormonen Fenoxy-herbiciden Andere herbiciden op basis van fenoxy-fytohormonen Herbiciden op basis van triazinen en triazinonen Herbiciden op basis van triazinen Herbiciden op basis van triazinonen Andere herbiciden op basis van triazinen en triazinonen Herbiciden op basis van amiden en aniliden Herbiciden op basis van amiden Herbiciden op basis van aniliden Herbiciden op basis van chlooraceetaniliden Andere herbiciden op basis van amiden en aniliden Herbiciden op basis van carbamaten en biscarbamaten Herbiciden op basis van biscarbamaten Herbiciden op basis van carbamaten Andere herbiciden op basis van carbamaten en biscarbamaten Herbiciden op basis van dinitroanilinederivaten Herbiciden op basis van dinitroanilinen Andere herbiciden op basis van dinitroanilinederivaten Herbiciden op basis van ureum-, uracil- of sulfonylureumderivaten Herbiciden op basis van sulfonylureum Herbiciden op basis van uracil Herbiciden op basis van ureum Andere herbiciden op basis van ureum-, uracil- of sulfonylureumderivaten Andere herbiciden Herbiciden op basis van aryloxyfenoxypropionaten Herbiciden op basis van benzofuran Herbiciden op basis van benzoëzuur Herbiciden op basis van bipyridylium Herbiciden op basis van cyclohexaandionen Herbiciden op basis van diazinen Herbiciden op basis van dicarboximiden Herbiciden op basis van difenylether Herbiciden op basis van imidazolinon Anorganische herbiciden Herbiciden op basis van isoxazolen Herbiciden op basis van nitrillen Herbiciden op basis van organische fosforverbindingen Herbiciden op basis van fenylpyrazolen Herbiciden op basis van pyridazinonen Herbiciden op basis van pyridinecarboxamiden Herbiciden op basis van pyridinecarbonzuur Herbiciden op basis van pyridyloxyazijnzuur Herbiciden op basis van chinolinen Herbiciden op basis van thiadiazinen Herbiciden op basis van thiocarbamaten Herbiciden op basis van triazolen Herbiciden op basis van triazolinonen Herbiciden op basis van triazolonen Herbiciden op basis van triketonen Niet-ingedeelde herbiciden Insecticiden en acariciden Insecticiden op basis van pyretroïden Insecticiden op basis van pyretroïden Andere insecticiden op basis van pyretroïden Insecticiden op basis van gechloreerde koolwaterstoffen Insecticiden op basis van antranildiamiden Andere insecticiden op basis van gechloreerde koolwaterstoffen Insecticiden op basis van carbamaten en oxim-carbamaten Insecticiden op basis van oxim-carbamaten Insecticiden op basis van carbamaten Andere insecticiden op basis van carbamaten en oxim-carbamaten Insecticiden op basis van organische fosfaten Insecticiden op basis van organische fosforverbindingen Andere insecticiden op basis van organische fosfaten Insecticiden van microbiologische of botanische oorsprong Microbiologische insecticide Botanische insecticide Andere insecticiden van microbiologische of botanische oorsprong Acariciden Acariciden op basis van pyrazool Acariciden op basis van tetrazinen Andere acariciden Andere insecticiden Door vergisting verkregen insecticiden Insecticiden op basis van benzoylureum Insecticiden op basis van carbazaten Insecticiden op basis van diazylhydrazine Insectengroeiremmers Insecticiden op basis van nitroguanidinen Insecticiden op basis van organische tinverbindingen Insecticiden op basis van oxadiazinen Insecticiden op basis van fenylether Insecticiden op basis van (fenyl-)pyrazolen Insecticiden op basis van pyridinen Insecticiden op basis van pyridylmethylaminen Insecticiden op basis van sulfiet-ester Insecticiden op basis van tetronzuur Insectenlokstoffen rechtlijnige lepidopteranferomonen (SCLP’s) Andere insectenlokstoffen Niet-ingedeelde insecticiden-acariciden Mollusciciden Mollusciciden Mollusciciden Plantengroeiregulatoren Fysiologische plantengroeiregulatoren Fysiologische plantengroeiregulatoren Andere fysiologische plantengroeiregulatoren Middelen om het kiemen tegen te gaan Middelen om het kiemen tegen te gaan Andere middelen om het kiemen tegen te gaan Andere plantengroeiregulatoren Andere plantengroeiregulatoren Andere gewasbeschermingsmiddelen Plantaardige oliën Plantaardige oliën Grondontsmetters (inclusief nematiciden) Methylbromide Biologische nematiciden Organofosfaatnematiciden Andere grondontsmetters Rodenticiden Rodenticiden Alle andere gewasbeschermingsmiddelen Ontsmettingsmiddelen Afweermiddel Andere gewasbeschermingsmiddelen ( 1 ) Geldt ook voor gewasbeschermingsmiddelen van microbiologische of botanische oorsprong, met het oog op harmonisatie. BĲLAGE III OMSCHRIJVINGEN Een gewasbeschermingsmiddel is een product in de vorm waarin het aan de gebruiker wordt geleverd, bestaande uit of bevattende werkzame stoffen, beschermstoffen of synergistische middelen, en is bestemd voor een van de toepassingen als beschreven in artikel 2, lid 1, van Verordening (EG) nr. 1107/2009. Werkzame stoffen: werkzame stoffen als bedoeld in artikel 2, lid 2, van Verordening (EG) nr. 1107/2009. Op de markt brengen: op de markt brengen zoals gedefinieerd in artikel 3, punt 9, van Verordening (EG) nr. 1107/2009. Gewassen: landbouwgewassen, zoals beschreven in Uitvoeringsverordening (EU) 2023/1538 van de Commissie ( 1 ) Indeling van werkzame stoffen in gewasbeschermingsmiddelen: samenvoeging van werkzame stoffen per hoofdgroep, productcategorie en chemische klassen. Oogstjaar: het kalenderjaar waarin de oogst begint, met inbegrip van de periode waarin alle voorbereidende maatregelen (zoals het kweken, het planten, het toepassen van meststoffen en gewasbeschermingsmiddelen) worden genomen om die oogst ook in het voorafgaande kalenderjaar veilig te stellen. ( 1 ) Uitvoeringsverordening (EU) 2023/1538 van de Commissie van 25 juli 2023 houdende uitvoeringsbepalingen voor Verordening (EU) 2022/2379 van het Europees Parlement en de Raad betreffende statistieken over de landbouwinput en -output (zie bladzijde 40 van dit Publicatieblad).",
  "source": "EUR LEX"
}