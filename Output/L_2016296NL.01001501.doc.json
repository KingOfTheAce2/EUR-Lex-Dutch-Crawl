{
  "url": "http://www.w3.org/1999/xhtml\">",
  "content": "L_2016296NL.01001501.xml 1.11.2016 NL Publicatieblad van de Europese Unie L 296/15 UITVOERINGSBESLUIT (EU) 2016/1916 VAN DE COMMISSIE van 27 oktober 2016 tot wijziging van Uitvoeringsbesluit 2014/99/EU tot vaststelling van de lijst van de regio's die in aanmerking komen voor financiering uit het Europees Fonds voor regionale ontwikkeling en het Europees Sociaal Fonds en van de lidstaten die in aanmerking komen voor financiering uit het Cohesiefonds voor de periode 2014-2020 (Kennisgeving geschied onder nummer C(2016) 6820) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 90, lid 5, Overwegende hetgeen volgt: (1) Ingevolge artikel 90, lid 5, van Verordening (EU) nr. 1303/2013 moet de Commissie in 2016 opnieuw bezien welke lidstaten op basis van de cijfers over het bruto nationaal inkomen (bni) van de Unie voor de 27 EU-lidstaten over de periode 2012-2014 voor steun uit het Cohesiefonds in aanmerking komen. (2) Volgens de desbetreffende cijfers voor de periode 2012-2014 bedraagt voor Cyprus het bni per inwoner minder dan 90 % van het gemiddelde bni per inwoner van de 27 EU-lidstaten. Daarom moet Cyprus voortaan voor steun uit het Cohesiefonds in aanmerking komen en moet het met ingang van 1 januari 2017 niet langer bij wijze van bijzondere overgangsmaatregel steun uit het Cohesiefonds ontvangen. (3) De lijst van de lidstaten die in aanmerking komen voor financiering uit het Cohesiefonds en de lijst van de lidstaten die bij wijze van bijzondere overgangsmaatregel in aanmerking komen voor financiering uit het Cohesiefonds moeten derhalve worden aangepast. (4) Uitvoeringsbesluit 2014/99/EU van de Commissie ( 2 ) moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Uitvoeringsbesluit 2014/99/EU wordt als volgt gewijzigd: 1) Bijlage IV wordt vervangen door de tekst in de bijlage bij dit besluit. 2) Artikel 5 en bijlage V worden geschrapt. Artikel 2 Dit besluit is van toepassing vanaf 1 januari 2017. Artikel 3 Dit besluit is gericht tot de lidstaten. Gedaan te Brussel, 27 oktober 2016. Voor de Commissie Corina CREȚU Lid van de Commissie ( 1 ) PB L 347 van 20.12.2013, blz. 320 . ( 2 ) Uitvoeringsbesluit 2014/99/EU van de Commissie van 18 februari 2014 tot vaststelling van de lijst van de regio's die in aanmerking komen voor financiering uit het Europees Fonds voor regionale ontwikkeling en het Europees Sociaal Fonds en van de lidstaten die in aanmerking komen voor financiering uit het Cohesiefonds voor de periode 2014-2020 ( PB L 50 van 20.2.2014, blz. 22 ). BIJLAGE „BIJLAGE IV Lijst van de lidstaten die met ingang van 1 januari 2017 in aanmerking komen voor financiering uit het Cohesiefonds op grond van artikel 4: Bulgarije Tsjechië Cyprus Estland Griekenland Kroatië Letland Litouwen Hongarije Malta Polen Portugal Roemenië Slovenië Slowakije”",
  "source": "EUR LEX"
}