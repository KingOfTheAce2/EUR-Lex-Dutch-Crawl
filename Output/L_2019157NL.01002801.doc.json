{
  "url": "http://www.w3.org/1999/xhtml\">",
  "content": "L_2019157NL.01002801.xml 14.6.2019 NL Publicatieblad van de Europese Unie L 157/28 UITVOERINGSBESLUIT (EU) 2019/974 VAN DE COMMISSIE van 12 juni 2019 tot goedkeuring van de door de lidstaten op grond van Verordening (EU) nr. 1308/2013 van het Europees Parlement en de Raad ingediende nationale programma's ter verbetering van de productie en afzet van producten van de bijenteelt (Kennisgeving geschied onder nummer C(2019) 4177) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 57, eerste alinea, onder c), Overwegende hetgeen volgt: (1) Overeenkomstig artikel 55 van Verordening (EU) nr. 1308/2013 hebben alle lidstaten hun driejarig nationaal programma voor de productie en afzet van bijenteeltproducten voor de bijenteeltjaren 2020, 2021 en 2022 aan de Commissie toegezonden. (2) De 28 programma's voldoen aan de doelstellingen van Verordening (EU) nr. 1308/2013 en bevatten alle informatie die is vereist op grond van artikel 4 van Uitvoeringsverordening (EU) 2015/1368 van de Commissie ( 2 ) . (3) De Uniebijdrage aan elk nationaal programma moet worden bepaald overeenkomstig artikel 55, lid 2, van Verordening (EU) nr. 1308/2013 en artikel 4 van Gedelegeerde Verordening (EU) 2015/1366 van de Commissie ( 3 ) . (4) De in dit besluit vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 De door België, Bulgarije, Tsjechië, Denemarken, Duitsland, Estland, Ierland, Griekenland, Spanje, Frankrijk, Kroatië, Italië, Cyprus, Letland, Litouwen, Luxemburg, Hongarije, Malta, Nederland, Oostenrijk, Polen, Portugal, Roemenië, Slovenië, Slowakije, Finland, Zweden en het Verenigd Koninkrijk ingediende nationale programma's voor de productie en afzet van producten van de bijenteelt voor de bijenteeltjaren 2020, 2021 en 2022 worden hierbij goedgekeurd. Artikel 2 De Unie mag niet meer aan de in artikel 1 bedoelde nationale programma's bijdragen dan de in de bijlage vermelde maximumbedragen voor de bijenteeltjaren 2020, 2021 en 2022. Artikel 3 Dit besluit is gericht tot de lidstaten. Gedaan te Brussel, 12 juni 2019. Voor de Commissie Phil HOGAN Lid van de Commissie ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2015/1368 van de Commissie van 6 augustus 2015 tot vaststelling van uitvoeringsbepalingen voor Verordening (EU) nr. 1308/2013 van het Europees Parlement en de Raad wat betreft steun in de bijenteeltsector ( PB L 211 van 8.8.2015, blz. 9 ). ( 3 ) Gedelegeerde Verordening (EU) 2015/1366 van de Commissie van 11 mei 2015 tot aanvulling van Verordening (EU) nr. 1308/2013 van het Europees Parlement en de Raad wat betreft steun in de bijenteeltsector ( PB L 211 van 8.8.2015, blz. 3 ). BIJLAGE Financiële Uniebijdrage aan de nationale bijenteeltprogramma's voor de bijenteeltjaren 2020, 2021 en 2022 (in EUR) Bijenteeltjaar 2020 Bijenteeltjaar 2021 Bijenteeltjaar 2022 België 160 330 160 400 160 255 Bulgarije 1 635 982 1 636 211 1 636 134 Tsjechië 1 266 168 1 266 168 1 266 168 Denemarken 175 240 163 641 146 265 Duitsland 1 656 621 1 656 621 1 656 621 Estland 100 000 100 000 100 000 Ierland 45 000 45 000 45 000 Griekenland 3 235 867 3 237 292 3 234 354 Spanje 5 634 999 5 635 000 5 634 999 Frankrijk 3 454 130 3 455 651 3 452 515 Kroatië 1 000 850 1 001 291 1 000 382 Italië 3 544 718 3 546 279 3 543 060 Cyprus 100 000 100 000 100 000 Letland 207 500 207 500 248 398 Litouwen 486 900 487 114 486 672 Luxemburg 15 337 15 344 15 330 Hongarije 3 120 330 3 121 704 3 118 871 Malta 8 333 8 333 8 333 Nederland 190 000 190 000 190 000 Oostenrijk 880 301 880 688 879 889 Polen 3 937 807 3 939 541 3 935 966 Portugal 1 750 000 1 750 000 1 750 000 Roemenië 5 248 731 5 251 043 5 246 276 Slovenië 380 000 380 000 380 000 Slowakije 734 909 735 232 734 565 Finland 140 500 140 500 140 500 Zweden 330 857 330 857 330 857 Verenigd Koninkrijk 558 590 558 590 558 590 EU-28 40 000 000 40 000 000 40 000 000",
  "source": "EUR LEX"
}