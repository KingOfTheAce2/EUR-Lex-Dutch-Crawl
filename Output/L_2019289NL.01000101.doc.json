{
  "url": "http://www.w3.org/1999/xhtml\">",
  "content": "L_2019289NL.01000101.xml 8.11.2019 NL Publicatieblad van de Europese Unie L 289/1 BESLUIT (EU) 2019/1864 VAN DE RAAD van 24 oktober 2019 betreffende de ondertekening, namens de Unie, van de Overeenkomst in de vorm van een briefwisseling tussen de Europese Unie en de Zwitserse Bondstaat in verband met de onderhandelingen in het kader van artikel XXVIII van de GATT 1994 over de wijziging van de WTO-concessies van Zwitserland voor gekruid vlees DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 6 december 2018 heeft de Raad de Commissie machtiging verleend tot het openen van onderhandelingen overeenkomstig artikel XXVIII van de Algemene Overeenkomst betreffende Tarieven en Handel (“GATT”) 1994 over passende compensatie naar aanleiding van de beslissing van Zwitserland om de tariefconcessie in lijst LIX — Zwitserland-Liechtenstein te wijzigen voor “vlees, alleen gekruid”. (2) De onderhandelingen zijn succesvol afgerond en op 17 juli 2019 is een overeenkomst in de vorm van een briefwisseling tussen de Europese Unie en de Zwitserse Bondstaat in verband met de onderhandelingen in het kader van artikel XXVIII van de GATT 1994 over wijziging van de WTO-concessies van Zwitserland voor gekruid vlees (“de overeenkomst”), geparafeerd. (3) Onderhavig besluit van de Raad heeft uitsluitend betrekking op het handelsbeleid van de Unie en geeft uitvoering aan een overeenkomst naar aanleiding van onderhandelingen in het kader van artikel XXVIII van de GATT 1994, een recht van de Unie uit hoofde van de Overeenkomst tot oprichting van de Wereldhandelsorganisatie (WTO). (4) De overeenkomst moet derhalve worden ondertekend, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening, namens de Unie, van de Overeenkomst in de vorm van een briefwisseling tussen de Europese Unie en de Zwitserse Bondstaat in verband met de onderhandelingen in het kader van artikel XXVIII van de GATT 1994 over de wijziging van de WTO-concessies van Zwitserland voor gekruid vlees, onder voorbehoud van de sluiting van die overeenkomst ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Luxemburg, 24 oktober 2019. Voor de Raad De voorzitter A.-K. PEKONEN ( 1 ) De tekst van de overeenkomst zal samen met het besluit betreffende de sluiting ervan worden bekendgemaakt.",
  "source": "EUR LEX"
}