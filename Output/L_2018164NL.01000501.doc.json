{
  "url": "http://www.w3.org/1999/xhtml\"><!--",
  "content": "L_2018164NL.01000501.xml 29.6.2018 NL Publicatieblad van de Europese Unie L 164/5 UITVOERINGSVERORDENING (EU) 2018/920 VAN DE COMMISSIE van 28 juni 2018 tot wijziging van Uitvoeringsverordening (EU) nr. 180/2014 wat betreft een aantal bepalingen inzake de controles, de kennisgevingen en de jaarlijkse verslaglegging en inzake wijzigingen van de Posei-programma's DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 228/2013 van het Europees Parlement en de Raad van 13 maart 2013 houdende specifieke maatregelen op landbouwgebied ten behoeve van de ultraperifere gebieden van de Unie en tot intrekking van Verordening (EG) nr. 247/2006 van de Raad ( 1 ) , en met name artikel 6, lid 2, artikel 8, tweede alinea, artikel 12, lid 3, en artikel 14, lid 1, Overwegende hetgeen volgt: (1) Uit de ervaring die met de toepassing van Uitvoeringsverordening (EU) nr. 180/2014 van de Commissie ( 2 ) is opgedaan, is gebleken dat sommige bepalingen inzake de controles, de kennisgevingen en de jaarlijks verslaglegging moeten worden verduidelijkt en vereenvoudigd. (2) In de artikelen 2, 3 en 5 van Uitvoeringsverordening (EU) nr. 180/2014 zijn bepalingen inzake de invoercertificaten, de vrijstellingscertificaten, de steuncertificaten en de betaling vastgesteld met betrekking tot uit derde landen ingevoerde of uit de Unie geleverde producten. In artikel 4, lid 1, van Uitvoeringsverordening (EU) 2016/1239 van de Commissie ( 3 ) wordt het gebruik van het registratie- en identificatienummer van marktdeelnemer („EORI-nummer”) verplicht voor invoercertificaten. Het is passend dezelfde vereiste vast te stellen voor de invoercertificaten, de vrijstellingscertificaten en de steuncertificaten waarop respectievelijk de artikelen 2, 3 en 5 van Uitvoeringsverordening (EU) nr. 180/2014 betrekking hebben. (3) In artikel 8 van Uitvoeringsverordening (EU) nr. 180/2014 zijn regels vastgesteld betreffende de door de marktdeelnemers over te leggen documenten en de geldigheidsduur van de certificaten. Het is passend de elektronische transmissie van de documenten waarvan de certificaten vergezeld gaan, te vergemakkelijken. (4) In artikel 16 van Uitvoeringsverordening (EU) nr. 180/2014 zijn de regels vastgelegd voor de administratieve en de fysieke controles bij de invoer, het binnenbrengen, de uitvoer en de verzending van landbouwproducten. Het is passend een onderscheid te maken tussen de fysieke controles bij de invoer en het binnenbrengen en de fysieke controles bij uitvoer en verzending. Het genoemde artikel moet zo worden geformuleerd dat expliciet wordt gesteld dat het verplicht is om bij het verrichten van de controles van de in sectie 5 van die verordening bedoelde uitvoer- en verzendingstransacties een representatieve steekproef te nemen. (5) In artikel 22 van Uitvoeringsverordening (EU) nr. 180/2014 zijn de algemene beginselen vastgesteld voor de controles van de steunaanvragen voor maatregelen ter ondersteuning van de lokale landbouwproductie. Rekening houdend met de heterogeniteit en de verschillen in complexiteit van de acties in het kader van de maatregelen en om er verder voor te zorgen dat alle domeinen van de uitgaven worden bestreken en in de steekproef vertegenwoordigd zijn, moet nader worden bepaald dat de bevoegde autoriteiten de controles ter plaatse op het niveau van elke actie moeten verrichten door middel van een steekproef van steunaanvragen die minstens 5 % van de steunaanvragen omvat. De steekproef moet ook, voor elke actie, ten minste 5 % vertegenwoordigen van de bedragen waarop de steun betrekking heeft. (6) In artikel 24 van Uitvoeringsverordening (EU) nr. 180/2014 zijn de regels vastgesteld voor de selectie van de ter plaatse te controleren steunaanvragers. Aangezien het aantal aanvragers in de ultraperifere gebieden beperkt kan zijn, moeten de lidstaten de mogelijkheid hebben om slechts één aanvrager te selecteren. (7) Op grond van artikel 38, lid 1, van Uitvoeringsverordening (EU) nr. 180/2014 moeten bepaalde gegevens betreffende de in het kader van de specifieke voorzieningsregeling opgestelde voorzieningsbalans worden gemeld aan het eind van elk kwartaal van het jaar. Die periodiciteit is zeer belastend en één kennisgeving per jaar wordt voldoende geacht. (8) In artikel 39 van Uitvoeringsverordening (EU) nr. 180/2014 is bepaald welke elementen moeten worden opgenomen in de jaarverslagen over de uitvoering van de maatregelen. In haar verslag van 15 december 2016 ( 4 ) is de Commissie tot de conclusie gekomen dat de verslaglegging over de uitvoering van de Posei-programma's verbeterd moet worden, vooral om de naleving van de doelstellingen, ook voor de specifieke voorzieningsregeling, beter te beoordelen en om de situatie van de landbouwsector en de ontwikkeling ervan beter te omschrijven, met inbegrip van de prijscontrole en de concurrentiepositie van de lokale productie ten opzichte van de invoer. Aangezien het ook wenselijk is de rapportageverplichtingen te verduidelijken en het jaarverslagen een nieuwe structuur te geven, moeten de betrokken gegevens nader worden omschreven in een nieuwe bijlage bij Uitvoeringsverordening (EU) nr. 180/2014. (9) In artikel 40 van Uitvoeringsverordening (EU) nr. 180/2014 zijn de procedures voor de wijziging van de Posei-programma's vastgesteld. In het licht van de ervaring die bij de toepassing ervan is opgedaan, moeten die procedures worden vereenvoudigd met het oog op een soepeler en vlotter aanpassing aan de reële omstandigheden wat betreft de voorzieningsregeling en aan de lokale landbouwcondities. Daarom is het passend te bepalen dat de in artikel 40, leden 1 en 2, van die verordening bedoelde wijzigingen op eenzelfde ogenblik moeten worden ingediend, en wel uiterlijk op 31 juli. (10) In de regel is voor wijzigingen van de Posei-programma's geen formele goedkeuring door de Commissie vereist. Het is passend de formulering van artikel 40, lid 1, van Uitvoeringsverordening (EU) nr. 180/2014 te herzien om dat beginsel explicieter tot uitdrukking te brengen. (11) „Grote” wijzigingen van de programma's als bedoeld in artikel 40, lid 2, van Uitvoeringsverordening (EU) nr. 180/2014 moeten evenwel formeel worden goedgekeurd door de Commissie. De ervaring met deze procedure leert dat de termijn voor de goedkeuring moet worden verlengd tot vijf maanden na de kennisgeving van de wijziging. Voorts moet, om de procedure te vereenvoudigen, de formele goedkeuring door de Commissie worden beperkt tot de eerste twee gevallen die momenteel onder die bepaling vallen. (12) Artikel 40, lid 3, van Uitvoeringsverordening (EU) nr. 180/2014 heeft betrekking op „kleine” wijzigingen. Om de procedure voor financiële aanpassingen in de lidstaten te vergemakkelijken, moet de termijn voor de kennisgeving van aanpassingen van ten hoogste 20 % van de financiële toewijzing worden verlengd tot 31 mei. (13) Tot slot moet de definitie van „maatregel” van artikel 40, lid 5, onder a), van Uitvoeringsverordening (EU) nr. 180/2014 worden vereenvoudigd. (14) Tal van verordeningen van de Commissie zijn ingetrokken en vervangen door gedelegeerde verordeningen en uitvoeringverordeningen. Met het oog op de duidelijkheid en de rechtszekerheid is het passend de verwijzingen naar die verordeningen te actualiseren. Met name moeten, wat het stelsel van invoer- en uitvoercertificaten betreft, de verwijzingen naar Verordening (EG) nr. 376/2008 van de Commissie ( 5 ) worden vervangen door verwijzingen naar Gedelegeerde Verordening (EU) 2016/1237 van de Commissie ( 6 ) en Uitvoeringsverordening (EU) 2016/1239. (15) Wat de kennisgevingen aan de Commissie betreft, moeten de verwijzingen naar Verordening (EG) nr. 792/2009 van de Commissie ( 7 ) worden vervangen door verwijzingen naar Gedelegeerde Verordening (EU) 2017/1183 van de Commissie ( 8 ) en Uitvoeringsverordening (EU) 2017/1185 van de Commissie ( 9 ) . (16) Wat de voorschriften op grond van Verordening (EU) nr. 1306/2013 van het Europees Parlement en de Raad ( 10 ) betreft, moeten de verwijzingen naar Verordening (EG) nr. 1122/2009 van de Commissie ( 11 ) worden vervangen door verwijzingen naar Gedelegeerde Verordening (EU) nr. 640/2014 van de Commissie ( 12 ) en Uitvoeringsverordening (EU) nr. 809/2014 van de Commissie ( 13 ) . (17) Wat de voorschriften betreffende het douanewetboek van de Unie betreft, moeten de verwijzingen naar Verordening (EEG) nr. 2454/93 van de Commissie ( 14 ) worden vervangen door verwijzingen naar Verordening (EU) nr. 952/2013 van het Europees Parlement en de Raad ( 15 ) , Gedelegeerde Verordening (EU) 2015/2446 van de Commissie ( 16 ) of Uitvoeringsverordening (EU) 2015/2447 ( 17 ) van de Commissie. (18) Uitvoeringsverordening (EU) nr. 180/2014 moet daarom dienovereenkomstig worden gewijzigd. (19) De in deze verordening vervatte maatregelen zijn in overeenstemming met het advies van het Comité voor rechtstreekse betalingen, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 180/2014 wordt als volgt gewijzigd: 1) Artikel 2 wordt als volgt gewijzigd: a) lid 2 wordt vervangen door: „2.   Het invoercertificaat wordt opgesteld volgens het model dat is opgenomen in bijlage I bij Uitvoeringsverordening (EU) 2016/1239 van de Commissie ( *1 ) . Artikel 4 van Gedelegeerde Verordening (EU) 2016/1237 van de Commissie ( *2 ) en artikel 2, artikel 3, artikel 4, lid 1, artikel 5, artikel 7 en de artikelen 13 tot en met 16 van Uitvoeringsverordening (EU) 2016/1239 zijn van overeenkomstige toepassing, onverminderd de onderhavige verordening. De negatieve tolerantie als bedoeld in artikel 5, lid 4, van Gedelegeerde Verordening (EU) 2016/1237 en artikel 8, lid 1, van Uitvoeringsverordening (EU) 2016/1239 is van overeenkomstige toepassing. ( *1 ) Uitvoeringsverordening (EU) 2016/1239 van de Commissie van 18 mei 2016 tot vaststelling van uitvoeringsbepalingen van Verordening (EU) nr. 1308/2013 van het Europees Parlement en de Raad wat betreft het stelsel van invoer- en uitvoercertificaten ( PB L 206 van 30.7.2016, blz. 44 ).\" ( *2 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 ).”;\" b) lid 6 wordt vervangen door: „6.   Op de hoeveelheden boven die welke op het invoercertificaat zijn vermeld, worden invoerrechten geheven. De positieve tolerantie van 5 % als bedoeld in artikel 5, lid 4, van Gedelegeerde Verordening (EU) 2016/1237 en artikel 8, lid 1, van Uitvoeringsverordening (EU) 2016/1239 is van toepassing mits de desbetreffende invoerrechten worden betaald.”. 2) In artikel 3 wordt lid 2 vervangen door: „2.   Het vrijstellingscertificaat wordt opgesteld volgens het model van het invoercertificaat dat is opgenomen in bijlage I bij Uitvoeringsverordening (EU) 2016/1239. Artikel 4 van Gedelegeerde Verordening (EU) 2016/1237 en artikel 2, artikel 3, artikel 4, lid 1, artikel 5, artikel 7 en de artikelen 13 tot en met 16 van Uitvoeringsverordening (EU) 2016/1239 zijn van overeenkomstige toepassing, onverminderd de onderhavige verordening. De negatieve tolerantie als bedoeld in artikel 5, lid 4, van Gedelegeerde Verordening (EU) 2016/1237 en artikel 8, lid 1, van Uitvoeringsverordening (EU) 2016/1239 is van overeenkomstige toepassing.”. 3) In artikel 5 wordt lid 2 vervangen door: „2.   Het steuncertificaat wordt opgesteld volgens het model van het invoercertificaat dat is opgenomen in bijlage I bij Uitvoeringsverordening (EU) 2016/1239. Artikel 4 van Gedelegeerde Verordening (EU) 2016/1237 en artikel 2, artikel 3, artikel 4, lid 1, artikel 5, artikel 7 en de artikelen 13 tot en met 16 van Uitvoeringsverordening (EU) 2016/1239 zijn van overeenkomstige toepassing, onverminderd de onderhavige verordening. De negatieve tolerantie als bedoeld in artikel 5, lid 4, van Gedelegeerde Verordening (EU) 2016/1237 en artikel 8, lid 1, van Uitvoeringsverordening (EU) 2016/1239 is van overeenkomstige toepassing.”. 4) In artikel 8 wordt lid 1 als volgt gewijzigd: a) de eerste alinea wordt als volgt gewijzigd: i) de inleidende zin wordt vervangen door: „Onder voorbehoud van artikel 2, lid 5, artikel 3, lid 6, artikel 5, lid 7, en de artikelen 11 en 12 aanvaarden de bevoegde autoriteiten de door een marktdeelnemer voor een bepaalde verzending ingediende aanvraag voor een invoer-, een vrijstellings- of een steuncertificaat. Deze aanvragen gaan vergezeld van het origineel of een voor eensluidend gewaarmerkte kopie van de aankoopfactuur en van het origineel, een voor eensluidend gewaarmerkte kopie of een geauthenticeerd elektronisch equivalent van de volgende documenten:”; ii) punt b) wordt vervangen door: „b) met betrekking tot het steuncertificaat: i) het bewijs van de douanestatus van Uniegoederen als bedoeld in artikel 199, lid 1, onder b), van Uitvoeringsverordening (EU) 2015/2447 van de Commissie ( *3 ) , of ii) een aangifte van het type CO op grond van titel VIII, hoofdstukken 2 en 3, van Gedelegeerde Verordening (EU) 2015/2446 van de Commissie ( *4 ) overeenkomstig de gegevenselementen 1/1, 1/2 en 1/3 als bedoeld in de tabel met gegevensvereisten die is opgenomen in titel I, hoofdstuk 3, deel 1, van bijlage B bij die verordening. ( *3 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ).\" ( *4 ) Gedelegeerde Verordening (EU) 2015/2446 van de Commissie van 28 juli 2015 tot aanvulling van Verordening (EU) nr. 952/2013 van het Europees Parlement en de Raad met nadere regels betreffende een aantal bepalingen van het douanewetboek van de Unie ( PB L 343 van 29.12.2015, blz. 1 ).”;\" b) de tweede alinea wordt vervangen door: „Die begeleidende documenten mogen in de vorm van een elektronisch bericht worden doorgestuurd. Als de controlerende bevoegde autoriteit geen toegang heeft tot het IT-systeem waarmee die elektronische documenten worden beheerd en geproduceerd, wordt het elektronisch bericht vervangen door een naar behoren voor eensluidend gewaarmerkte kopie of een print van een geauthenticeerd elektronisch equivalent daarvan.”. 5) In artikel 12 wordt de derde alinea vervangen door: „De in dit artikel bedoelde kennisgeving wordt gedaan overeenkomstig Gedelegeerde Verordening (EU) 2017/1183 van de Commissie ( *5 ) en Uitvoeringsverordening (EU) 2017/1185 van de Commissie ( *6 ) . ( *5 ) Gedelegeerde Verordening (EU) 2017/1183 van de Commissie van 20 april 2017 tot aanvulling van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten ( PB L 171 van 4.7.2017, blz. 100 ).\" ( *6 ) Uitvoeringsverordening (EU) 2017/1185 van de Commissie van 20 april 2017 tot vaststelling van voorschriften voor de toepassing van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten en tot wijziging en intrekking van diverse verordeningen van de Commissie ( PB L 171 van 4.7.2017, blz. 113 ).”.\" 6) In artikel 16 wordt lid 2 vervangen door: „2.   De fysieke controles bij de invoer of het binnenbrengen van landbouwproducten die in het betrokken ultraperifere gebied worden verricht, hebben betrekking op een representatieve steekproef van ten minste 5 % van de certificaten die overeenkomstig artikel 9 worden overgelegd. De fysieke controles bij uitvoer of verzending als bedoeld in sectie 5 die in het betrokken ultraperifere gebied worden verricht, hebben betrekking op een representatieve steekproef van ten minste 5 % van de transacties, gebaseerd op de door de lidstaten opgestelde risicoprofielen. Voor die fysieke controles is Verordening (EG) nr. 1276/2008 van de Commissie ( *7 ) van overeenkomstige toepassing. Voorts kan de Commissie in bijzondere situaties verlangen dat voor de fysieke controles andere percentages worden toegepast. ( *7 ) Verordening (EG) nr. 1276/2008 van de Commissie van 17 december 2008 inzake de controle aan de hand van fysieke controles bij de uitvoer van landbouwproducten waarvoor restituties of andere bedragen worden toegekend ( PB L 339 van 18.12.2008, blz. 53 ).”.\" 7) In artikel 22 wordt de derde alinea vervangen door: „Aan de hand van een risicoanalyse overeenkomstig artikel 24, lid 1, van deze verordening controleren de bevoegde autoriteiten ter plaatse, voor elke actie, een steekproef van steunaanvragen die minstens 5 % van de steunaanvragen omvat. De steekproef vertegenwoordigt ook, voor elke actie, ten minste 5 % van de bedragen waarop de steun betrekking heeft.”. 8) Aan artikel 24, lid 1, tweede alinea, wordt de volgende zin toegevoegd: „Wanneer het minimale aantal steunaanvragers bij wie een controle ter plaatse moet worden verricht, kleiner is dan twaalf, selecteren de lidstaten op aselecte wijze minstens één aanvrager.”. 9) De artikelen 28 en 29 worden vervangen door: „Artikel 28 Terugvordering van onverschuldigd betaalde bedragen en sancties 1.   In geval van een onverschuldigde betaling is artikel 7 van Uitvoeringsverordening (EU) nr. 809/2014 van de Commissie ( *8 ) van overeenkomstige toepassing. 2.   Wanneer ten onrechte steun is betaald als gevolg van valse verklaringen, valse documenten of grove nalatigheid van de steunaanvrager, wordt een sanctie toegepast waarvan het bedrag gelijk is aan het ten onrechte ontvangen bedrag, vermeerderd met een rente die wordt berekend overeenkomstig artikel 7, lid 2, van Uitvoeringsverordening (EU) nr. 809/2014. Artikel 29 Overmacht en uitzonderlijke omstandigheden In gevallen van overmacht of uitzonderlijke omstandigheden in de zin van artikel 2, lid 2, van Verordening (EU) nr. 1306/2013, is artikel 4 van Gedelegeerde Verordening (EU) nr. 640/2014 van de Commissie ( *9 ) van overeenkomstige toepassing. ( *8 ) Uitvoeringsverordening (EU) nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden ( PB L 227 van 31.7.2014, blz. 69 ).\" ( *9 ) Gedelegeerde Verordening (EU) nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden ( PB L 181 van 20.6.2014, blz. 48 ).”.\" 10) In artikel 32, lid 3, wordt de tweede alinea vervangen door: „De in dit lid bedoelde kennisgeving wordt gedaan overeenkomstig Gedelegeerde Verordening (EU) 2017/1183 en Uitvoeringsverordening (EU) 2017/1185.”. 11) In artikel 35 wordt lid 2 vervangen door: „2.   De bevoegde autoriteiten zien erop toe dat de in bijlage VII bij deze verordening vermelde producten worden gebruikt overeenkomstig de desbetreffende bepalingen van de Unie, en met name de artikelen 211, 214, 215, 218, 219 en 254 van Verordening (EU) nr. 952/2013 van het Europees Parlement en de Raad ( *10 ) , de artikelen 161 tot en met 164, de artikelen 171 tot en met 175 en de artikelen 178, 179 en 239 van Gedelegeerde Verordening (EU) 2015/2446 en de artikelen 260 tot en met 269 van Uitvoeringsverordening (EU) 2015/2447. ( *10 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ).”.\" 12) Artikel 38 wordt als volgt gewijzigd: a) lid 1 wordt als volgt gewijzigd: i) in de eerste alinea wordt de inleidende zin vervangen door: „Met betrekking tot de specifieke voorzieningsregeling stellen de bevoegde autoriteiten de Commissie uiterlijk op 31 mei van elk jaar in kennis van de volgende gegevens over de transacties die in het voorafgaande jaar met betrekking tot de voorzieningsbalans van het referentiekalenderjaar zijn uitgevoerd, uitgesplitst naar product en GN-code en, in voorkomend geval, naar bijzondere bestemming:”; ii) in de tweede alinea wordt de tweede zin geschrapt; b) de leden 3 en 4 worden vervangen door: „3.   De in dit artikel bedoelde kennisgevingen worden gedaan overeenkomstig Gedelegeerde Verordening (EU) 2017/1183 en Uitvoeringsverordening (EU) 2017/1185. 4.   De in artikel 23, lid 3, en artikel 32, lid 1, van Verordening (EU) nr. 228/2013 bedoelde kennisgevingen worden gedaan overeenkomstig Gedelegeerde Verordening (EU) 2017/1183 en Uitvoeringsverordening (EU) 2017/1185.”. 13) Artikel 39 wordt vervangen door: „Artikel 39 Jaarverslag 1.   De structuur en inhoud van het in artikel 32, lid 2, van Verordening (EU) nr. 228/2013 bedoelde jaarverslag zijn in overeenstemming met bijlage IX bij de onderhavige verordening. 2.   Het in lid 1 bedoelde verslag wordt bij de Commissie ingediend overeenkomstig Gedelegeerde Verordening (EU) 2017/1183 en Uitvoeringsverordening (EU) 2017/1185.”. 14) Artikel 40 wordt als volgt gewijzigd: a) de leden 1 en 2 worden vervangen door: „1.   De in elk Posei-programma aangebrachte wijzigingen worden door de lidstaten eenmaal per kalenderjaar en per programma aan de Commissie voorgelegd, behalve in gevallen van overmacht of uitzonderlijke omstandigheden. Zij worden uiterlijk op 31 juli van het jaar vóór de toepassing ervan aan de Commissie toegezonden. De wijzigingen worden naar behoren onderbouwd, met name aan de hand van de volgende gegevens: a) de oorzaken van eventuele uitvoeringsproblemen die de wijziging van het programma rechtvaardigen; b) de verwachte effecten van de wijziging; c) de gevolgen voor de financiering en de subsidiabiliteitsvoorwaarden. De Commissie stelt de lidstaat ervan in kennis indien zij van mening is dat de wijzigingen niet voldoen aan de wetgeving van de Unie, met name aan artikel 4 van Verordening (EU) nr. 228/2013, onverminderd de artikelen 51 en 52 van Verordening (EU) nr. 1306/2013. De wijzigingen zijn van toepassing met ingang van 1 januari van het jaar dat volgt op dat waarin zij zijn gemeld. Indien een vroegere toepassing noodzakelijk wordt geacht, kunnen dergelijke wijzigingen vroeger van toepassing worden, tenzij de Commissie bezwaar maakt. 2.   In afwijking van lid 1 beoordeelt de Commissie de volgende door de lidstaten voorgestelde wijzigingen afzonderlijk en besluit zij overeenkomstig de in artikel 34, lid 2, van Verordening (EU) nr. 228/2013 bedoelde procedure uiterlijk vijf maanden na de indiening ervan of zij die al dan niet goedkeurt: a) de toetreding van een nieuw ultraperifeer gebied; b) de invoering in het algemene programma van nieuwe groepen producten waarvoor in het kader van de specifieke voorzieningsregeling steun moet worden verleend, of van nieuwe maatregelen ten gunste van de lokale landbouwproductie. De aldus goedgekeurde wijzigingen zijn van toepassing met ingang van 1 januari van het jaar volgende op dat waarin het wijzigingsvoorstel werd gemaakt, of met ingang van de datum die expliciet in het betrokken goedkeuringsbesluit is vermeld.”; b) in lid 3 wordt punt b) vervangen door: „b) voor alle maatregelen: aanpassingen van ten hoogste 20 % van de financiële toewijzing voor elke afzonderlijke maatregel, onverminderd de in artikel 30 van Verordening (EU) nr. 228/2013 vastgestelde financiële maxima, op voorwaarde dat die aanpassingen uiterlijk op 31 mei van het jaar dat volgt op het kalenderjaar waarop de gewijzigde financiële toewijzing betrekking heeft, worden gemeld;”; c) in lid 5 wordt punt a) vervangen door: „a) „maatregel” : de groepering van acties die noodzakelijk is om een of meer van de doelstellingen van het programma te verwezenlijken, en die een lijn vormt waarvoor een financiële toewijzing is vastgesteld in de financieringstabel als bedoeld in artikel 5, onder a), van Verordening (EU) nr. 228/2013;”; d) lid 6 wordt vervangen door: „6.   De in dit artikel bedoelde kennisgevingen worden gedaan overeenkomstig Gedelegeerde Verordening (EU) 2017/1183 en Uitvoeringsverordening (EU) 2017/1185.”. 15) Bijlage IX, waarvan de tekst is opgenomen in de bijlage bij deze verordening, wordt toegevoegd. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 juni 2018. Voor de Commissie De voorzitter Jean-Claude JUNCKER ( 1 ) PB L 78 van 20.3.2013, blz. 23 . ( 2 ) Uitvoeringsverordening (EU) nr. 180/2014 van de Commissie van 20 februari 2014 tot vaststelling van uitvoeringsbepalingen voor Verordening (EU) nr. 228/2013 van het Europees Parlement en de Raad houdende specifieke maatregelen op landbouwgebied ten behoeve van de ultraperifere gebieden van de Unie ( PB L 63 van 4.3.2014, blz. 13 ). ( 3 ) Uitvoeringsverordening (EU) 2016/1239 van de Commissie van 18 mei 2016 tot vaststelling van uitvoeringsbepalingen van Verordening (EU) nr. 1308/2013 van het Europees Parlement en de Raad wat betreft het stelsel van invoer- en uitvoercertificaten ( PB L 206 van 30.7.2016, blz. 44 ). ( 4 ) Verslag van de Commissie aan het Europees Parlement en de Raad over de uitvoering van de regeling houdende specifieke maatregelen op landbouwgebied ten behoeve van de ultraperifere gebieden van de Unie (POSEI) (COM(2016)797 final). ( 5 ) Verordening (EG) nr. 376/2008 van de Commissie van 23 april 2008 houdende gemeenschappelĳke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwproducten ( PB L 114 van 26.4.2008, blz. 3 ). ( 6 ) Gedelegeerde Verordening (EU) 2016/1237 van de Commissie van 18 mei 2016 tot aanvulling van Verordening (EU) nr. 1308/2013 van het Europees Parlement en de Raad wat betreft de uitvoeringsbepalingen voor het stelsel van invoer- en uitvoercertificaten en tot aanvulling van Verordening (EU) nr. 1306/2013 van het Europees Parlement en de Raad wat betreft de voorschriften inzake de vrijgave en de verbeurdverklaring van voor dergelijke certificaten gestelde zekerheden, tot wijziging van Verordeningen (EG) nr. 2535/2001, (EG) nr. 1342/2003, (EG) nr. 2336/2003, (EG) nr. 951/2006, (EG) nr. 341/2007 en (EG) nr. 382/2008 van de Commissie en tot intrekking van Verordeningen (EG) nr. 2390/98, (EG) nr. 1345/2005, (EG) nr. 376/2008 en (EG) nr. 507/2008 van de Commissie ( PB L 206 van 30.7.2016, blz. 1 ). ( 7 ) Verordening (EG) nr. 792/2009 van de Commissie van 31 augustus 2009 tot vaststelling van de uitvoeringsbepalingen voor de kennisgeving door de lidstaten aan de Commissie van de informatie en de documenten ter uitvoering van de gemeenschappelijke marktordening, de regeling voor rechtstreekse betalingen, de afzetbevordering voor landbouwproducten en de regelingen voor de ultraperifere gebieden en de kleinere eilanden in de Egeïsche Zee ( PB L 228 van 1.9.2009, blz. 3 ). ( 8 ) Gedelegeerde Verordening (EU) 2017/1183 van de Commissie van 20 april 2017 tot aanvulling van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten ( PB L 171 van 4.7.2017, blz. 100 ). ( 9 ) Uitvoeringsverordening (EU) 2017/1185 van de Commissie van 20 april 2017 tot vaststelling van voorschriften voor de toepassing van de Verordeningen (EU) nr. 1307/2013 en (EU) nr. 1308/2013 van het Europees Parlement en de Raad wat betreft de aan de Commissie te melden informatie en documenten en tot wijziging en intrekking van diverse verordeningen van de Commissie ( PB L 171 van 4.7.2017, blz. 113 ). ( 10 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). ( 11 ) Verordening (EG) nr. 1122/2009 van de Commissie van 30 november 2009 tot vaststelling van bepalingen ter uitvoering van Verordening (EG) nr. 73/2009 van de Raad wat betreft de randvoorwaarden, de modulatie en het geïntegreerd beheers- en controlesysteem in het kader van de bij die verordening ingestelde regelingen inzake rechtstreekse steunverlening aan landbouwers en ter uitvoering van Verordening (EG) nr. 1234/2007 van de Raad wat betreft de randvoorwaarden in het kader van de steunregeling voor de wijnsector ( PB L 316 van 2.12.2009, blz. 65 ). ( 12 ) Gedelegeerde Verordening (EU) nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden ( PB L 181 van 20.6.2014, blz. 48 ). ( 13 ) Uitvoeringsverordening (EU) nr. 809/2014 van de Commissie van 17 juli 2014 tot vaststelling van uitvoeringsbepalingen voor Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem, plattelandsontwikkelingsmaatregelen en de randvoorwaarden ( PB L 227 van 31.7.2014, blz. 69 ). ( 14 ) Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek ( PB L 253 van 11.10.1993, blz. 1 ). ( 15 ) Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( PB L 269 van 10.10.2013, blz. 1 ). ( 16 ) Gedelegeerde Verordening (EU) 2015/2446 van de Commissie van 28 juli 2015 tot aanvulling van Verordening (EU) nr. 952/2013 van het Europees Parlement en de Raad met nadere regels betreffende een aantal bepalingen van het douanewetboek van de Unie ( PB L 343 van 29.12.2015, blz. 1 ). ( 17 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). BIJLAGE „BIJLAGE IX Structuur en inhoud van het jaarverslag als bedoeld in artikel 39 Het verslag over het voorafgaande jaar heeft de volgende structuur en inhoud: 1. ALGEMENE CONTEXT IN HET VOORAFGAANDE JAAR 1.1. Sociaaleconomische context. 1.2. Toestand van de landbouw en ontwikkeling ervan. 2. MATERIËLE EN FINANCIËLE UITVOERING VAN DE MAATREGELEN EN ACTIES 2.1. Overzichtstabel met financiële gegevens over de steun voor de lokale productie en de specifieke voorzieningsregeling, met inbegrip van de initiële toewijzing per maatregel en actie, alsook de werkelijke uitgaven en, in voorkomend geval, de staatssteun die overeenkomstig artikel 23 van Verordening (EU) nr. 228/2013 is verleend. 2.2. Uitvoerige beschrijving van de materiële en financiële uitvoering van elke in het programma opgenomen maatregel en actie, met inbegrip van de technische bijstand: a) voor de specifieke voorzieningsregeling: gegevens over en analyse van de jaarlijkse voorzieningsbalans voor het betrokken gebied; b) voor de steun voor de lokale productie: gegevens over en analyse van de materiële en financiële uitvoering van elke in het programma opgenomen maatregel en actie, met inbegrip van gegevens zoals het aantal begunstigden, het aantal voor betaling in aanmerking genomen dieren, de oppervlakte waarvoor steun wordt toegekend en/of het aantal betrokken bedrijven. Zo nodig moeten de gegevens vergezeld gaan van een presentatie en een analyse van de sector waarop de maatregel betrekking heeft. 3. RESULTATEN VAN HET PROGRAMMA IN HET VOORAFGAANDE JAAR 3.1. De voortgang van de maatregelen en acties in de richting van de specifieke doelstellingen en prioriteiten van het programma en de in artikel 2 van Verordening (EU) nr. 228/2013 vastgestelde algemene doelstellingen: a) ontwikkeling en analyse van de nationale indicatoren voor de kwantificering van de specifieke doelstellingen van het programma, en beoordeling van de mate waarin de specifieke doelstellingen voor elk van de in het programma opgenomen maatregelen zijn bereikt; b) voor de specifieke voorzieningsregeling, informatie over de wijze waarop het toegekende voordeel is doorberekend, en over de maatregelen die zijn genomen en de controles die zijn verricht om te garanderen dat het voordeel werd doorberekend overeenkomstig artikel 6 van deze verordening; c) voor de specifieke voorzieningsregeling, een analyse van de evenredigheid van de steun met de extra kosten van het vervoer naar de ultraperifere gebieden en, wanneer het gaat om producten voor verwerking of om productiemiddelen voor de landbouw, met de extra kosten die worden veroorzaakt door het insulaire karakter en de afgelegen ligging van die gebieden; d) de jaarlijkse gegevens over de in artikel 37 van deze verordening bedoelde gemeenschappelijke prestatie-indicatoren en een analyse daarvan, met name wat betreft de verwezenlijking van de in artikel 2 van Verordening (EU) nr. 228/2013 vastgestelde algemene doelstellingen. In deze analyses moet bijzondere aandacht worden besteed aan de prijscontrole, de lokale landbouwontwikkeling en de concurrentiepositie van de lokale producten ten opzichte van invoer uit derde landen en leveringen uit de Unie. 3.2. Conclusies van de analyses betreffende de geschiktheid van de bij de maatregelen toegepaste strategie en de mogelijke verbeteringen daarvan om de doelstellingen van het programma te verwezenlijken. 4. PROGRAMMABEHEER 4.1. Kort relaas van eventuele grote problemen die zich bij het beheer en de uitvoering van de maatregelen in het betrokken jaar hebben voorgedaan. 4.2. Statistische gegevens over de door de bevoegde autoriteiten verrichte controles en eventueel toegepaste sancties. Aanvullende informatie die nuttig kan zijn voor een beter begrip van de verstrekte gegevens. 5. WIJZIGINGEN Korte samenvatting van de wijzigingen van het programma die tijdens het betrokken jaar zijn voorgelegd, en de motivering daarvan. ”",
  "source": "EUR LEX"
}