{
  "url": "http://www.w3.org/1999/xhtml\">",
  "content": "L_202400333NL.000101.fmx.xml Publicatieblad van de Europese Unie NL Serie L 2024/333 16.1.2024 BESLUIT (GBVB) 2024/333 VAN DE RAAD van 16 januari 2024 tot wijziging van Besluit (GBVB) 2016/1693 betreffende beperkende maatregelen tegen ISIS (Da’esh) en Al Qaida en daarmee verbonden personen, groepen, ondernemingen en entiteiten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 20 september 2016 heeft de Raad Besluit (GBVB) 2016/1693 ( 1 ) vastgesteld. (2) Gezien de aanhoudende dreiging van ISIS (Da’esh) en Al Qaida en daarmee verbonden personen, groepen, ondernemingen en entiteiten moet één persoon aan de lijst van personen, groepen, ondernemingen en entiteiten in de bijlage bij Besluit (GBVB) 2016/1693 worden toegevoegd. Daarnaast moet de vermelding betreffende één overleden persoon uit die bijlage worden geschrapt. (3) Besluit (GBVB) 2016/1693 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2016/1693 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 16 januari 2024. Voor de Raad De voorzitter V. VAN PETEGHEM ( 1 ) Besluit (GBVB) 2016/1693 van de Raad van 20 september 2016 betreffende beperkende maatregelen tegen ISIS (Da’esh) en Al Qaida en daarmee verbonden personen, groepen, ondernemingen en entiteiten, en tot intrekking van Gemeenschappelijk Standpunt 2002/402/GBVB ( PB L 255 van 21.9.2016, blz. 25 ). BIJLAGE In de bijlage bij Besluit (GBVB) 2016/1693 wordt afdeling A (Personen bedoeld in de artikelen 2 en 3) als volgt gewijzigd: 1) vermelding 16 (Bonomade Machude OMAR) wordt geschrapt; 2) de volgende vermelding wordt toegevoegd: “17. Andreas Martin MÜLLER (ook bekend als Ahmed Khaled Müller, Abu Nusaibah, Abu Nusaiba, Abu Nussaiba, Miqdad, Abu Miqdad, Yasser Murat, Mr Akam, Abu Shahid, Nigeri); geboortedatum: 15 februari 1972; geboorteplaats: Cochem, Rijnland-Palts (Duitsland); geslacht: man; nationaliteit: Duits; paspoortnummer. C73TV06C9; identiteitskaartnummer. 5210375966.”. ELI: http://data.europa.eu/eli/dec/2024/333/oj ISSN 1977-0758 (electronic edition)",
  "source": "EUR LEX"
}