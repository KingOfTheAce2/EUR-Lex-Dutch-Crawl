{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975R1409:NL:HTML\">",
  "content": "EUR-Lex - 31975R1409 - NL Avis juridique important | 31975R1409 Verordening (EEG) nr. 1409/75 van de Commissie van 30 mei 1975 tot vaststelling van de regels voor de toerekening van bepaalde, bij uitvoer naar derde landen geheven monetaire compenserende bedragen Publicatieblad Nr. L 140 van 31/05/1975 blz. 0054 - 0054 Bijzondere uitgave in het Grieks: Hoofdstuk 03 Deel 13 blz. 0021 Bijzondere uitgave in het Spaans: Hoofdstuk 03 Deel 8 blz. 0170 Bijzondere uitgave in het Portugees: Hoofdstuk 03 Deel 8 blz. 0170 ++++ VERORDENING ( EEG ) Nr . 1409/75 VAN DE COMMISSIE van 30 mei 1975 tot vaststelling van de regels voor de toerekening van bepaalde , bij uitvoer naar derde landen geheven monetaire compenserende bedragen DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 974/71 van de Raad van 12 mei 1971 betreffende bepaalde conjunctuurpolitieke maatregelen welke naar aanleiding van de tijdelijke verruiming van de fluctuatiemarges van de valuta's van sommige Lid-Staten dienen te worden genomen in de landbouwsector ( 1 ) , laatstelijk gewijzigd bij Verordening ( EEG ) nr . 475/75 ( 2 ) , inzonderheid op artikel 4 bis , lid 1 , derde alinea , Overwegende dat de Lid-Staten kunnen besluiten de in artikel 4 bis , lid 1 , eerste alinea , sub b ) , van Verordening ( EEG ) nr . 974/71 bedoelde compensatie niet te verrichten ; dat de Italiaanse Republiek gebruik maakt van dit recht en dat het derhalve van belang is de algemene methode vast te stellen om het totale bedrag van de krachtens de genoemde bepalingen op de restituties in mindering te brengen monetaire compenserende bedragen te berekenen ; Overwegende dat het wenselijk is voor de vaststelling van deze op de restituties in mindering te brengen monetaire compenserende bedragen , de geheven monetaire compenserende bedragen voor elke maand te totaliseren en over de sectoren te verdelen aan de hand van een verdeelsleutel die aangeeft hoe de totale waarde van de uitvoer van de betrokken Lid-Staat naar derde landen over de verschillende sectoren is verdeeld ; Overwegende dat de in deze verordening vervatte maatregelen in overeenstemming zijn met het advies van het Comité van het Fonds , HEEFT DE VOLGENDE VERORDENING VASTGESTELD : Artikel 1 1 . De som van de monetaire compenserende bedragen die in de loop van één maand door de Italiaanse Republiek bij uitvoer naar derde landen zijn geheven , wordt aan de hand van de onderstaande verdeelsleutel over de verschillende sectoren van de gemeenschappelijke marktordening verdeeld : Granen : 36,4 % , Zuivelprodukten : 24,2 % , Varkensvlees : 12,1 % , Wijn : 18,2 % , Tot niet in bijlage II van het E.E.G.-Verdrag genoemde produkten verwerkte landbouwprodukten : 9,1 % . 2 . De overeenkomstig lid 1 berekende bedragen worden op de restituties in mindering gebracht tot een bedrag dat gelijk is aan de tijdens die maand voor elke sector bij uitvoer naar derde landen werkelijk betaalde restituties . 3 . Indien , in een gegeven maand , de monetaire compenserende bedragen bij uitvoer naar derde landen voor één of meer sectoren van de gemeenschappelijke marktordening gedurende meer dan 20 dagen niet zijn toegepast , gebeurt de in lid 1 bedoelde verdeling over de andere daarin genoemde sectoren en wel naar evenredigheid van het aandeel van elk dezer sectoren . Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen . Zij is van toepassing met ingang van 1 januari 1974 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 30 mei 1975 . Voor de Commissie P . J . LARDINOIS Lid van de Commissie ( 1 ) PB nr . L 106 van 12 . 5 . 1971 , blz . 1 . ( 2 ) PB nr . L 52 van 28 . 2 . 1975 , blz . 28 .",
  "source": "EUR LEX"
}