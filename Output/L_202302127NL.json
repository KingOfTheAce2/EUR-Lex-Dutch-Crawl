{
  "url": "http://www.w3.org/1999/xhtml\"><!--",
  "content": "L_202302127NL.000101.fmx.xml Publicatieblad van de Europese Unie NL Serie L 2023/2127 10.10.2023 BESLUIT (GBVB) 2023/2127 VAN DE RAAD van 9 oktober 2023 tot wijziging van Besluit (GBVB) 2019/1720 betreffende beperkende maatregelen in het licht van de situatie in Nicaragua DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 14 oktober 2019 heeft de Raad Besluit (GBVB) 2019/1720 ( 1 ) betreffende beperkende maatregelen in het licht van de situatie in Nicaragua vastgesteld. (2) Besluit (GBVB) 2019/1720 is van toepassing tot en met 15 oktober 2023. Op basis van een evaluatie van dat besluit moeten de daarin vervatte beperkende maatregelen worden verlengd tot en met 15 oktober 2024 en moet de motivering voor zes natuurlijke personen en een entiteit die zijn opgenomen in de bijlage bij dat besluit worden geactualiseerd. (3) Besluit (GBVB) 2019/1720 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2019/1720 wordt als volgt gewijzigd: 1) Artikel 9 wordt vervangen door: Artikel 9 “Dit besluit is van toepassing tot en met 15 oktober 2024 en wordt voortdurend geëvalueerd. Het wordt zo nodig verlengd of gewijzigd, indien de Raad van oordeel is dat de doelstellingen ervan niet zijn bereikt.” . 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 9 oktober 2023. Voor de Raad De voorzitter Y. DÍAZ PÉREZ ( 1 ) Besluit (GBVB) 2019/1720 van de Raad van 14 oktober 2019 betreffende beperkende maatregelen in het licht van de situatie in Nicaragua ( PB L 262 van 15.10.2019, blz. 58 ). BIJLAGE De bijlage bij Besluit (GBVB) 2019/1720 wordt als volgt gewijzigd: 1) Onder “A. In artikel 1, lid 1, en artikel 2, lid 1, bedoelde natuurlijke personen” worden de vermeldingen 7, 8, 11, 17, 18 en 19 vervangen door: Naam Identificatiegegevens Motivering Datum van plaatsing op de lijst “7. Rosario María MURILLO ZAMBRANA Ook bekend als: Rosario María MURILLO DE ORTEGA Functie(s): Vicepresident van de Republiek Nicaragua (sinds 2017). Echtgenote van president Daniel Ortega Geboortedatum: 22 juni 1951 Geboorteplaats: Managua, Nicaragua Geslacht: vrouw Nationaliteit: Nicaraguaans Paspoortnummer: A00000106 (Nicaragua) Vicepresident van Nicaragua, echtgenote van de president van Nicaragua en leider van de beweging De Sandinistische Jeugd. Volgens president Daniel Ortega, die haar als de facto “co-president” van het land voorstelt, deelt Rosario María Murillo Zambrana de helft van de macht met hem. Zij speelde een doorslaggevende rol bij het aanmoedigen en rechtvaardigen van de onderdrukking van betogingen van de oppositie door de Nicaraguaanse nationale politie in 2018. In juni 2021 bedreigde zij openlijk de Nicaraguaanse oppositie en bracht zij onafhankelijke journalisten in diskrediet. Deze bedreigingen zijn sindsdien herhaald. In februari 2023 onthulde Daniel Ortega dat Rosario María Murillo Zambrana de aanzet had gegeven tot nieuwe repressie, namelijk de uitzetting en ontneming van het staatsburgerschap van 222 politieke gevangenen. Zij is dus verantwoordelijk voor ernstige schendingen van de mensenrechten, voor de onderdrukking van het maatschappelijk middenveld en de democratische oppositie, en voor het ondermijnen van de democratie in Nicaragua. 2.8.2021 8. Gustavo Eduardo PORRAS CORTÉS Functie(s): voorzitter van de Nationale Vergadering van de Republiek Nicaragua (sinds januari 2017) Geboortedatum: 11 oktober 1954 Geboorteplaats: Managua, Nicaragua Geslacht: man Nationaliteit: Nicaraguaans Sinds januari 2017 voorzitter van de Nationale Vergadering van Nicaragua en sinds 1996 lid van de nationale leiding van het Sandinistisch Front voor Nationale Bevrijding ( Frente Sandinista de Liberación Nacional — FSLN). In zijn functie van voorzitter van de Nationale Vergadering van Nicaragua heeft hij de aanneming van verscheidene repressieve wetten in de hand gewerkt, waaronder een amnestiewet die ieder onderzoek naar de plegers van massale schendingen van de mensenrechten in 2018 uitsluit, wetten die de vrijheid en de democratie in Nicaragua ondermijnen en wetten die burgers, waaronder de bisschop van Matagalpa, Rolando José Álvarez Lagos, hun burgerrechten ontnemen. Hij is dus verantwoordelijk voor de onderdrukking van het maatschappelijk middenveld, de democratische oppositie, vertegenwoordigers van de kerk en voor het ernstig ondermijnen van de democratie en de rechtsstaat in Nicaragua. 2.8.2021 11. Fidel de Jesús DOMÍNGUEZ ÁLVAREZ Functie(s): Hoofd van de politie in Leon, algemeen commissaris van de nationale politie Geboortedatum: 21 maart 1960 Geslacht: man Nationaliteit: Nicaraguaans In zijn functie van hoofd van de politie in Leon sinds 23 augustus 2018 en vervolgens als algemeen commissaris van de nationale politie sinds september 2020 is Fidel de Jesús Domínguez Alvarez verantwoordelijk voor talrijke ernstige schendingen van de mensenrechten, met name willekeurige arrestaties en detenties, waaronder de ontvoering van familieleden van een politieke opposant, doodsbedreigingen, het buitensporig gebruik van geweld en schendingen van de vrijheid van meningsuiting en de vrijheid van de media. Hij wordt beschouwd als een van de belangrijkste personen bij de repressie tegen de democratische oppositie in de regio Leon. Hij is dus verantwoordelijk voor ernstige schendingen van de mensenrechten en voor de onderdrukking van het maatschappelijk middenveld en de democratische oppositie. 2.8.2021 17. Brenda Isabel ROCHA CHACÓN Functie(s): voorzitter van de Hoge Kiesraad Geboortedatum: 10.2.1967 Geboorteplaats: Bonanza, Nicaragua Geslacht: vrouw Nationaliteit: Nicaraguaans Brenda Isabel Rocha Chacón is sinds mei 2021 voorzitter van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021 en de lokale verkiezingen van 6 november 2022, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Zij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022 18. Cairo Melvin AMADOR ARRIETA Functie(s): Vicevoorzitter van de Hoge Kiesraad Geboortedatum: 1952 Geslacht: man Nationaliteit: Nicaraguaans Cairo Melvin Amador Arrieta is sinds mei 2021 vicevoorzitter van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021 en de lokale verkiezingen van 6 november 2022, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Hij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022 19. Lumberto Ignacio CAMPBELL HOOKER Functie(s): Lid van de Hoge Kiesraad, waarnemend voorzitter van de Hoge Kiesraad in 2018 Geboortedatum: 3.12.1949 Geboorteplaats: Raas, Nicaragua Geslacht: man Nationaliteit: Nicaraguaans Paspoortnummer: A00001109 (Nicaragua) ID-nummer: 6010302490003J Lumberto Ignacio Campbell Hooker is sinds 2014 lid van de Hoge Kiesraad, een orgaan dat verantwoordelijk was voor het organiseren, houden en geldig verklaren van de algemene verkiezingen van 7 november 2021 en de lokale verkiezingen van 6 november 2022, waarmee, vanwege het gebrek aan transparantie, een echte oppositie en een democratisch debat, de democratische instellingen en het democratisch proces zijn ondermijnd. De Hoge Kiesraad ontnam de oppositie de mogelijkheid om zich kandidaat te stellen voor vrije verkiezingen en zorgde ervoor dat de verkiezingen ondemocratisch verliepen. Zijn mandaat als lid van de Hoge Kiesraad werd in mei 2021 door de Algemene Vergadering verlengd. Tijdens de algemene verkiezingen van 7 november 2021 en de lokale verkiezingen van 6 november 2022 sprak hij met de media, waarbij hij de organisatie van de verkiezingen verdedigde en prees. Hij is derhalve verantwoordelijk voor de onderdrukking van de democratische oppositie en voor het ondermijnen van de democratie en de rechtsstaat in Nicaragua. 10.1.2022” 2) Onder “B. Rechtspersonen, entiteiten en lichamen als bedoeld in artikel 2, lid 1” wordt vermelding 3 vervangen door: Naam Identificatiegegevens Motivering Datum van plaatsing op de lijst “3. Nicaraguaans Instituut voor Telecommunicatie en Postdiensten Adres: Avenida Bolívar, Esquina diagonal al edificio de la Cancillería, Aptdo 2664, Managua 10000, Nicaragua Registratiedatum: 12.6.1982 Website: https://www.telcor.gob.ni Het Nicaraguaans Instituut voor Telecommunicatie en Postdiensten (TELCOR) is de regulerende instantie voor telecommunicatie en postdiensten. De instantie wordt sinds 2018 door de Nicaraguaanse autoriteiten gebruikt om onafhankelijke media, waaronder drie nieuwsorganisaties, het zwijgen op te leggen, met name tijdens de repressie van 2018 en na de algemene verkiezingen van 2021. Tijdens de campagne voor de algemene verkiezingen heeft TELCOR op grote schaal een desinformatiecampagne gevoerd. Als instantie die belast is met de uitvoering van de “cyberbeveiligingswet” heeft TELCOR de leiding over en geeft het uitvoering aan acties op het gebied van surveillance van het maatschappelijk middenveld en democratische oppositie. Daarnaast zet TELCOR zijn campagne van strenge mediacontrole voort door radiostations die aanleunen bij de democratische oppositie te sluiten. TELCOR is bijgevolg verantwoordelijk voor ernstige mensenrechtenschendingen en de onderdrukking van het maatschappelijk middenveld en democratische oppositie. 10.1.2022” ELI: http://data.europa.eu/eli/dec/2023/2127/oj ISSN 1977-0758 (electronic edition)",
  "source": "EUR LEX"
}