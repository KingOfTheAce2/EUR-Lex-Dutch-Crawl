{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993L0050:NL:HTML\">",
  "content": "EUR-Lex - 31993L0050 - NL Avis juridique important | 31993L0050 Richtlijn 93/50/EEG van de Commissie van 24 juni 1993 tot nadere omschrijving van bepaalde niet in bijlage V, deel A, bij Richtlijn 77/93/EEG van de Raad vermelde planten waarvan de producenten, of de in het produktiegebied van die planten gelegen opslagplaatsen of verzendingscentra, in een officieel register moeten worden opgenomen Publicatieblad Nr. L 205 van 17/08/1993 blz. 0022 - 0023 Bijzondere uitgave in het Fins: Hoofdstuk 3 Deel 51 blz. 0184 Bijzondere uitgave in het Zweeds: Hoofdstuk 3 Deel 51 blz. 0184 RICHTLIJN 93/50/EEG VAN DE COMMISSIE van 24 juni 1993 tot nadere omschrijving van bepaalde niet in bijlage V, deel A, bij Richtlijn 77/93/EEG van de Raad vermelde planten waarvan de producenten, of de in het produktiegebied van die planten gelegen  opslagplaatsen of verzendingscentra, in een officieel register moeten worden opgenomen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 77/93/EEG van de Raad van 21 december 1976 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige produkten schadelijke organismen (1), laatstelijk  gewijzigd bij Richtlijn 93/19/EEG (2), en met name op artikel 6, lid 5, en artikel 6, lid 7, vijfde streepje, Overwegende dat het, met het oog op de produktie van bepaalde produkten die niet worden vermeld in bijlage V, deel A, bij bovengenoemde richtlijn, zoals aardappelen, andere dan pootaardappelen, of vruchten van Citrus L., Fortunella Swingle, Poncirus  Raf., en de hybriden daarvan, en die niet zijn aangetast of geïnfecteerd door schadelijke organismen als bedoeld in Richtlijn 77/93/EEG, en met het oog op een adequate bewaking van die produktie door de Lid-Staten, noodzakelijk is de producenten van de  bovengenoemde produkten, of, indien dit beter uitkomt, de in het produktiegebied van die produkten gelegen gemeenschappelijke opslagplaatsen of verzendingscentra, op te nemen in een officieel register dat op plaatselijk, regionaal of nationaal niveau  wordt bijgehouden; Overwegende dat de in deze richtlijn vervatte maatregelen in overeenstemming zijn met het advies van het Permanent Planteziektenkundig Comité, HEEFT DE VOLGENDE RICHTLIJN VASTGESTELD: Artikel 1 De Lid-Staten zien erop toe dat producenten van de in de bijlage bij deze richtlijn vermelde produkten, of de in het produktiegebied van die produkten gelegen gemeenschappelijke opslagplaatsen of verzendingscentra, worden opgenomen in een  officieel register dat op plaatselijk, regionaal of nationaal niveau wordt bijgehouden. Artikel 2 1. De Lid-Staten doen de nodige wettelijke en bestuursrechtelijke bepalingen in werking treden om uiterlijk op de in artikel 3, lid 1, van Richtlijn 91/683/EEG van de Raad (3) bedoelde datum aan deze richtlijn te voldoen. Zij stellen de  Commissie daarvan onverwijld in kennis. Wanneer de Lid-Staten deze bepalingen aannemen, wordt in die bepalingen naar de onderhavige richtlijn verwezen of wordt hiernaar verwezen bij de officiële bekendmaking van die bepalingen. De regels van deze verwijzing worden vastgesteld door de  Lid-Staten. 2. De Lid-Staten delen de Commissie onmiddellijk alle bepalingen van intern recht mee die zij op het onder deze richtlijn vallende gebied vaststellen. De Commissie stelt de andere Lid-Staten daarvan in kennis. Artikel 3 Deze richtlijn is gericht tot de Lid-Staten. Gedaan te Brussel, 24 juni 1993. Voor de Commissie René STEICHEN Lid van de Commissie (1) PB nr. L 26 van 31. 1. 1977, blz. 20. (2) PB nr. L 96 van 22. 4. 1993, blz. 33. (3) PB nr. L 376 van 31. 12. 1991, blz. 29. BIJLAGE 1. Knollen van Solanum tuberosum L., andere dan pootaardappelen. 2. Vruchten van Citrus L., Fortunella Swingle, Poncirus Raf., en de hybriden daarvan.",
  "source": "EUR LEX"
}