{
  "url": "http://www.w3.org/1999/xhtml\">",
  "content": "L_2007118NL.01000701.xml 8.5.2007 NL Publicatieblad van de Europese Unie L 118/7 BESLUIT VAN DE RAAD van 19 april 2007 betreffende de ondertekening en de voorlopige toepassing van een protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2007/311/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 10 februari 2004 heeft de Raad de Commissie gemachtigd namens de Europese Gemeenschap en haar lidstaten met Algerije te onderhandelen over de aanpassing van de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, teneinde rekening te houden met de toetreding van de nieuwe lidstaten tot de Europese Unie. (2) Deze onderhandelingen zijn tot tevredenheid van de Commissie afgerond. (3) Artikel 8, lid 2, van het protocol waarover met de Democratische Volksrepubliek Algerije is onderhandeld, voorziet erin dat het protocol vóór de inwerkingtreding ervan voorlopig wordt toegepast. (4) Onder voorbehoud van eventuele sluiting ervan op een later tijdstip, dient het protocol namens de Gemeenschap en haar lidstaten te worden ondertekend en voorlopig te worden toegepast, BESLUIT: Artikel 1 De voorzitter van de Raad wordt gemachtigd de persoon of personen aan te wijzen die gemachtigd is (zijn) namens de Europese Gemeenschap en haar lidstaten over te gaan tot ondertekening van het Protocol bij de Europees-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, teneinde rekening te houden met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie ( 1 ) . Artikel 2 De Europese Gemeenschap en haar lidstaten passen de bepalingen van het protocol voorlopig toe, onder voorbehoud van eventuele sluiting ervan op een later tijdstip. Gedaan te Luxemburg, 19 april 2007. Voor de Raad De voorzitster B. ZYPRIES ( 1 ) De tekst van het protocol is aan dit besluit gehecht.",
  "source": "EUR LEX"
}