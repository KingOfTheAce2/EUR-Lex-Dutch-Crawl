{
  "url": "http://www.w3.org/1999/xhtml\"><!--",
  "content": "L_2015132NL.01008201.xml 29.5.2015 NL Publicatieblad van de Europese Unie L 132/82 BESLUIT (GBVB) 2015/837 VAN DE RAAD van 28 mei 2015 houdende wijziging van Besluit 2013/255/GBVB betreffende beperkende maatregelen tegen Syrië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 31 mei 2013 heeft de Raad Besluit 2013/255/GBVB ( 1 ) vastgesteld. (2) De Raad heeft op 28 mei 2014 Besluit 2014/309/GBVB ( 2 ) vastgesteld, houdende verlenging van de beperkende maatregelen in Besluit 2013/255/GBVB tot 1 juni 2015. (3) Op grond van een evaluatie van Besluit 2013/255/GBVB moeten de beperkende maatregelen opnieuw worden verlengd tot 1 juni 2016. (4) Gezien de ernst van de situatie, moet één persoon worden toegevoegd aan de lijst in bijlage I bij Besluit 2013/255/GBVB van natuurlijke personen, rechtspersonen, entiteiten en lichamen die onderworpen zijn aan beperkende maatregelen. (5) Eén persoon hoeft niet langer opgenomen te blijven in de lijst in bijlage I bij Besluit 2013/255/GBVB van natuurlijke personen, rechtspersonen, entiteiten en lichamen die onderworpen zijn aan beperkende maatregelen. (6) De informatie met betrekking tot bepaalde in Besluit 2013/255/GBVB, bijlage I, onder A, opgenomen personen moet worden geactualiseerd. (7) Op grond van het arrest van het Gerecht van 9 juli 2014 in de gevoegde zaken T-329/12 en T-74/13, Mazen Al-Tabbaa/Raad ( 3 ) en het arrest van het Gerecht van 26 februari 2015 in zaak T-652/11, Bassam Sabbagh/Raad ( 3 ) , worden Mazen Al-Tabbaa en Bassam Sabbagh niet opgenomen in de lijst in bijlage I bij Besluit 2013/255/GBVB van de Raad van natuurlijke personen, rechtspersonen, entiteiten en lichamen die onderworpen zijn aan beperkende maatregelen. (8) Voorts heeft de Veiligheidsraad van de Verenigde Naties op 12 februari 2015 Resolutie 2199 (2015), punt 17, aangenomen, waarin onder andere een verbod wordt ingesteld op de handel in Syrische cultuurgoederen en andere voorwerpen van archeologisch, historisch, cultureel, groot wetenschappelijk en religieus belang die sinds 15 maart 2011 illegaal uit Syrië zijn verwijderd. (9) Besluit 2013/255/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2013/255/GBVB wordt als volgt gewijzigd: 1. Artikel 13 bis wordt vervangen door: „Artikel 13 bis De invoer, uitvoer en overdracht van, en het verstrekken van daaraan gerelateerde diensten voor, cultuurgoederen en andere voorwerpen van archeologisch, historisch, cultureel, groot wetenschappelijk en religieus belang, die illegaal uit Syrië zijn meegenomen, of waarvan redelijkerwijs kan worden vermoed dat ze illegaal uit Syrië zijn meegenomen, op of na 15 maart 2011, zijn verboden. Het verbod geldt niet indien wordt aangetoond dat de cultuurgoederen veilig aan hun rechtmatige eigenaars worden teruggegeven. De Unie neemt de nodige maatregelen om te bepalen welke voorwerpen onder dit artikel moeten vallen.” . 2. Artikel 34 wordt vervangen door: „Artikel 34 Dit besluit is van toepassing tot en met 1 juni 2016. Het wordt voortdurend geëvalueerd. Het kan zo nodig worden verlengd of gewijzigd indien de Raad van oordeel is dat de doelstellingen ervan niet zijn bereikt.” . Artikel 2 Bijlage I bij Besluit 2013/255/GBVB wordt gewijzigd overeenkomstig de bijlage bij dit besluit. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 28 mei 2015. Voor de Raad De voorzitter E. RINKĒVIČS ( 1 ) Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( PB L 147 van 1.6.2013, blz. 14 ). ( 2 ) Besluit 2014/309/GBVB van de Raad van 28 mei 2014 tot wijziging van Besluit 2013/255/GBVB betreffende beperkende maatregelen tegen Syrië ( PB L 160 van 29.5.2014, blz. 37 ). ( 3 ) Nog niet bekendgemaakt. BĲLAGE I. De volgende persoon wordt toegevoegd aan de lijst van personen in bijlage I, onder A, bij Besluit 2013/255/GBVB: Naam Identificatiegegevens Motivering Datum van opneming op de lijst 206 Generaal Muhamad ( ) (ook bekend als Mohamed, Muhammad) Mahalla ( ) (ook bekend als Mahla, Mualla, Maalla, Muhalla) Geboren in Jableh, in de provincie Lattakia. Hoofd van de Syrische Militaire Inlichtingendienst (SMI), afdeling 293 (Binnenlandse Zaken) sinds april 2015. Verantwoordelijk voor de onderdrukking van en het geweld tegen de burgerbevolking in Damascus en op het platteland rond Damascus. Voormalig plaatsvervangend hoofd van de politieke veiligheid (2012); officier van de Syrische Republikeinse Garde en vicedirecteur van het directoraat politieke veiligheid; hoofd van de afdeling militair beleid, lid van het nationale veiligheidsbureau. 29.5.2015 II. De vermelding met betrekking tot de onderstaande persoon wordt geschrapt van de lijst van personen in Besluit 2013/255/GBVB, bijlage I, onder A: nr. 11. Rustum ( ) Ghazali ( ) III. De vermeldingen met betrekking tot de onderstaande personen, zoals opgenomen in Besluit 2013/255/GBVB, bijlage I, onder A, worden vervangen door de volgende vermeldingen: Naam Identificatiegegevens Motivering Datum van opneming op de lijst 3. Ali ( ) Mamluk ( ) (ook bekend als Mamlouk) Geboortedatum: 19 februari 1946; Geboorteplaats: Damascus; Diplomatiek paspoort nr. 983 Directeur van het nationale veiligheidsbureau; voormalig hoofd van de Syrische algemene inlichtingendienst. Is betrokken bij hard optreden tegen demonstranten. 9.5.2011 6. Muhammad ( ) Dib ( ) Zaytun ( ) (ook bekend als Mohammed Dib Zeitoun; ook bekend als Mohamed Dib Zeitun) Geboortedatum: 20 mei 1951; Geboorteplaats: Damascus; Diplomatiek paspoort nr. D000001300 Hoofd van het directoraat algemene veiligheid. Is betrokken bij hard optreden tegen demonstranten. 9.5.2011 16. Faruq ( ) (ook bekend als Farouq, Farouk) Al Shar' ( ) (ook bekend als Al Char', Al Shara', Al Shara) Geboortedatum: 10 december 1938 Voormalig vicepresident van Syrië. Is betrokken bij het harde optreden tegen de burgerbevolking. 23.5.2011 37. Brigadegeneraal Rafiq ( ) (ook bekend als Rafeeq) Shahadah ( ) (ook bekend als Shahada, Shahade, Shahadeh, Chahada, Chahade, Chahadeh, Chahada) Voormalig hoofd van de Syrische Militaire Inlichtingendienst (SMI), afdeling 293 (Binnenlandse Zaken) in Damascus. Rechtstreeks betrokken bij de onderdrukking van en het geweld tegen de burgerbevolking in Damascus. Adviseur van president Bashar Al-Assad voor strategische aangelegenheden en militaire inlichtingen. 23.8.2011 42. Brigadegeneraal Nawful ( ) (ook bekend als Nawfal, Nofal, Nawfel) Al-Husayn ( ) (ook bekend als Al-Hussain, Al-Hussein) Afdelingshoofd Syrische Militaire Inlichtingendienst (SMI) in Idlib. Rechtstreeks betrokken bij de onderdrukking van en het geweld tegen de burgerbevolking in de provincie Idlib. 23.8.2011 44. Brigadegeneraal Muhammed ( ) (ook bekend als Muhamad) Zamrini ( ) (ook bekend als Zamreni) Afdelingshoofd Syrische Militaire Inlichtingendienst (SMI) in Homs. Rechtstreeks betrokken bij de onderdrukking van en het geweld tegen de burgerbevolking in Homs. 23.8.2011 53. Adib ( ) Mayaleh ( ) (ook bekend als André Mayard) Geboortedatum: 15 mei 1955 Geboorteplaats: Bassir Adib Mayaleh is verantwoordelijk voor de verlening van economische en financiële steun aan het Syrische regime in zijn functie van gouverneur van de centrale bank van Syrië. 15.5.2012 55. Kolonel Lu'ai ( ) (ook bekend als Louay, Loai) al-Ali ( ) Hoofd van de militaire inlichtingendienst van Syrië, afdeling Dera'a. Verantwoordelijk voor het gewelddadige optreden tegen demonstranten in Dera'a. 14.11.2011 80. Brigadegeneraal Nazih ( ) (ook bekend als Nazeeh) Hassun ( ) (ook bekend als Hassoun) Hoofd van de militaire inlichtingendienst van Syrië, afdeling Damascus platteland/Rif Dimashq; voormalige inlichtingendienst Syrische luchtmacht. Als militair betrokken bij de geweldplegingen in Homs. 1.12.2011 137 Brigadegeneraal Ibrahim ( ) Ma'ala ( ) (ook bekend als Maala, Maale, Ma'la) Hoofd van afdeling 285 (Damascus) van de algemene inlichtingendienst (heeft eind 2011 Brigadegeneraal Hussam Fendi vervangen). Verantwoordelijk voor de foltering van in hechtenis gehouden opponenten. 24.7.2012",
  "source": "EUR LEX"
}