{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982R1862:NL:HTML\">",
  "content": "EUR-Lex - 31982R1862 - NL Avis juridique important | 31982R1862 Verordening (EEG) nr. 1862/82 van de Commissie van 12 juli 1982 tot wijziging van Verordening (EEG) nr. 1998/78 houdende vaststelling van de wijze van toepassing van de vereveningsregeling voor opslagkosten in de sector suiker Publicatieblad Nr. L 205 van 13/07/1982 blz. 0012 - 0012 Bijzondere uitgave in het Spaans: Hoofdstuk 03 Deel 25 blz. 0275 Bijzondere uitgave in het Portugees: Hoofdstuk 03 Deel 25 blz. 0275 Bijzondere uitgave in het Fins: Hoofdstuk 3 Deel 15 blz. 0079 Bijzondere uitgave in het Zweeds: Hoofdstuk 3 Deel 15 blz. 0079 ***** VERORDENING  (EEG) Nr. 1862/82 VAN DE COMMISSIE van 12 juli 1982 tot wijziging van Verordening (EEG) nr. 1998/78 houdende vaststelling van de wijze van toepassing van de vereveningsregeling voor opslagkosten in de sector suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1785/81 van de Raad van 30 juni 1981 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EEG) nr. 606/82 (2), en met name op artikel 8, lid 5, Overwegende dat overeenkomstig artikel 8, lid 2 bis, van Verordening (EEG) nr. 1785/81 het vereveningsstelsel van de opslagkosten niet van toepassing is op de preferentiële suiker tijdens de verkoopseizoenen 1982/1983 tot en met 1984/1985; dat derhalve om genoemde bepaling toe te passen, het noodzakelijk is Verordening (EEG) nr. 1998/78 van de Commissie (3), laatstelijk gewijzigd bij Verordening (EEG) nr. 2671/81 (4), aan te passen; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1998/78 wordt als volgt gewijzigd: 1. In artikel 1, lid 2, sub a), tweede streepje, en sub b), derde streepje, en lid 5, eerste en tweede streepje, wordt voor »voorraden\" gelezen: »voorraden die in aanmerking kunnen komen voor de vergoeding van de opslagkosten\". 2. Het volgende artikel 14 bis wordt ingevoegd: »Artikel 14 bis Wanneer suiker, waarvoor artikel 14, lid 2, reeds werd toegepast, door een rechthebbende op de vergoeding van de opslagkosten wordt aangekocht, blijft voor de verkoopseizoenen 1982/1983 tot en met 1984/1985 de verhouding tussen de hoeveelheid communautaire suiker en de hoeveelheid preferentiële suiker die volgt uit de toepassing van genoemd lid 2 van toepassing op deze aangekochte suiker.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing met ingang van 1 juli 1982. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 12 juli 1982. Voor de Commissie Poul DALSAGER Lid van de Commissie (1) PB nr. L 177 van 1. 7. 1981, blz. 4. (2) PB nr. L 74 van 18. 3. 1982, blz. 1. (3) PB nr. L 231 van 23. 8. 1978, blz. 5. (4) PB nr. L 262 van 16. 9. 1981, blz. 17.",
  "source": "EUR LEX"
}