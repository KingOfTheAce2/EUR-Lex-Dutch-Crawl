{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31968Y0318(01):NL:HTML\">",
  "content": "EUR-Lex - 31968Y0318(01) - NL Avis juridique important | 31968Y0318(01) Resolutie van de Raad van 12 maart 1968 inzake de op veterinair gebied te treffen communautaire maatregelen Publicatieblad Nr. C 022 van 18/03/1968 blz. 0018 - 0021 Bijzondere uitgave in het Deens: Serie II Deel IX blz. 0019 Bijzondere uitgave in het Engels: Serie II Deel IX blz. 0019 Bijzondere uitgave in het Spaans: Hoofdstuk 03 Deel 2 blz. 0098 Bijzondere uitgave in het Portugees: Hoofdstuk 03 Deel 2 blz. 0098 ++++ ( 1 ) Dit voorstel is reeds bij de Raad ingediend op 19 . 2 . 1968 . ( 2 ) PB nr . 121 van 29 . 7 . 1964 , blz . 2012/64 . ( 3 ) PB nr . 121 van 29 . 7 . 1964 , blz . 1977/64 . RESOLUTIE VAN DE RAAD van 12 maart 1968 inzake de op veterinair gebied te treffen communautaire maatregelen DE RAAD VAN DE EUROPESE GEMEENSCHAPPEN , Overwegende dat reeds vorderingen konden worden gemaakt met betrekking tot de geleidelijke harmonisatie en de coordinatie van de maatregelen van de Lid-Staten op veterinair gebied ; Overwegende dat een werkelijk gemeenschappelijke markt voor de aan veterinaire bepalingen onderworpen produkten echter eerst volledig tot stand kan komen wanneer op veterinair gebied vollediger maatregelen zijn getroffen dan tot nu toe mogelijk was ; Overwegende dat de intensivering van het verkeer , ingevolge een steeds verder doorgevoerde concentratie van de produktie enerzijds en van de distributie anderzijds , waarbij met name de dieren en produkten van dierlijke oorsprong van diverse herkomst in inrichtingen met een industrieel karakter en op de markten worden verzameld , alsmede de toeneming van het handelsverkeer voortvloeiende uit de totstandkoming van een gemeenschappelijke markt leiden tot een toeneming van de gevaren voor de gezondheid ; Overwegende dat de grondbeginselen voor de op veterinair gebied te treffen communautaire maatregelen de volgende zijn : _ het waarborgen van voldoende bescherming van de gezondheid van mens en dier binnen de Gemeenschap , _ het toepassen van nauwkeurige communautaire regels op veterinair gebied , waardoor de belemmeringen voor het verkeer van dieren en produkten van dierlijke oorsprong worden beperkt , _ toepassing van maatregelen ter bestrijding van veeziekten ten einde de verliezen die zij met zich meebrengen voor de landbouw van de Gemeenschap en de overheidsuitgaven die zij veroorzaken , te beperken ; Overwegende dat het Europese Parlement en het Economisch en Sociaal Comité eerder in hun adviezen betreffende de aan hen voorgelegde voorstellen voor richtlijnen hebben gewezen op de noodzaak , de harmonisatie op veterinair terrein te versnellen ; Overwegende dat de vorengenoemde doelstellingen alleen kunnen worden bereikt door de aanvaarding en de uniforme toepassing van communautaire maatregelen ; dat zulks slechts geleidelijk tot stand kan worden gebracht en dat daarom een tijdschema voor de prioriteiten dient te worden vastgesteld , I . KOMT OVEREEN dat de communautaire maatregelen op veterinair gebied in het bijzonder gericht moeten zijn op de uitvoering van het hierna uiteengezette programma : 1 . De totstandbrenging van een gemeenschappelijke markt voor dieren en produkten van dierlijke oorsprong maakt de geleidelijke tenuitvoerlegging van communautaire maatregelen op veterinair gebied , de harmonisatie van de in de Lid-Staten geldende bepalingen en de coordinatie van de maatregelen tot bescherming van de gezondheid van mens en dier dringend noodzakelijk . 2 . De communautaire voorschriften op veterinair gebied moeten het verkeer van dieren en produkten van dierlijke oorsprong , ongeacht of zij afkomstig zijn uit de Gemeenschap of uit derde landen , binnen de Gemeenschap mogelijk maken . De maatregelen bij het binnenbrengen van deze dieren of deze produkten in de Gemeenschap megen niet gunstiger zijn dan die welke van toepassing zijn binnen de Gemeenschap . 3 . Deze voorschriften dienen in het bijzonder de mogelijkheid te scheppen tot : _ geleidelijke versoepeling van de veterinaire controles bij het handelsverkeer tussen de Lid-Staten , en in het bijzonder van de controles aan hun grenzen , ten einde zo spoedig mogelijk te komen tot de afschaffing van laatstgenoemde controles ; _ verdere ontwikkeling van het communautaire stelsel dat van toepassing is op het handelsverkeer tussen de Lid-Staten op veterinairrechtelijk gebied en dat de thans in de Lid-Staten van kracht zijnde stelsels , waarvan enkele soms een principieel invoerverbod behelzen , vervangt ; _ uniforme toepassing , zonder rekening te houden met de nationale grenzen , van de veterinairrechtelijke maatregelen in een deel van het grondgebied van de Gemeenschap waar een besmettelijke ziekte uitbreekt , op basis van de ter zake bestaande en nog te treffen communautaire maatregelen , om het verkeer van dieren en produkten van dierlijke oorsprong in de rest van de Gemeenschap in stand te kunnen houden . 4 . Ten einde deze resultaten te bereiken dienen met name de lopende werkzaamheden op het gebied van de harmonisatie zodanig te worden versneld dat _ de Raad v}}r 31 maart 1968 de in de bijlage onder A vermelde en reeds aan hem voorgelegde voorstellen van de Commissie aanneemt ; _ de Commissie met de meeste spoed voorstellen doet voor de belangrijkste onderwerpen , die in de bijlage zijn opgenomen onder B ; _ de Commissie voor de andere , in de bijlage onder C en D vermelde onderwerpen zo spoedig mogelijk voorstellen doet . 5 . Het is noodzakelijk dat voldoende snel en doeltreffend maatregelen kunnen worden getroffen ten einde te voorzien in de behoeften van de landbouw en zich aan te passen aan de ontwikkeling van de situatie op gezondheidsgebied ; bovendien moet er een nauwe en praktische samenwerking worden gewaarborgd tussen de communautaire organen en de Lid-Staten ; derhalve dient de toepassing van de procedure van een Permanent Veterinair Comité te worden voorgeschreven . 6 . De Lid-Staten zijn gehouden aan de Commissie de inlichtingen te verstrekken die deze van hen kan verlangen met het oog op de vervulling van de taken die haar zijn opgedragen in het kader van de op veterinair gebied te treffen communautaire maatregelen . De verzoeken om inlichtingen alsmede de antwoorden daarop worden schriftelijk ingediend . 7 . De Gemeenschap volgt van nabij de technische en wetenschappelijke ontwikkeling op veterinair gebied met het oog op een eventuele herziening en aanpassing van de communautaire bepalingen en maatregelen ; daartoe dient met name de uitwisseling van wetenschappelijke gegevens tussen de Lid-Staten onderling en tussen deze en de Commissie te worden voortgezet en uitgebreid in het kader van de in 1961 ingestelde Wetenschappelijke Veterinaire Commissie . Bovendien onderhoudt de Commissie contact met het Internationaal Bureau voor Besmettelijke Veeziekten en met andere internationale organisaties die zich met veterinaire kwesties bezighouden , zoals de F.A.O . , de W.H.O . en de O.E.S.O . 8 . Indien de veestapel van de Gemeenschap wordt bedreigd , met name door gevaarlijke veeziekten die in de Gemeenschap of in derde landen uitbreken , kan zij iedere actie ondernemen of steunen die in het bijzonder geschikt is om deze ziekten te bestrijden . In ieder geval maakt de Commissie hiervan een studie . II . VERZOEKT de Commissie passende voorstellen ter uitvoering van dit programma bij hem in te dienen . Gedaan te Brussel , 12 maart 1968 . BIJLAGE A . Aan de Raad voorgelegde voorstellen die hij v}}r 31 maart 1968 zal aannemen _ Voorstel voor een richtlijn van de Raad betreffende gezondheidsvraagstukken op het gebied van het handelsverkeer in vers vlees van pluimvee , ingediend op 19 december 1963 en Wijzigingsvoorstel waarbij de procedure van het Permanent Veterinair Comité wordt vastgesteld , ingediend op 30 mei 1967 ; _ Voorstel voor een richtlijn van de Raad betreffende de gezondheidsvraagstukken op het gebied van het handelsverkeer in vleesprodukten , ingediend op 19 december 1963 en Wijzigingsvoorstel waarbij de procedure van het Permanent Veterinair Comité wordt vastgesteld , ingediend op 30 mei 1967 ; _ Voorstel voor een richtlijn van de Raad inzake gezondheids - en veterinairrechtelijke vraagstukken bij invoer van runderen en varkens en vers vlees uit derde landen , ingediend op 20 september 1965 en Wijzigingsvoorstel waarbij een nieuwe procedure van het Permanent Veterinair Comité wordt vastgesteld , ingediend op 30 mei 1967 ; _ Voorstel voor een besluit van de Raad tot instelling van een Veterinair Comité , ingediend op 20 september 1965 en Voorstel houdende wijziging van dit besluit , ingediend op 30 mei 1967 . B . Door de Commissie met de meeste spoed uit te werken voorstellen _ Tweede reeks wijzigingen ( 1 ) op de richtlijn van de Raad van 26 juni 1964 inzake gezondheidsvraagstukken op het gebied van het intracommunautaire handelsverkeer in vers vlees ( 2 ) ; _ Tweede reeks wijzigingen ( 1 ) op de richtlijn van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens ( 3 ) ; _ Veterinairrechtelijke maatregelen tegen de volgende besmettelijke ziekten : _ mond - en klauwzeer , _ gewone varkenspest , _ tuberculose , _ brucellose ; _ Vlees in stukken , al dan niet uitgebeend en eventueel tevoren verpakt ; _ Herkomst en bereiding van omhullingen ( darmen ) voor vlees ; _ Verplicht of facultatief trichinoscopisch onderzoek van varkensvlees . C . Door de Commissie zo spoedig mogelijk uit te werken voorstellen _ Doorvoer van vlees ; _ Doorvoer van vee ; _ Maatregelen tegen salmonellosen in inrichtingen waar vlees wordt verwerkt ; _ Hygiëne bij de melkwinning in de bedrijven ; _ Hormoonsubstanties in vee , pluimvee en vlees daarvan _ uniforme controlemethoden bij uitvoer ; _ Voorwaarden voor de inrichting van koelpakhuizen voor het bewaren van vlees ; _ Herkomst van en keuringsvoorschriften voor afvallen die van het karkas gescheiden zijn ; _ Gezondheidseisen bij invoer van broedeieren en ééndagskuikens ; _ Uniforme regeling voor de analyse van eiprodukten . D . Andere , later uit te werken voorstellen _ Veterinairrechtelijke maatregelen tegen andere besmettelijke ziekten dan mond - en klauwzeer , gewone varkenspest , tuberculose en brucellose ; _ Standaardisatie van vaccins en sera voor de bestrijding van besmettelijke ziekten ; _ Coordinatie van de maatregelen ter verzekering van de voorziening met vaccins bij besmettelijke veeziekten ; _ Wijze waarop officiële veeartsen door speciaal daartoe opgeleide hulpkrachten worden bijgestaan ; _ Gesmolten dierlijke vetten ; _ Maatregelen tegen salmonellosen in veefokkerijen ; _ Behandeling van vlees met ioniserende en ultraviolette stralen ; _ Uniforme methoden voor sanitaire keuring en beoordeling van vlees ; _ Vervoer van dieren ; _ Medicamentensubstanties in de voeding van dieren ; _ Substanties die residuen kunnen achterlaten in vlees , eieren , melk ( antibiotica , thyreostatische stoffen , \" tenderizers \" , enz . ) ; _ Levende huisdieren , andere dan runderen en varkens ( geiten , schapen , eenhoevigen ) ; _ Vlees van eenhoevigen ; _ Vis , week - , schelp - en schaaldieren , alsmede produkten op basis daarvan ; _ Levend wild ( met inbegrip van gevogelte ) ; _ Vlees van wild ; _ Vilderijen ; _ Niet * eetbare dierlijke produkten ( horens , nagels , huiden , wol , enz . ) als eventuele smetstofdragers voor infectiezieken .",
  "source": "EUR LEX"
}