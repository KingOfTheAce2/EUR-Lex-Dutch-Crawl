{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0644:NL:HTML\">",
  "content": "EUR-Lex - 31975D0644 - NL Avis juridique important | 31975D0644 75/644/EEG: Beschikking van de Commissie van 17 oktober 1975 ter uitvoering van de hervorming van de landbouwstructuur in het Koninkrijk Denemarken overeenkomstig titel I van Richtlijn nr. 72/161/EEG (Slechts de tekst in de Deense taal is authentiek) Publicatieblad Nr. L 286 van 05/11/1975 blz. 0017 - 0018 ++++ BESCHIKKING VAN DE COMMISSIE van 17 oktober 1975 ter uitvoering van de hervorming van de landbouwstructuur in het Koninkrijk Denemarken overeenkomstig titel I van Richtlijn nr . 72/161/EEG ( Slechts de tekst in de Deense taal is authentiek ) ( 75/644/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 1 ) , met name op artikel 11 , lid 3 , Overwegende dat de Regering van het Koninkrijk Denemarken , overeenkomstig artikel 10 , lid 4 , van Richtlijn nr . 72/161/EEG , op 18 juli 1975 : - de wet nr . 225 van 12 juni 1975 tot wijziging van de wet inzake de steun voor de landbouwvoorlichting ; - het besluit van het Ministerie van Landbouw van 26 juni 1975 inzake de sociaal-economische voorlichting van de landbouwberoepsbevolking heeft medegedeeld ; Overwegende dat de Commissie overeenkomstig artikel 11 , lid 3 , van Richtlijn nr . 72/161/EEG moet beslissen of met het oog op de verenigbaarheid van de medegedeelde bepalingen met de genoemde richtlijn en met inachtneming van de in die richtlijn gestelde doeleinden alsmede van het noodzakelijke verband tussen de verschillende maatregelen , de voorwaarden voor financiële deelneming van de Gemeenschap zijn vervuld ; Overwegende dat titel I van Richtlijn nr . 72/161/EEG in hoofdzaak ten doel heeft de in de landbouw werkzame personen en met name de personen die hun bedrijvigheid grondig moeten wijzigen , in staat te stellen met kennis van de bestaande mogelijkheden alsmede van de gevolgen van hun keuze over hun beroepstoekomst en die van hun kinderen te beslissen ; Overwegende dat de Lid-Staten ter bereiking van dit doel verplicht zijn - tot oprichting en uitbreiding , overeenkomstig artikel 2 , sub a ) , en artikel 3 van Richtlijn nr . 72/161/EEG , van openbare of uitdrukkelijk door hen aangewezen en tot dat doel erkende sociaal-economische voorlichtingsdiensten of van gespecialiseerde sociaal-economische voorlichtingsafdelingen binnen reeds bestaande diensten ; - tot instelling , overeenkomstig artikel 2 , sub b ) , en artikel 4 , van een aangepaste opleiding en voortgezette opleiding voor sociaal-economische consulenten en tot overneming van de kosten in verband met de opleiding en de voortgezette opleiding van de consulenten ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , eerste streepje , van Richtlijn nr . 72/161/EEG , de Lid-Staten 25 % van een bedrag van 7 500 rekeneenheden vergoedt per nieuw in dienst getreden consulent die belast is met de in artikel 3 van de richtlijn bedoelde sociaal-economische voorlichting ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , tweede streepje , van Richtlijn nr . 72/161/EEG , de Lid-Staten 25 % van de kosten van de in artikel 4 van de richtlijn bedoelde opleiding en voortgezette opleiding vergoedt tot een totaal bedrag van 4 500 rekeneenheden per opgeleide , bijgeschoolde of nageschoolde consulent , die belast is met de in artikel 3 van de richtlijn bedoelde sociaal-economische voorlichting ; Overwegende dat het aantal , de activiteit en de opleiding en voortgezette opleiding van de volgens de bedoelde mededeling in het Koninkrijk Denemarken met volledige dagtaak in dienst genomen sociaal-economische specialisten , rekening houdend met de bijzondere structurele situatie in Denemarken , gedurende een aanloop-periode als verenigbaar met het doel van titel I van Richtlijn nr . 72/161/EEG kan worden beschouwd ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De wet nr . 225 van 12 juni 1975 alsmede het besluit van het Ministerie van Landbouw van 26 juni 1975 inzake de sociaal-economische voorlichting van de landbouwberoepsbevolking voldoen aan de voorwaarden voor financiële deelneming door de Gemeenschap aan de in artikel 8 van Richtlijn nr . 72/161/EEG genoemde gemeenschappelijke actie . Artikel 2 De financiële deelneming van de Gemeenschap beperkt zich , overeenkomstig artikel 12 , lid 2 , van Richtlijn nr . 72/161/EEG , tot de kosten voor de aanstelling , de opleiding en de voortgezette opleiding van de sociaal-economische consulenten die zich volledig wijden aan de sociaal-economische voorlichting . Artikel 3 Deze beschikking is gericht tot het Koninkrijk Denemarken . Gedaan te Brussel , 17 oktober 1975 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 15 .",
  "source": "EUR LEX"
}