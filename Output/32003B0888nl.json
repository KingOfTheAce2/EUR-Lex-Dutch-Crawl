{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003B0888:NL:HTML\">",
  "content": "EUR-Lex - 32003B0888 - NL Avis juridique important | 32003B0888 2003/888/EG: Besluit van het Europees Parlement van 6 november 2003 tot het verlenen van kwĳting aan de directeur van het Europees Agentschap voor de veiligheid en de gezondheid op het werk inzake de uitvoering van zĳn begroting voor het begrotingsjaar 2001 Publicatieblad Nr. L 333 van 20/12/2003 blz. 0052 - 0052 Besluit van het Europees Parlement van 6 november 2003 tot het verlenen van kwijting aan de directeur van het Europees Agentschap voor de veiligheid en de gezondheid op het werk inzake de uitvoering van zijn begroting voor het begrotingsjaar 2001 (2003/888/EG) HET EUROPEES PARLEMENT, - Gezien het verslag van de Rekenkamer over de jaarrekening van het Europees Agentschap voor de veiligheid en de gezondheid op het werk voor het begrotingsjaar 2001, vergezeld van de antwoorden van het Agentschap(1) (C5-0102/2003), - Gezien de aanbeveling van de Raad van 7 maart 2003 (C5-0103/2003), - Gelet op het EG-Verdrag, en inzonderheid artikel 276 daarvan, - Gezien Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen(2), en inzonderheid artikel 185 daarvan, - Gezien Verordening (EG, Euratom) nr. 2343/2002 van de Commissie van 23 december 2002 houdende de financiële kaderregeling van de organen, bedoeld in artikel 185 van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen(3), en met name artikel 94 daarvan, - Gelet op artikel 93 A en bijlage V van zijn Reglement, - Gezien zijn besluit van 8 april 2003 tot uitstel van het besluit tot het verlenen van kwijting en zijn resolutie met opmerkingen bij dit besluit(4), - Gezien het verslag van de Commissie begrotingscontrole en het advies van de Commissie werkgelegenheid en sociale zaken (A5-0360/2003), 1. Verleent de directeur van het Europees Agentschap voor de veiligheid en de gezondheid op het werk kwijting inzake de uitvoering van zijn begroting voor het begrotingsjaar 2001; 2. Geeft zijn opmerkingen in de begeleidende resolutie; 3. Verzoekt zijn voorzitter dit besluit en de begeleidende resolutie te doen toekomen aan de directeur van het Europees Agentschap voor de veiligheid en de gezondheid op het werk, de Raad, de Commissie en de Rekenkamer en zorg te dragen voor de publicatie ervan in het Publicatieblad van de Europese Unie (serie L). De Secretaris-generaal Julian Priestley De voorzitter Pat Cox (1) PB C 326 van 27.12.2002, blz. 9. (2) PB L 248 van 16.9.2002, blz. 1. (3) PB L 357 van 31.12.2002, blz. 72. (4) PB L 148 van 16.6.2003, blz. 16 en 18.",
  "source": "EUR LEX"
}