{
  "url": "http://www.w3.org/1999/xhtml\">",
  "content": "L_2015239NL.01006501.xml 15.9.2015 NL Publicatieblad van de Europese Unie L 239/65 GEDELEGEERDE VERORDENING (EU) 2015/1516 VAN DE COMMISSIE van 10 juni 2015 tot vaststelling, ingevolge Verordening (EU) nr. 1303/2013 van het Europees Parlement en de Raad, van een vast percentage voor concrete acties gefinancierd door de Europese structuur- en investeringsfondsen in de sector van onderzoek, ontwikkeling en innovatie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1303/2013 van het Europees Parlement en de Raad van 17 december 2013 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds, het Europees Landbouwfonds voor plattelandsontwikkeling en het Europees Fonds voor maritieme zaken en visserij en algemene bepalingen inzake het Europees Fonds voor regionale ontwikkeling, het Europees Sociaal Fonds, het Cohesiefonds en het Europees Fonds voor maritieme zaken en visserij, en tot intrekking van Verordening (EG) nr. 1083/2006 van de Raad ( 1 ) , en met name artikel 61, lid 3, derde alinea, Overwegende hetgeen volgt: (1) Overeenkomstig artikel 61 van Verordening (EU) nr. 1303/2013 moet er bij de berekening van de overheidsbijdrage rekening worden gehouden met inkomsten gegenereerd door concrete acties. (2) Verordening (EU) nr. 1303/2013 voorziet in de toepassing van vaste inkomstenpercentages op concrete acties in de sector van onderzoek, ontwikkeling en innovatie zonder de verlaagde netto-inkomsten te berekenen. (3) Op basis van de historische gegevens moet het vaste percentage voor netto-inkomsten gegenereerd in de sector van onderzoek, ontwikkeling en innovatie vastgesteld worden op 20 % om overfinanciering en marktverstoring te vermijden, HEEFT DE VOLGENDE VERORDENING VASTGESTELD: Artikel 1 Deze verordening stelt een vast percentage vast dat van toepassing is op concrete acties in de sector van onderzoek, ontwikkeling en innovatie om op voorhand de potentiële netto-inkomsten van zulke concrete acties te bepalen en de vaststelling van de subsidiabele uitgaven van concrete acties mogelijk te maken overeenkomstig artikel 61, lid 2, van Verordening (EU) nr. 1303/2013. Artikel 2 Met het oog op de toepassing van het vaste netto-inkomstenpercentage bedoeld in artikel 61, lid 3, onder a), van Verordening (EU) nr. 1303/2013 wordt een vast percentage van 20 % vastgesteld voor concrete acties in de sector van onderzoek, ontwikkeling en innovatie. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 juni 2015. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 320 .",
  "source": "EUR LEX"
}