{
  "url": "http://www.w3.org/1999/xhtml\"><!--",
  "content": "L_202402664NL.000101.fmx.xml Publicatieblad van de Europese Unie NL L-serie 2024/2664 9.10.2024 BESLUIT (GBVB) 2024/2664 VAN DE RAAD van 8 oktober 2024 tot wijziging van Besluit 2011/72/GBVB betreffende restrictieve maatregelen tegen bepaalde personen en entiteiten vanwege de situatie in Tunesië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 januari 2011 heeft de Raad Besluit 2011/72/GBVB ( 1 ) vastgesteld, dat betrekking heeft op restrictieve maatregelen tegen bepaalde personen en entiteiten vanwege de situatie in Tunesië. (2) Op basis van een evaluatie door de Raad moeten de vermeldingen voor twee personen en de informatie over hun recht van verdediging en recht op effectieve rechtsbescherming worden geschrapt. (3) Op 27 november 2023 heeft de Raad Besluit (GBVB) 2023/2686 ( 2 ) vastgesteld, waarbij bepaalde besluiten van de Raad betreffende beperkende maatregelen werden gewijzigd om er bepalingen inzake humanitaire uitzonderingen in op te nemen. (4) Volgens de Raad moet er in verband met die uitzonderingen een evaluatieclausule worden ingevoerd. (5) Besluit 2011/72/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2011/72/GBVB wordt als volgt gewijzigd: 1) Aan artikel 5 wordt het volgende lid toegevoegd: “3.   De in artikel 1, leden 6 en 7, bedoelde uitzonderingen op artikel 1, leden 1 en 2, worden op gezette tijden, en wel ten minste om de twaalf maanden, of op dringend verzoek van een lidstaat, de hoge vertegenwoordiger of de Commissie na een ingrijpende verandering in de omstandigheden, geëvalueerd.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 8 oktober 2024. Voor de Raad De voorzitter VARGA M. ( 1 ) Besluit 2011/72/GBVB van de Raad van 31 januari 2011 betreffende restrictieve maatregelen tegen bepaalde personen en entiteiten vanwege de situatie in Tunesië ( PB L 28 van 2.2.2011, blz. 62 ). ( 2 ) Besluit (GBVB) 2023/2686 van de Raad van 27 november 2023 tot wijziging van bepaalde besluiten van de Raad betreffende beperkende maatregelen om er bepalingen inzake humanitaire uitzonderingen in op te nemen ( PB L, 2023/2686, 28.11.2023, ELI: http://data.europa.eu/eli/dec/2023/2686/oj ). BIJLAGE In de afdelingen A en B van de bijlage bij Besluit 2011/72/GBVB worden de vermeldingen voor de volgende personen geschrapt: 18. Moez Ben Moncef Ben Mohamed TRABELSI; 21. Houssem Ben Mohamed Naceur Ben Mohamed TRABELSI. ELI: http://data.europa.eu/eli/dec/2024/2664/oj ISSN 1977-0758 (electronic edition)",
  "source": "EUR LEX"
}