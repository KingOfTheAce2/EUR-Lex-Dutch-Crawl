{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0488:NL:HTML\">",
  "content": "EUR-Lex - 32000D0488 - NL Avis juridique important | 32000D0488 2000/488/EG: Besluit van de Raad van 20 juli 2000 betreffende de sluiting van een overeenkomst tussen de Gemeenschap en de Republiek Cyprus tot instelling van samenwerking op het gebied van het midden- en kleinbedrijf (MKB) in het kader van het derde meerjarenprogramma voor het midden- en kleinbedrijf in de Europese Unie (1997-2000) Publicatieblad Nr. L 197 van 03/08/2000 blz. 0048 - 0048 Besluit van de Raad van 20 juli 2000 betreffende de sluiting van een overeenkomst tussen de Gemeenschap en de Republiek Cyprus tot instelling van samenwerking op het gebied van het midden- en kleinbedrijf (MKB) in het kader van het derde meerjarenprogramma voor het midden- en kleinbedrijf in de Europese Unie (1997-2000) (2000/488/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 157, lid 3, juncto artikel 300, lid 2 en lid 3, eerste alinea, Gezien het voorstel van de Commissie, Gezien het advies van het Europees Parlement(1), Overwegende hetgeen volgt: (1) In de resolutie van de Associatieraad EG-Cyprus van 12 juni 1995 en de conclusies van de Europese Raad van 12 en 13 december 1997 in Luxemburg zijn bepaalde elementen van een pretoetredingsstrategie vastgesteld, waaronder de deelname van Cyprus aan communautaire programma's, zoals werd bevestigd in de conclusies van de Europese Raad van Helsinki van 10 en 11 december 1999. (2) Artikel 7, lid 2, van Besluit 97/15/EG van de Raad van 9 december 1996 betreffende een derde meerjarenprogramma voor het midden- en kleinbedrijf (MKB) in de Europese Unie (1997-2000)(2) (hierna \"het programma\" te noemen) bepaalt dat dit programma openstaat voor deelneming door Cyprus. (3) De Commissie heeft namens de Europese Gemeenschap onderhandelingen gevoerd die hebben geleid tot een overeenkomst waarbij Cyprus de mogelijkheid wordt geboden om aan het programma deel te nemen. (4) Deze overeenkomst dient te worden goedgekeurd, BESLUIT: Artikel 1 De overeenkomst tussen de Europese Gemeenschap en de Republiek Cyprus tot instelling van samenwerking op het gebied van het midden- en kleinbedrijf (MKB) in het kader van het derde meerjarenprogramma voor het midden- en kleinbedrijf in de Europese Unie (1997-2000) wordt namens de Europese Gemeenschap goedgekeurd. De tekst van de overeenkomst is bij dit besluit gevoegd. Artikel 2 De Commissie vertegenwoordigt de Gemeenschap in het gemengd comit√© zoals bedoeld in artikel 6 van de overeenkomst. Artikel 3 De voorzitter van de Raad wordt hierbij gemachtigd de persoon (personen) aan te wijzen die gemachtigd is (zijn) de overeenkomst te ondertekenen teneinde daardoor de Gemeenschap te binden. Artikel 4 De voorzitter van de Raad verricht namens de Gemeenschap de in artikel 13 van de overeenkomst bedoelde kennisgeving. Gedaan te Brussel, 20 juli 2000. Voor de Raad De voorzitter F. Parly (1) Advies uitgebracht op 5 juli 2000 (nog niet verschenen in het Publicatieblad). (2) PB L 6 van 10.1.1997, blz. 25.",
  "source": "EUR LEX"
}