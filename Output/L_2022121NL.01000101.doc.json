{
  "url": "http://www.w3.org/1999/xhtml\">",
  "content": "L_2022121NL.01000101.xml 22.4.2022 NL Publicatieblad van de Europese Unie L 121/1 UITVOERINGSVERORDENING (EU) 2022/662 VAN DE RAAD van 21 april 2022 tot uitvoering van Verordening (EU) nr. 401/2013 betreffende beperkende maatregelen in het licht van de situatie in Myanmar/Birma DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 401/2013 van de Raad van 2 mei 2013 betreffende beperkende maatregelen in het licht van de situatie in Myanmar/Birma en tot intrekking van Verordening (EG) nr. 194/2008 ( 1 ) , en met name artikel 4 decies, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 2 mei 2013 Verordening (EU) nr. 401/2013 vastgesteld. (2) De Raad heeft de lijst van natuurlijke en rechtspersonen, entiteiten en lichamen die onderworpen zijn aan beperkende maatregelen in bijlage IV bij Verordening (EU) nr. 401/2013, geëvalueerd. Op basis van die evaluatie moet de informatie betreffende negen vermeldingen op de lijst worden gewijzigd. (3) Verordening (EU) nr. 401/2013 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IV bij Verordening (EU) nr. 401/2013 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 april 2022. Voor de Raad De voorzitter J.-Y. LE DRIAN ( 1 ) PB L 121 van 3.5.2013, blz. 1 . BIJLAGE In Verordening (EU) nr. 401/2013 worden in bijlage IV, afdeling A “In artikel 4 bis bedoelde natuurlijke personen”, de vermeldingen 15, 16, 17, 20, 23, 35, 36, 37 en 38 vervangen door de volgende vermeldingen: Naam Identificatiegegevens Motivering Datum van opneming in de lijst “15. Min Aung Hlaing Geboortedatum: 3 juli 1956 Geboorteplaats: Tavoy, Myanmar/Birma Nationaliteit: Myanmar Nationaal identificatienummer: 12/SAKHANA(N)020199 Geslacht: mannelijk Min Aung Hlaing is sinds 2011 de opperbevelhebber van het leger van Myanmar (Tatmadaw). Hij is voorzitter van de Staatsbestuursraad (SAC) en lid van de Nationale Defensie- en Veiligheidsraad (NDSC). Min Aung Hlaing heeft zichzelf op 1 augustus 2021 uitgeroepen tot “eerste minister”. Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar/Birma door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe, in zijn hoedanigheid van waarnemend president, op 1 februari 2021 de noodtoestand af waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, senior generaal Min Aung Hlaing. Op 2 februari 2021 werd de SAC opgericht om die machten uit te oefenen en te voorkomen dat de democratisch gekozen regering haar mandaat kon vervullen. Op 31 januari 2022 heeft de NDSC op verzoek van Min Aung Hlaing de noodtoestand formeel verlengd tot en met 31 juli 2022. Door alle macht te concentreren en als voorzitter van de SAC was opperbevelhebber Min Aung Hlaing direct betrokken bij en verantwoordelijk voor de besluitvorming inzake overheidsfuncties en dus is hij verantwoordelijk voor het ondermijnen van de democratie en de rechtsstaat in Myanmar/Birma. Daarnaast nam de SAC besluiten die de rechten op het gebied van vrijheid van meningsuiting, waaronder toegang tot informatie, en vreedzame vergadering inperkten. De strijdkrachten en militaire autoriteiten hebben onder leiding van de SAC sinds 1 februari 2021 ernstige mensenrechtenschendingen gepleegd; het betreft onder meer het doden van ongewapende burgerdemonstranten, het beperken van de vrijheid van vergadering en meningsuiting, onder andere door het beperken van internettoegang en door willekeurige arrestaties en vrijheidsbeneming van oppositieleiders en tegenstanders van de staatsgreep. Als voorzitter van de SAC is opperbevelhebber Min Aung Hlaing direct verantwoordelijk voor die repressiebeslissingen en voor ernstige mensenrechtenschendingen. In 2018 maakten de VN en internationale maatschappelijke organisaties melding van grove mensenrechtenschendingen en ernstige schendingen van het internationaal humanitair recht, die sinds 2011 in de deelstaten Kachin, Rakhine en Shan door het leger en de politie werden begaan tegen de Rohingya, waarbij ze concludeerden dat veel van die schendingen tot de zwaarste misdaden naar internationaal recht behoorden. Als opperbevelhebber van de Tatmadaw sinds 2011 is Min Aung Hlaing direct verantwoordelijk voor die ernstige schendingen en wandaden tegen de Rohingya. 22.3.2021 16. Myint Swe Geboortedatum: 24 mei 1951 Nationaliteit: Myanmar Geslacht: mannelijk Luitenant-generaal Myint Swe is een lid van het leger van Myanmar (Tatmadaw) en was tot 1 februari 2021 de door de Tatmadaw benoemde vicepresident. Op die datum nam Myint Swe met andere Tatmadaw-leden deel aan een bijeenkomst van de Nationale Defensie- en Veiligheidsraad (NDSC). Die bijeenkomst was ongrondwettelijk, aangezien de burgerleden er niet bij aanwezig waren. Op die bijeenkomst werd Myint Swe als waarnemend president geïnstalleerd. Myint Swe kondigde vervolgens de noodtoestand af en droeg de wetgevende, de uitvoerende en de rechterlijke macht over aan de opperbevelhebber van de strijdkrachten, senior generaal Min Aung Hlaing. Dit is een schending van de procedure voor het uitroepen van de noodtoestand, omdat alleen de president krachtens de grondwet gemachtigd is een noodtoestand af te kondigen. Op 31 januari 2022 heeft Myint Swe ingestemd met de verlenging van de noodtoestand tot en met 31 juli 2022. Door zijn benoeming tot waarnemend president te aanvaarden en de wetgevende, de uitvoerende en de rechterlijke macht van de staat over te dragen aan de opperbevelhebber van de strijdkrachten, heeft Myint Swe bijgedragen aan het omverwerpen van de democratisch gekozen regering en is hij derhalve verantwoordelijk voor het ondermijnen van de democratie en de rechtsstaat in Myanmar/Birma. 22.3.2021 17. Soe Win Geboortedatum: 1 maart 1960 Nationaliteit: Myanmar Geslacht: mannelijk Soe Win is sinds 2011 de plaatsvervangend opperbevelhebber van het leger van Myanmar (Tatmadaw). Hij is vicevoorzitter van de Staatsbestuursraad (SAC) en lid van de Nationale Defensie- en Veiligheidsraad (NDSC). Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president op 1 februari 2021 de noodtoestand af, waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, generaal Min Aung Hlaing. Op 2 februari 2021 werd de SAC opgericht om die machten uit te oefenen en te voorkomen dat de democratisch gekozen regering haar mandaat kon vervullen. Soe Win nam deel aan de vergadering van de NDSC van 31 januari 2022, waarbij de noodtoestand werd verlengd tot en met 31 juli 2022. Als vicevoorzitter van de SAC was plaatsvervangend opperbevelhebber Soe Win direct betrokken bij en verantwoordelijk voor de besluitvorming inzake overheidsfuncties en dus is hij verantwoordelijk voor het ondermijnen van de democratie en de rechtsstaat in Myanmar/Birma. Daarnaast nam de SAC besluiten die de rechten op het gebied van vrijheid van meningsuiting, waaronder toegang tot informatie, en vreedzame vergadering inperkten. De strijdkrachten en militaire autoriteiten hebben onder leiding van de SAC sinds 1 februari 2021 ernstige mensenrechtenschendingen gepleegd; het betreft onder meer het doden van ongewapende burgerdemonstranten, het beperken van de vrijheid van vergadering en meningsuiting, onder andere door het beperken van internettoegang en door willekeurige arrestaties en vrijheidsbeneming van oppositieleiders en tegenstanders van de staatsgreep. Als vicevoorzitter van de SAC is plaatsvervangend opperbevelhebber Soe Win direct verantwoordelijk voor die repressiebeslissingen en voor ernstige mensenrechtenschendingen. In 2018 maakten de Verenigde Naties en internationale maatschappelijke organisaties melding van grove mensenrechtenschendingen en ernstige schendingen van het internationaal humanitair recht, die sinds 2011 in de deelstaten Kachin, Rakhine en Shan door het leger en de politie werden begaan tegen de Rohingya, waarbij zij concludeerden dat veel van die schendingen tot de zwaarste misdaden naar internationaal recht behoorden. Als plaatsvervangend opperbevelhebber van de Tatmadaw sinds 2011 is Soe Win direct verantwoordelijk voor die ernstige schendingen en wandaden tegen de Rohingya. 22.3.2021 20. Mya Tun Oo Geboortedatum: 4 of 5 mei 1961 Nationaliteit: Myanmar Geslacht: mannelijk Generaal Mya Tun Oo is een lid van het leger van Myanmar (Tatmadaw). Hij werd op 1 februari 2021 benoemd tot minister van Defensie en is een lid van de Staatsbestuursraad (SAC). Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president op 1 februari 2021 de noodtoestand af, waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, generaal Min Aung Hlaing. Op 2 februari 2021 werd de SAC opgericht om die machten uit te oefenen en te voorkomen dat de democratisch gekozen regering haar mandaat kon vervullen. Mya Tun Oo nam deel aan de vergadering van de Nationale Defensie- en Veiligheidsraad (NDSC) van 31 januari 2022, waarbij de noodtoestand werd verlengd tot en met 31 juli 2022. Als lid van de NSDC en de SAC was generaal Mya Tun Oo direct betrokken bij en verantwoordelijk voor de besluitvorming inzake overheidsfuncties en hij is dan ook verantwoordelijk voor het ondermijnen van de democratie en de rechtsstaat in Myanmar/Birma. Daarnaast nam de SAC besluiten die de rechten op het gebied van vrijheid van meningsuiting, waaronder toegang tot informatie, en vreedzame vergadering inperkten. De strijdkrachten en militaire autoriteiten hebben onder leiding van de SAC sinds 1 februari 2021 ernstige mensenrechtenschendingen gepleegd; het betreft onder meer het doden van ongewapende burgerdemonstranten, het beperken van de vrijheid van vergadering en meningsuiting, onder andere door het beperken van internettoegang en door willekeurige arrestaties en vrijheidsbeneming van oppositieleiders en tegenstanders van de staatsgreep. Als lid van de SAC is generaal Mya Tun Oo direct verantwoordelijk voor die repressiebeslissingen en voor ernstige mensenrechtenschendingen. Voorts is Mya Tun Oo als minister van Defensie verantwoordelijk voor de aanslagen door de strijdkrachten in de deelstaat Kayah op 25 december 2021, waarbij meer dan dertig mensen, onder wie kinderen en humanitaire medewerkers, om het leven zijn gekomen, en voor massamoorden en marteling van burgers in heel Myanmar. Daarom is hij verantwoordelijk voor ernstige schendingen van de mensenrechten in Myanmar/Birma. In 2018 maakten de Verenigde Naties en internationale maatschappelijke organisaties melding van grove mensenrechtenschendingen en ernstige schendingen van het internationaal humanitair recht, die sinds 2011 in de deelstaten Kachin, Rakhine en Shan door het leger en de politie werden begaan tegen de Rohingya, waarbij zij concludeerden dat veel van die schendingen tot de zwaarste misdaden naar internationaal recht behoorden. Mya Tun Oo was vanaf augustus 2016 tot zijn benoeming tot minister van Defensie gezamenlijk chef-staf van het leger van Myanmar (Tatmadaw), de op twee na hoogste positie in de Tatmadaw. In deze functie zag hij toe op de militaire operaties in de deelstaat Rakhine en coördineerde hij de verschillende strijdkrachten (leger, marine, luchtmacht) en het gebruik van artillerie. Hij is derhalve verantwoordelijk voor die ernstige schendingen en wandaden tegen de Rohingya. 22.3.2021 23. Maung Maung Kyaw Geboortedatum: 23 juli 1964 Nationaliteit: Myanmar Geslacht: mannelijk Generaal Maung Maung Kyaw is een lid van het leger van Myanmar (Tatmadaw) en lid van de Staatsbestuursraad (SAC). Hij was bevelhebber van de luchtmacht van Myanmar tussen 2018 en januari 2022. Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president op 1 februari 2021 de noodtoestand af, waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, generaal Min Aung Hlaing. Op 2 februari 2021 werd de SAC opgericht om die machten uit te oefenen en te voorkomen dat de democratisch gekozen regering haar mandaat kon vervullen. Als lid van de SAC was generaal Maung Maung Kyaw direct betrokken bij en verantwoordelijk voor de besluitvorming inzake overheidsfuncties en dus is hij verantwoordelijk voor het ondermijnen van de democratie en de rechtsstaat in Myanmar/Birma. Daarnaast nam de SAC besluiten die de rechten op het gebied van vrijheid van meningsuiting, waaronder toegang tot informatie, en vreedzame vergadering inperkten. De strijdkrachten en militaire autoriteiten hebben onder leiding van de SAC sinds 1 februari 2021 ernstige mensenrechtenschendingen gepleegd; het betreft onder meer het doden van ongewapende burgerdemonstranten, het beperken van de vrijheid van vergadering en meningsuiting, onder andere door het beperken van internettoegang en door willekeurige arrestaties en vrijheidsbeneming van oppositieleiders en tegenstanders van de staatsgreep. Als lid van de SAC is generaal Maung Maung Kyaw direct verantwoordelijk voor die repressiebeslissingen en voor ernstige mensenrechtenschendingen. Bovendien was hij als voormalig hoofd van de luchtmacht van Myanmar rechtstreeks verantwoordelijk voor de bombardementen op burgerdoelwitten in de staat Kayah in december 2021, waarbij een groot aantal slachtoffers vielen. Daarom is hij verantwoordelijk voor ernstige schendingen van de mensenrechten. 22.3.2021 35. U Chit Naing (ook bekend als Sate Pyin Nyar) Geboortedatum: december 1948 Geboorteplaats: Kyee Nee Village, Chauk Township, Regio Magway, Myanmar/Birma Nationaliteit: Myanmar Geslacht: mannelijk Adres: 150, Yadanar Street, Yadanar Housing (bij het dorp Tine Yin Thar), Tharkayta Township, Yangon, Myanmar U Chit Naing is de minister in de regering van de Unie die aan het hoofd staat van kabinet 2 van de regering van de Unie. Van 2 februari 2021 tot 1 augustus 2021 was hij minister van Informatie. Hij is benoemd door de voorzitter van de Staatsbestuursraad (SAC), die met ingang van 2 februari 2021 de wetgevende, uitvoerende en rechterlijke bevoegdheden van de staat heeft overgenomen. Als minister van Informatie was hij verantwoordelijk voor de staatsmedia (het televisiekanaal MWD, het radio- en tv-kanaal MRTV, de kranten Myanmar Alin, Kyemon en Global New Light of Myanmar, alsook het nieuwsagentschap Myanmar News Agency (MNA) en Myanmar Digital News), en dus voor de uitzending en publicatie van officiële nieuwsberichten. Tijdens zijn termijn als minister van Informatie stonden de kranten vol met promilitaire artikelen, waardoor hij verantwoordelijk is voor de propaganda van de junta en de verspreiding van desinformatie via de staatsmedia die niet accuraat verslag uitbrengen. Hij is direct verantwoordelijk voor beslissingen die hebben geleid tot het harde optreden tegen de media in Myanmar. Het gaat onder meer om richtlijnen waarbij onafhankelijke media werden gelast de woorden “staatsgreep”, “militair regime” en “junta” niet te gebruiken, en waarbij vijf lokale nieuwskanalen in het land verboden zijn. In zijn vorige en huidige functie als regeringslid ondermijnen zijn daden, beleid en activiteiten de democratie en de rechtsstaat in Myanmar/Birma. 19.4.2021 36. Soe Htut Geboortedatum: 29 maart 1960 Geboorteplaats: Mandalay, Myanmar/Birma Nationaliteit: Myanmar Geslacht: mannelijk Luitenant-generaal Soe Htut is een lid van het leger van Myanmar (Tatmadaw). Hij is tevens lid van de Staatsbestuursraad (SAC) onder leiding van opperbevelhebber Min Aung Hlaing. Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president op 1 februari 2021 de noodtoestand af, waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, generaal Min Aung Hlaing. Op 2 februari 2021 werd de SAC opgericht om die machten uit te oefenen en te voorkomen dat de democratisch gekozen regering haar mandaat kon vervullen. Soe Htut werd op 1 februari 2021 benoemd tot minister van Binnenlandse Zaken. Soe Htut nam deel aan de vergadering van de Nationale Defensie- en Veiligheidsraad (NDSC) van 31 januari 2022, waarbij de noodtoestand werd verlengd tot en met 31 juli 2022. Door die beslissing en als lid van de SAC ondermijnen zijn activiteiten en beleid de democratie en de rechtsstaat in Myanmar/Birma. De minister van Binnenlandse Zaken is verantwoordelijk voor de politie, de brandweer en het gevangeniswezen van Myanmar. Tot de taken van het Ministerie van Binnenlandse Zaken behoren staatsveiligheid en openbare orde. In die hoedanigheid is luitenant-generaal Soe Htut verantwoordelijk voor ernstige mensenrechtenschendingen door de politie van Myanmar sinds de militaire staatsgreep van 1 februari 2021, waaronder het doden van ongewapende burgerdemonstranten, schendingen van de vrijheid van vereniging en vreedzame vergadering, willekeurige arrestaties en opsluiting van oppositieleiders en vreedzame demonstranten en schendingen van de vrijheid van meningsuiting. Daarnaast is luitenant-generaal Soe Htut als lid van de SAC direct betrokken bij en verantwoordelijk voor de besluitvorming inzake overheidsfuncties en dus verantwoordelijk voor het ondermijnen van de democratie en de rechtsstaat in Myanmar/Birma. Hij is ook rechtstreeks verantwoordelijk voor de repressiebeslissingen van de SAC, waaronder wetgeving die de mensenrechten schendt en de vrijheden van de burgers van Myanmar inperkt, en voor de ernstige mensenrechtenschendingen door de veiligheidstroepen van Myanmar. 21.6.2021 37. Tun Tun Naung (ook bekend als Tun Tun Naing; ook bekend als Htun Htun Naung) Geboortedatum: 30 april 1963 Nationaliteit: Myanmar Geslacht: mannelijk Luitenant-generaal Tun Tun Naung is lid van het leger van Myanmar (Tatmadaw) en was voordien bevelhebber. Hij is minister van Grensaangelegenheden en lid van de Nationale Defensie- en Veiligheidsraad (NDSC). In 2013 was Tun Tun Naung de Noordelijke bevelhebber die supervisie uitoefende op het Birmese militaire conflict met het onafhankelijkheidsleger van Kachin. In dit conflict hebben de troepen van Myanmar onder het bevel van Tun Tun Naung ernstige mensenrechtenschendingen begaan en het internationaal humanitair recht geschonden. In 2017 was Tun Tun Naung bevelhebber van het “1e Bureau speciale operaties”. Onder zijn bevel hebben troepen tijdens de zuiveringsoperaties tegen de Rohingya-bevolking wreedheden en ernstige mensenrechtenschendingen begaan tegen etnische minderheden in de deelstaat Rakhine. Die operaties gingen van start op 25 augustus 2017 en betroffen willekeurige moorden, fysiek misbruik, foltering, seksueel geweld en detentie van Rohingya. Als bevelhebber in 2013 en 2017 is Tun Tun Naung verantwoordelijk voor ernstige mensenrechtenschendingen in Myanmar/Birma. Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president de noodtoestand af, waarna hij de wetgevende, de uitvoerende en de rechterlijke macht van de staat overdroeg aan de opperbevelhebber van de strijdkrachten, generaal Min Aung Hlaing. Tijdens die gebeurtenissen aanvaardde Tun Tun Naung op 1 februari 2021 een benoeming tot minister van Grensaangelegenheden in de regering van de Unie en daarmee een zetel in de Nationale Defensie- en Veiligheidsraad (NSDC). Tun Tun Naung nam deel aan de vergadering van de NDSC van 31 januari 2022, waarbij de noodtoestand werd verlengd tot en met 31 juli 2022. Door die beslissing en als lid van de regering van de Unie en minister van Grensaangelegenheden is Tun Tun Naung verantwoordelijk voor activiteiten die de democratie en de rechtsstaat in Myanmar ondermijnen en voor acties die de vrede, de veiligheid en de stabiliteit van het land bedreigen. 21.6.2021 38. Win Shein (ook bekend als U Win Shein) Geboortedatum: 31 juli 1957 Geboorteplaats: Mandalay, Myanmar/Birma Nationaliteit: Myanmar Geslacht: mannelijk Paspoortnummer: DM001478 (Myanmar/Birma), afgegeven op 10 september 2012, verstrijkt op 9 september 2022 Nationaal identiteitsbewijs: 12DAGANA011336 Win Shein is op 1 februari 2021 door opperbevelhebber Min Aung Hlaing benoemd tot minister van Planning en Financiën in de regering van de Unie. Op 1 februari 2021 heeft het leger van Myanmar (Tatmadaw), onder leiding van opperbevelhebber Min Aung Hlaing, een staatsgreep gepleegd in Myanmar door de resultaten van de verkiezingen van 8 november 2020 naast zich neer te leggen en de democratisch gekozen regering omver te werpen. Als onderdeel van de staatsgreep kondigde vicepresident Myint Swe in zijn hoedanigheid van waarnemend president de noodtoestand af, waarna hij de wetgevende, de uitvoerende en de rechterlijke macht van de staat overdroeg aan Min Aung Hlaing. Door zijn benoeming tot minister van Planning en Financiën van de regering van de Unie te aanvaarden en door zijn belangrijke rol in het economische beleid van het regime, is Win Shein verantwoordelijk voor het ondermijnen van de democratie en de rechtsstaat in Myanmar/Birma. 21.6.2021”",
  "source": "EUR LEX"
}