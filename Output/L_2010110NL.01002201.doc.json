{
  "url": "http://www.w3.org/1999/xhtml\">",
  "content": "L_2010110NL.01002201.xml 1.5.2010 NL Publicatieblad van de Europese Unie L 110/22 VERORDENING (EU) Nr. 372/2010 VAN DE COMMISSIE van 30 april 2010 tot 126e wijziging van Verordening (EG) nr. 881/2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa’ida-netwerk en de Taliban DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met Usama bin Laden, het Al-Qa’ida-netwerk en de Taliban, en tot intrekking van Verordening (EG) nr. 467/2001 van de Raad tot instelling van een verbod op de uitvoer van bepaalde goederen en diensten naar Afghanistan, tot versterking van het verbod op vluchten en verlenging van de bevriezing van tegoeden en andere financiële middelen ten aanzien van de Taliban van Afghanistan ( 1 ) , en met name op artikel 7, lid 1, onder a), en artikel 7 bis, lid 1 ( 2 ) , Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 22 april 2010 besloten twee natuurlijke personen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren, en één natuurlijk persoon van de lijst te schrappen. (3) Bijlage I bij Verordening (EG) nr. 881/2002 dient derhalve dienovereenkomstig te worden bijgewerkt. (4) Ter wille van de effectiviteit van de maatregelen waarin zij voorziet, dient de verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 april 2010. Voor de Commissie, namens de voorzitter, João VALE DE ALMEIDA Directeur-generaal Buitenlandse betrekkingen ( 1 ) PB L 139 van 29.5.2002, blz. 9 . ( 2 ) Artikel 7 bis is ingevoegd bij Verordening (EU) nr. 1286/2009 van de Raad ( PB L 346 van 23.12.2009, blz. 42 ). BIJLAGE Bijlage I bij Verordening (EG) nr. 881/2002 wordt als volgt gewijzigd: 1) De volgende vermeldingen worden toegevoegd aan de lijst „Natuurlijke personen”: a) „Mohamed Belkalem (ook bekend als a) Abdelali Abou Dher, b) El Harrachi). Geboortedatum: 19.12.1969. Geboorteplaats: Hussein Dey, Algiers, Algerije. Nationaliteit: Algerijns. Overige informatie: a) houdt zich vermoedelijk op in Mali, b) vaders naam is Ali Belkalem, moeders naam is Fatma Saadoudi; c) lid van de Organisatie van Al-Qa’ida in de Islamitische Maghreb. Datum van aanwijzing bedoeld in artikel 2 bis, lid 4, onder b): 22.4.2010.” b) „Tayeb Nail (ook bekend als a) Djaafar Abou Mohamed, b) Abou Mouhadjir, c) Mohamed Ould Ahmed Ould Ali). Geboortedatum: a) rond 1972, b) 1976 (Mohamed Ould Ahmed Ould Ali). Geboorteplaats: Faidh El Batma, Djelfa, Algerije. Nationaliteit: Algerijns. Overige informatie: a) houdt zich vermoedelijk op in Mali; b) vaders naam was Benazouz Nail, moeders naam is Belkheiri Oum El Kheir; c) lid van de Organisatie van Al-Qa’ida in de Islamitische Maghreb. Datum van aanwijzing bedoeld in artikel 2 bis, lid 4, onder b): 22.4.2010.” 2) De volgende vermelding wordt geschrapt uit de lijst „Natuurlijke personen”: „Ahmed Said Zaki Khedr (ook bekend als a) Ahmed Said Al Kader, b) Abdul Rehman Khadr Al-Kanadi, c) Shaikh Said Abdul Rehman, d) Al-Kanadi, Abu Abd Al-Rahman). Geboortedatum: 1.3.1948. Geboorteplaats: Cairo, Egypte. Nationaliteit: Canadees. Overige informatie: naar verluidt overleden in oktober 2003.”",
  "source": "EUR LEX"
}