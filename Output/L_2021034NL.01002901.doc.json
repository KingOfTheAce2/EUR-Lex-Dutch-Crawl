{
  "url": "http://www.w3.org/1999/xhtml\">",
  "content": "L_2021034NL.01002901.xml 1.2.2021 NL Publicatieblad van de Europese Unie L 34/29 BESLUIT (EU) 2021/102 VAN DE RAAD van 25 januari 2021 tot vaststelling van het namens de Europese Unie in te nemen standpunt  in het Gemengd Comité dat is opgericht bij de Euromediterrane luchtvaartovereenkomst  tussen de Europese Gemeenschap en haar lidstaten, enerzijds,  en het Koninkrijk Marokko, anderzijds,  met betrekking tot de vaststelling van het reglement van orde van het Gemengd Comité DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Euromediterrane luchtvaartovereenkomst tussen de Europese Gemeenschap en haar lidstaten, enerzijds, en het Koninkrijk Marokko, anderzijds ( 1 ) (“de overeenkomst”) is bij Besluit (EU) 2018/146 van de Raad ( 2 ) namens de Unie gesloten en op 19 maart 2018 in werking getreden. (2) Bij artikel 22 van de overeenkomst wordt een Gemengd Comité opgericht dat bestaat uit vertegenwoordigers van de overeenkomstsluitende partijen (“het Gemengd Comité”) en dat verantwoordelijk is voor het beheer en de goede uitvoering van de overeenkomst. (3) In artikel 22, lid 6, van de overeenkomst is bepaald dat het Gemengd Comité zijn reglement van orde vaststelt. (4) Om de goede uitvoering van de overeenkomst te waarborgen, moet het reglement van orde van het Gemengd Comité worden vastgesteld. (5) Het is passend het standpunt vast te stellen dat namens de Unie in de eerste vergadering van het Gemengd Comité moet worden ingenomen, aangezien het besluit van het Gemengd Comité tot vaststelling van zijn reglement van orde rechtsgevolgen zal hebben voor de Unie. Het standpunt van de Unie in het Gemengd Comité moet worden gebaseerd op het ontwerpbesluit van het Gemengd Comité, HEEFT HET VOLGENDE BESLUIT VASTGESTELD: Artikel 1 Het standpunt dat namens de Unie moet worden ingenomen in de eerste vergadering van het bij artikel 22 van de Euromediterrane luchtvaartovereenkomst tussen de Europese Gemeenschap en haar lidstaten, enerzijds, en het Koninkrijk Marokko, anderzijds opgerichte Gemengd Comité, met betrekking tot de vaststelling van het reglement van orde van dat Gemengd Comité, moet worden gebaseerd op het ontwerpbesluit van het Gemengd Comité ( 3 ) . Kleine wijzigingen van het ontwerpbesluit van het Gemengd Comité kunnen zonder nader besluit van de Raad worden goedgekeurd door de vertegenwoordigers van de Unie in het Gemengd Comité. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 25 januari 2021. Voor de Raad De voorzitter J. BORRELL FONTELLES ( 1 ) Euromediterrane luchtvaartovereenkomst tussen de Europese Gemeenschap en haar lidstaten, enerzijds, en het Koninkrijk Marokko, anderzijds ( PB L 386 van 29.12.2006, blz. 57 ). ( 2 ) Besluit (EU) 2018/146 van de Raad van 22 januari 2018 betreffende de sluiting, namens de Unie, van de Euromediterrane luchtvaartovereenkomst tussen de Europese Gemeenschap en haar lidstaten, enerzijds, en het Koninkrijk Marokko, anderzijds ( PB L 26 van 31.1.2018, blz. 4 ). ( 3 ) Zie document ST 14010/20 in http://register.consilium.europa.eu",
  "source": "EUR LEX"
}