{
  "url": "http://www.w3.org/1999/xhtml\">",
  "content": "L_2010126NL.01002601.xml 22.5.2010 NL Publicatieblad van de Europese Unie L 126/26 BESLUIT VAN DE COMMISSIE van 21 mei 2010 tot instelling van een register voor biociden (Kennisgeving geschied onder nummer C(2010) 3180) (Voor de EER relevante tekst) (2010/296/EU) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Richtlijn 98/8/EG van het Europees Parlement en de Raad van 16 februari 1998 betreffende het op de markt brengen van biocide ( 1 ) , en met name op artikel 18, lid 4, Overwegende hetgeen volgt: (1) Teneinde de naleving te vergemakkelijken van artikel 18, lid 1, van Richtlijn 98/8/EG, dat de lidstaten ertoe verplicht informatie te verstrekken inzake de toelating en registratie van biociden, is het dienstig op het niveau van de Europese Unie een gestandaardiseerd informatiesysteem op te zetten in de vorm van een register voor biociden, hierna het „register” genoemd. (2) Om de consistentie van de gegevens te waarborgen, moeten alle lidstaten de krachtens artikel 18, lid 1, van Richtlijn 98/8/EG vereiste informatie in het register invoeren. (3) Aangezien het gestandaardiseerde informatiesysteem nog in ontwikkeling is, moet de toepassing van dit besluit worden uitgesteld. (4) De in dit besluit vervatte maatregelen zijn in overeenstemming met het advies van het Permanent Comité voor biociden, HEEFT HET VOLGENDE BESLUIT VASTGESTELD: Artikel 1 Er wordt een register voor biociden ingesteld. Artikel 2 De lidstaten voeren de krachtens artikel 18, lid 1, van Richtlijn 98/8/EG vereiste informatie in in het register voor biociden. Artikel 3 Dit besluit is van toepassing met ingang van 1 juli 2010. Artikel 4 Dit besluit is gericht tot de lidstaten. Gedaan te Brussel, 21 mei 2010. Voor de Commissie Janez POTOČNIK Lid van de Commissie ( 1 ) PB L 123 van 24.4.1998, blz. 1 .",
  "source": "EUR LEX"
}