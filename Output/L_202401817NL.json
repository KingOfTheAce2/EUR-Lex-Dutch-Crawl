{
  "url": "http://www.w3.org/1999/xhtml\">",
  "content": "L_202401817NL.000101.fmx.xml Publicatieblad van de Europese Unie NL L-serie 2024/1817 1.7.2024 UITVOERINGSVERORDENING (EU) 2024/1817 VAN DE COMMISSIE van 24 juni 2024 tot goedkeuring van een wijziging van het productdossier van de beschermde oorsprongsbenaming “Biscoitos” DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 99, Overwegende hetgeen volgt: (1) Bij Verordening (EU) 2024/1143 van het Europees Parlement en de Raad ( 2 ) zijn onder meer de artikelen 96 tot en met 99 en artikel 105 van Verordening (EU) nr. 1308/2013 geschrapt. Overeenkomstig artikel 90, leden 1 en 2, van Verordening (EU) 2024/1143 blijven de artikelen 96 tot en met 99 en artikel 105 van Verordening (EU) nr. 1308/2013 van toepassing op de aanvragen tot goedkeuring van een wijziging van het productdossier van geografische aanduidingen die vóór 13 mei 2024 door de Commissie zijn ontvangen en in het Publicatieblad van de Europese Unie zijn bekendgemaakt. (2) Overeenkomstig artikel 97, lid 2, van Verordening (EU) nr. 1308/2013, in samenhang met artikel 105 van die verordening, zoals van toepassing vóór de inwerkingtreding van Verordening (EU) 2021/2117 van het Europees Parlement en de Raad ( 3 ) , en overeenkomstig artikel 20, lid 3, van Verordening (EG) nr. 607/2009 van de Commissie ( 4 ) heeft de Commissie de door Portugal doorgestuurde aanvraag tot goedkeuring van een wijziging van het productdossier van de beschermde oorsprongsbenaming “Biscoitos” onderzocht. (3) Op grond van artikel 97, lid 3, van Verordening (EU) nr. 1308/2013 heeft de Commissie de aanvraag tot goedkeuring van de wijziging van het productdossier bekendgemaakt in het Publicatieblad van de Europese Unie ( 5 ) . (4) Bij de Commissie zijn geen bezwaren ingediend op grond van artikel 98 van Verordening (EU) nr. 1308/2013. (5) Overeenkomstig artikel 99 van Verordening (EU) nr. 1308/2013, zoals van toepassing op grond van artikel 5, lid 1, van Verordening (EU) 2021/2117, is de in artikel 229, lid 2, van Verordening (EU) nr. 1308/2013 bedoelde onderzoeksprocedure van toepassing op besluiten betreffende aanvragen tot goedkeuring van een wijziging van het productdossier die de Commissie vóór 7 december 2021 heeft ontvangen. (6) De maatregel van deze verordening zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van het productdossier van de naam “Biscoitos” (BOB) wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juni 2024. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj . ( 2 ) Verordening (EU) 2024/1143 van het Europees Parlement en de Raad van 11 april 2024 betreffende geografische aanduidingen voor wijn, gedistilleerde dranken en landbouwproducten, evenals gegarandeerde traditionele specialiteiten en facultatieve kwaliteitsaanduidingen voor landbouwproducten, tot wijziging van de Verordeningen (EU) nr. 1308/2013, (EU) 2019/787 en (EU) 2019/1753 en tot intrekking van Verordening (EU) nr. 1151/2012 ( PB L, 2024/1143, 23.4.2024, ELI: http://data.europa.eu/eli/reg/2024/1143/oj ). ( 3 ) Verordening (EU) 2021/2117 van het Europees Parlement en de Raad van 2 december 2021 tot wijziging van de Verordeningen (EU) nr. 1308/2013 tot vaststelling van een gemeenschappelijke ordening van de markten voor landbouwproducten, (EU) nr. 1151/2012 inzake kwaliteitsregelingen voor landbouwproducten en levensmiddelen, (EU) nr. 251/2014 inzake de definitie, de aanduiding, de aanbiedingsvorm, de etikettering en de bescherming van geografische aanduidingen van gearomatiseerde wijnbouwproducten en (EU) nr. 228/2013 houdende specifieke maatregelen op landbouwgebied ten behoeve van de ultraperifere gebieden van de Unie ( PB L 435 van 6.12.2021, blz. 262 , ELI: http://data.europa.eu/eli/reg/2021/2117/oj ). ( 4 ) Verordening (EG) nr. 607/2009 van de Commissie van 14 juli 2009 tot vaststelling van uitvoeringsbepalingen voor Verordening (EG) nr. 479/2008 van de Raad wat betreft beschermde oorsprongsbenamingen en geografische aanduidingen, traditionele aanduidingen, etikettering en presentatie van bepaalde wijnbouwproducten ( PB L 193 van 24.7.2009, blz. 60 , ELI: http://data.europa.eu/eli/reg/2009/607/oj ). ( 5 ) PB C, C/2024/1740, 26.2.2024, ELI: http://data.europa.eu/eli/C/2024/1740/oj . ELI: http://data.europa.eu/eli/reg_impl/2024/1817/oj ISSN 1977-0758 (electronic edition)",
  "source": "EUR LEX"
}