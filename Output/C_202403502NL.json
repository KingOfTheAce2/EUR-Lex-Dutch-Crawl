{
  "url": "http://www.w3.org/1999/xhtml\">",
  "content": "C_202403502NL.000101.fmx.xml Publicatieblad van de Europese Unie NL C-serie C/2024/3502 29.5.2024 BESLUIT VAN DE RAAD van 24 mei 2024 tot benoeming van twee plaatsvervangers van de raad van bestuur van het Agentschap van de Europese Unie voor de samenwerking tussen energieregulators (C/2024/3502) DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2019/942 van het Europees Parlement en de Raad van 5 juni 2019 tot oprichting van een Agentschap van de Europese Unie voor de samenwerking tussen energieregulators ( 1 ) , en met name artikel 18, Overwegende hetgeen volgt: (1) Verordening (EU) 2019/942 bepaalt dat de Raad vijf leden en hun plaatsvervangers van de raad van bestuur van het Agentschap van de Europese Unie voor de samenwerking tussen energieregulators (de “raad van bestuur”) moet benoemen. (2) Verordening (EU) 2019/942 bepaalt dat een lid van de raad van bestuur geen lid van de raad van regulators van het Agentschap van de Europese Unie voor de samenwerking tussen energieregulators kan zijn en dat de leden van de raad van bestuur onafhankelijk en objectief in het belang van de Unie als geheel moeten optreden. (3) Op 24 januari 2022 heeft de Raad een besluit ( 2 ) vastgesteld tot benoeming van twee leden en drie plaatsvervangers van de raad van bestuur voor een periode van vier jaar met ingang van 28 januari 2022. Respectievelijk op 31 januari en 8 februari 2024 hebben twee van deze plaatsvervangers, de heer Péter KADERJÁK en mevrouw Ksenia LUDWINIAK, hun aftreden als plaatsvervanger aan de raad van bestuur meegedeeld. (4) De Raad moet twee plaatsvervangers benoemen om hen voor de resterende duur van hun huidige ambtstermijn te vervangen, HEEFT HET VOLGENDE BESLUIT VASTGESTELD: Artikel 1 De volgende personen worden benoemd tot plaatsvervanger van de raad van bestuur voor een mandaat dat op 28 januari 2026 afloopt: — de heer Jean-Laurent LASTELLE, Frankrijk, — de heer Wouter RAAB, Nederland. Artikel 2 Dit besluit treedt in werking op de datum van de vaststelling ervan. Gedaan te Brussel, 24 mei 2024. Voor de Raad De voorzitter J. BROUNS ( 1 ) PB L 158 van 14.6.2019, blz. 22 , ELI: http://data.europa.eu/eli/reg/2019/942/oj. ( 2 ) Besluit van de Raad van 24 januari 2022 tot benoeming van twee leden en drie plaatsvervangers van de raad van bestuur van het Agentschap voor de samenwerking tussen energieregulators ( PB C 38 I van 25.1.2022, blz. 1 .). ELI: http://data.europa.eu/eli/C/2024/3502/oj ISSN 1977-0995 (electronic edition)",
  "source": "EUR LEX"
}