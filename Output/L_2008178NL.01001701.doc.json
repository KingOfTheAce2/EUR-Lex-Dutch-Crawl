{
  "url": "http://www.w3.org/1999/xhtml\">",
  "content": "L_2008178NL.01001701.xml 5.7.2008 NL Publicatieblad van de Europese Unie L 178/17 VERORDENING (EG) N r. 641/2008 VAN DE COMMISSIE van 4 juli 2008 tot wijziging van Verordening (EG) nr. 40/2008, wat betreft de lijst van vaartuigen die illegale, ongemelde en ongereglementeerde visserij bedrijven in het noordelijke deel van de Atlantische Oceaan DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 40/2008 van de Raad van 16 januari 2008 tot vaststelling, voor 2008, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op bijlage XIII, punt 4, Overwegende hetgeen volgt: (1) De Europese Gemeenschap is sinds 1981 partij bij het Verdrag inzake toekomstige multilaterale samenwerking op visserijgebied in het noordoostelijke deel van de Atlantische Oceaan ( 2 ) . (2) In maart 2008 heeft de Visserijcommissie voor het noordoostelijke deel van de Atlantische Oceaan (NEAFC) een aanbeveling goedgekeurd tot wijziging van de lijst van vaartuigen waarvan is aangetoond dat zij illegale, ongemelde en ongereglementeerde visserij hebben bedreven. Deze aanbeveling moet worden omgezet in Gemeenschapsrecht. (3) Verordening (EG) nr. 40/2008 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Het aanhangsel van bijlage XIII bij Verordening (EG) nr. 40/2008 wordt vervangen door de tekst in de bijlage bij de onderhavige verordening. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 juli 2008. Voor de Commissie Joe BORG Lid van de Commissie ( 1 ) PB L 19 van 23.1.2008, blz. 1 . Verordening gewijzigd bij Verordening (EG) nr. 541/2008 van de Commissie ( PB L 157 van 17.6.2008, blz. 23 ). ( 2 ) PB L 227 van 12.8.1981, blz. 21 . BIJLAGE In bijlage XIII bij Verordening (EG) nr. 40/2008 wordt het aanhangsel vervangen door: „Aanhangsel van bijlage XIII Lijst van vaartuigen en bijbehorende IMO-nummers die volgens gegevens van de NEAFC en de NAFO illegale, ongemelde en ongereglementeerde visserij bedrijven IMO-identificatienummer van het vaartuig ( 1 ) Naam van het vaartuig ( 2 ) Vlaggenstaat ( 2 ) 7436533 ALFA Georgië 7612321 AVIOR Georgië 8522030 CARMEN voorheen Georgië 7700104 CEFEY Rusland 8028424 CLIFF Cambodja 8422852 DOLPHIN Rusland 7321374 ENXEMBRE Panama 8522119 EVA voorheen Georgië 6719419 GORILERO Sierra Leone 7332218 IANNIS I Panama 8422838 ISABELLA voorheen Georgië 8522042 JUANITA voorheen Georgië 6614700 KABOU Guinee 7385174 MURTOSA Togo 8421937 NICOLAY CHUDOTVORETS Rusland 8914221 POLESTAR Panama 8522169 ROSITA voorheen Georgië 7347407 SUNNY JANE 8606836 ULLA voorheen Georgië ( 1 ) International Maritime Organisation (Internationale Maritieme Organisatie). ( 2 ) Veranderingen van naam, vlaggenstaat en aanvullende inlichtingen betreffende de vaartuigen zijn te vinden op de NEAFC-website: www.neafc.org”",
  "source": "EUR LEX"
}