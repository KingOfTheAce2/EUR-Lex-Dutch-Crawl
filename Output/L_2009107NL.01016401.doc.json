{
  "url": "http://www.w3.org/1999/xhtml\">",
  "content": "L_2009107NL.01016401.xml 28.4.2009 NL Publicatieblad van de Europese Unie L 107/164 BESLUIT VAN DE RAAD EN DE COMMISSIE van 26 februari 2009 betreffende de sluiting van een protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Albanië, anderzijds, om rekening te houden met de toetreding van de Republiek Bulgarije en Roemenië tot de Europese Unie (2009/331/EG, Euratom) DE RAAD VAN DE EUROPESE UNIE EN DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 310 in samenhang met artikel 300, lid 2, eerste alinea, tweede zin, en artikel 300, lid 3, tweede alinea, Gelet op het Verdrag tot oprichting van de Europese Gemeenschap voor Atoomenergie, en met name op artikel 101, Gelet op de Toetredingsakte van Bulgarije en Roemenië, en met name op artikel 6, lid 2, Gezien het voorstel van de Commissie, Gezien de instemming van het Europees Parlement, Gezien de goedkeuring van de Raad overeenkomstig artikel 101 van het Verdrag tot oprichting van de Europese Gemeenschap voor Atoomenergie, Overwegende hetgeen volgt: (1) Het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Albanië, anderzijds, om rekening te houden met de toetreding van de Republiek Bulgarije en Roemenië tot de Europese Unie, is namens de Europese Gemeenschap en de lidstaten overeenkomstig Besluit 2009/330/EG ( 1 ) van de Raad op 19 november 2008 ondertekend. (2) Het protocol dient te worden gesloten, BESLUITEN: Artikel 1 Het protocol bij de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Albanië, anderzijds, om rekening te houden met de toetreding van de Republiek Bulgarije en Roemenië tot de Europese Unie, wordt goedgekeurd namens de Europese Gemeenschap, de Europese Gemeenschap voor Atoomenergie en de lidstaten. Artikel 2 De akten van goedkeuring, als bedoeld in artikel 11 van het protocol, worden namens de Europese Gemeenschap en haar lidstaten nedergelegd door de voorzitter van de Raad. Tegelijkertijd worden deze akten namens de Europese Gemeenschap voor Atoomenergie nedergelegd door de voorzitter van de Commissie. Gedaan te Brussel, 26 februari 2009. Voor de Raad De voorzitter I. LANGER Voor de Commissie De voorzitter José Manuel BARROSO ( 1 ) Zie bladzijde 1 van dit Publicatieblad.",
  "source": "EUR LEX"
}