{
  "url": "http://www.w3.org/1999/xhtml\">",
  "content": "L_2006118NL.01000301.xml 3.5.2006 NL Publicatieblad van de Europese Unie L 118/3 VERORDENING (EG) N r. 676/2006 VAN DE COMMISSIE van 2 mei 2006 tot wijziging van Verordening (EG) nr. 1980/2003 tot uitvoering van Verordening (EG) nr. 1177/2003 van het Europees Parlement en de Raad inzake de communautaire statistiek van inkomens en levensomstandigheden (EU-SILC), wat de definities en bĳgewerkte definities betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1177/2003 van het Europees Parlement en de Raad van 16 juni 2003 inzake de communautaire statistiek van inkomens en levensomstandigheden (EU-SILC) ( 1 ) , en met name op artikel 15, lid 2, onder c), Overwegende hetgeen volgt: (1) Bij Verordening (EG) nr. 1177/2003 is een gemeenschappelijk kader voor de systematische productie van communautaire statistieken over inkomens en levensomstandigheden vastgesteld, dat vergelijkbare en actuele transversale en longitudinale gegevens over de inkomens en over de omvang en structuur van armoede en sociale uitsluiting op nationaal en Europees niveau omvat. (2) Ingevolge de toetreding van nieuwe lidstaten tot de Europese Unie op 1 mei 2004 is Verordening (EG) nr. 1177/2003 gewijzigd bij Verordening (EG) nr. 1553/2005 ( 2 ) , teneinde de steekproefomvang aan te passen en de nieuwe lidstaten meer tijd te geven om hun respectieve systemen aan te passen aan de geharmoniseerde methoden en definities voor de opstelling van communautaire statistieken. (3) Bovendien is gebleken dat sommige nieuwe lidstaten, evenals bepaalde bestaande lidstaten, extra tijd nodig hebben om alle bruto-inkomensgegevens zoals gespecificeerd in Verordening (EG) nr. 1980/2003 van de Commissie ( 3 ) te leveren. (4) Verordening (EG) nr. 1980/2003 moet dan ook dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité statistisch programma, HEEFT DE VOLGENDE VERORDENING VASTGESTELD: Artikel 1 In punt 3 van bijlage II bij Verordening (EG) nr. 1980/2003 komt de tekst van de eerste alinea als volgt te luiden: „In afwijking van punt 2 hoeven Griekenland, Spanje, Frankrijk, Italië, Portugal, Polen en Letland niet meteen vanaf het eerste jaar gegevens over het bruto-inkomen te leveren. Deze landen moeten deze gegevens echter zo spoedig mogelijk leveren, en in elk geval uiterlijk vanaf 2007.”. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 mei 2006. Voor de Commissie Joaquín ALMUNIA Lid van de Commissie ( 1 ) PB L 165 van 3.7.2003, blz. 1 . Verordening gewijzigd bij Verordening (EG) nr. 1553/2005 ( PB L 255 van 30.9.2005, blz. 6 ). ( 2 ) PB L 255 van 30.9.2005, blz. 6 . ( 3 ) PB L 298 van 17.11.2003, blz. 1 .",
  "source": "EUR LEX"
}