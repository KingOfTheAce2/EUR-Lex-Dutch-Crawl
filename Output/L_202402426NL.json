{
  "url": "http://www.w3.org/1999/xhtml\">",
  "content": "L_202402426NL.000101.fmx.xml Publicatieblad van de Europese Unie NL L-serie 2024/2426 17.9.2024 UITVOERINGSVERORDENING (EU) 2024/2426 VAN DE COMMISSIE van 16 september 2024 tot verlening van een toelating van de Unie voor het uniek biocide “Nordkalk SL” overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 44, lid 5, eerste alinea, Overwegende hetgeen volgt: (1) Op 18 juli 2018 is door Nordkalk AB bij het Europees Agentschap voor chemische stoffen (ECHA) overeenkomstig artikel 43, lid 1, van Verordening (EU) nr. 528/2012 en artikel 4 van Uitvoeringsverordening (EU) nr. 414/2013 van de Commissie ( 2 ) een aanvraag ingediend voor een toelating van de Unie voor eenzelfde uniek biocide, als bedoeld in artikel 1 van Verordening (EU) nr. 414/2013, met als naam “Nordkalk SL”, behorende tot de productsoorten 2 en 3 zoals omschreven in bijlage V bij Verordening (EU) nr. 528/2012. De aanvraag is in het biocidenregister geregistreerd onder zaaknummer BC-SJ041440-43. In de aanvraag werd ook het zaaknummer vermeld van het verwante uniek referentiebiocide “EULA hydra-lime 23”, dat later bij Uitvoeringsverordening (EU) 2023/2701 van de Commissie ( 3 ) is toegelaten en in dat register is opgenomen onder zaaknummer BC-JR038510-32. (2) Het uniek biocide “Nordkalk SL” bevat calciumdihydroxide/calciumhydroxide/gebluste kalk/kalkhydraat als werkzame stof, die is opgenomen in de Unielijst van goedgekeurde werkzame stoffen voor de productsoorten 2 en 3, als bedoeld in artikel 9, lid 2, van Verordening (EU) nr. 528/2012. (3) Op 6 september 2022 heeft het agentschap overeenkomstig artikel 6 van Uitvoeringsverordening (EU) nr. 414/2013 bij de Commissie ( 4 ) een advies en de ontwerpsamenvatting van de productkenmerken van het biocide voor “Nordkalk SL” ingediend. (4) In zijn advies concludeert het agentschap dat de voorgestelde verschillen tussen het uniek biocide “Nordkalk SL” en het verwante uniek referentiebiocide “EuLA hydra-lime 23” beperkt zijn tot informatie die overeenkomstig Uitvoeringsverordening (EU) nr. 354/2013 van de Commissie ( 5 ) administratief kan worden gewijzigd, en dat eenzelfde uniek biocide “Nordkalk SL” op basis van de beoordeling van het verwante uniek referentiebiocide “EuLA hydra-lime 23” voldoet aan de voorwaarden van artikel 19, lid 1, van Verordening (EU) nr. 528/2012, mits de ontwerpsamenvatting van de productkenmerken van het biocide in acht wordt genomen. (5) Op 23 februari 2024 heeft het agentschap, in overeenstemming met artikel 44, lid 4, van Verordening (EU) nr. 528/2012, de herziene ontwerpsamenvatting van de productkenmerken van “Nordkalk SL” in alle officiële talen van de Unie aan de Commissie doen toekomen. (6) De Commissie sluit zich aan bij het advies van het agentschap en acht het daarom passend om voor eenzelfde uniek biocide “Nordkalk SL” een toelating van de Unie te verlenen. (7) De vervaldatum van de toelating moet afgestemd zijn op de vervaldatum van de toelating van het verwante uniek referentiebiocide “EuLA hydra-lime 23”. (8) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Aan Nordkalk AB wordt een toelating van de Unie met toelatingsnummer EU-0029372-0000 verleend voor het op de markt aanbieden en het gebruik van eenzelfde uniek biocide “Nordkalk SL”, overeenkomstig de in de bijlage vastgestelde samenvatting van de productkenmerken van het biocide. De toelating van de Unie is geldig van 7 oktober 2024 tot en met 30 november 2033. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 september 2024. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 , ELI: http://data.europa.eu/eli/reg/2012/528/oj . ( 2 ) Uitvoeringsverordening (EU) nr. 414/2013 van de Commissie van 6 mei 2013 tot vaststelling van de procedure voor de toelating van dezelfde biociden overeenkomstig Verordening (EU) nr. 528/2012 van het Europees Parlement en de Raad ( PB L 125 van 7.5.2013, blz. 4 , ELI: http://data.europa.eu/eli/reg_impl/2013/414/oj ). ( 3 ) Uitvoeringsverordening (EU) 2023/2701 van de Commissie van 4 december 2023 tot verlening van een toelating van de Unie voor het uniek biocide EuLA hydra-lime 23 overeenkomstig Verordening (EU) nr. 528/2012 van het Europees Parlement en de Raad ( PB L, 2023/2701, 5.12.2023, ELI: http://data.europa.eu/eli/reg_impl/2023/2701/oj ). ( 4 ) ECHA, Opinion of 6 September 2022 on the Union authorisation of the same single biocidal product “Nordkalk SL” ( https://echa.europa.eu/opinions-on-union-authorisation ). ( 5 ) Uitvoeringsverordening (EU) nr. 354/2013 van de Commissie van 18 april 2013 betreffende wijzigingen in overeenkomstig Verordening (EU) nr. 528/2012 van het Europees Parlement en de Raad toegelaten biociden ( PB L 109 van 19.4.2013, blz. 4 , ELI: http://data.europa.eu/eli/reg_impl/2013/354/oj ). BIJLAGE SAMENVATTING VAN DE PRODUCTKENMERKEN VAN EEN BIOCIDE Nordkalk SL Productsoort(en) PT02: Desinfecteermiddelen en algiciden die niet rechtstreeks op mens of dier worden gebruikt PT03: Dierhygiëne Toelatingsnummer: EU-0029372-0000 Toelatingsnummer in R4BP: EU-0029372-0000 Hoofdstuk 1. ADMINISTRATIEVE INFORMATIE 1.1. Handelsnaam (-namen) van het product Handelsnaam (-namen) Nordkalk SL 1.2. Toelatingshouder Naam en adres van de houder van de toelating Naam Nordkalk AB Adres Kungsängsvägen 22, SE-731 29 Köping, Zweden Toelatingsnummer EU-0029372-0000 Toelatingsnummer in R4BP EU-0029372-0000 Toelatingsdatum 7 oktober 2024 Vervaldatum 30 november 2033 1.3. Fabrikant(en) van het product Naam van de fabrikant Nordkalk AB Adres van de fabrikant Box 901, SE-731 29 Köping, Zweden Productielocaties Nordkalk AB, Köping Nordkalk AB, Köping, Kungsängsvägen 22, SE-731 36 Köping, Zweden Nordkalk AB, Landskrona Nordkalk AB, Landskrona, Verkstadsgatan, SE-261 35 Landskrona, Zweden Nordkalk AB, Luleå Nordkalk AB, Luleå, Viktoriavägen 5, SE-974 37 Luleå, Zweden 1.4. Fabrikant(en) van de werkzame stof(fen) Werkzame stof Calciumdihydroxide/calciumhydroxide/gebluste kalk/kalkhydraat Naam van de fabrikant Nordkalk AB Adres van de fabrikant Box 901, SE-731 29 Köping, Zweden Productielocaties Nordkalk AB, Köping Nordkalk AB, Köping, Kungsängsvägen 22, SE-731 36 Köping, Zweden Nordkalk AB, Landskrona Nordkalk AB, Landskrona, Verkstadsgatan, SE-261 35 Landskrona, Zweden Nordkalk AB, Luleå Nordkalk AB, Luleå, Viktoriavägen 5, SE-974 37 Luleå, Zweden Hoofdstuk 2. PRODUCTSAMENSTELLING EN -FORMULERING 2.1. Kwalitatieve en kwantitatieve informatie over de samenstelling van het product Triviale naam IUPAC-naam Functie CAS-nummer EG-nummer Gehalte (%) Calciumdihydroxide/calciumhydroxide/gebluste kalk/kalkhydraat Werkzame stof 1305-62-0 215-137-3 100 % (m/m) 2.2. Type(n) formulering DP — Stuifpoeder WP — spuitpoeder (alleen te gebruiken voor desinfectie van dierenverblijven; kalkwassen van muren) Hoofdstuk 3. GEVARENAANDUIDINGEN EN VEILIGHEIDSAANBEVELINGEN Gevarenaanduidingen H315: Veroorzaakt huidirritatie. H318: Veroorzaakt ernstig oogletsel. H335: Kan irritatie van de luchtwegen veroorzaken. Veiligheidsaanbevelingen P261: Inademing van stof vermijden. P264: Na het werken met dit product, handen grondig wassen. P271: Alleen buiten of in een goed geventileerde ruimte gebruiken. P280: Draag beschermende handschoenen, beschermende kleding, oogbescherming en gezichtsbescherming. P302 + P352: BIJ CONTACT MET DE HUID: met veel water wassen. P321: Specifieke behandeling vereist (zie instructies op dit etiket). P332 + P313: Bij huidirritatie: een arts raadplegen. P362 + P364: Verontreinigde kleding uittrekken en wassen alvorens deze opnieuw te gebruiken. P305 + P351 + P338: BIJ CONTACT MET DE OGEN: voorzichtig afspoelen met water gedurende een aantal minuten. Contactlenzen verwijderen, indien mogelijk; blijven spoelen. P310: Onmiddellijk een Gifcentrum/dokter/arts raadplegen. P304 + P340: NA INADEMING: het slachtoffer in de frisse lucht brengen en laten rusten in een houding die het ademen vergemakkelijkt. P312: Bij onwel voelen een Gifcentrum/dokter raadplegen. P403 + P233: Op een goed geventileerde plaats bewaren. In goed gesloten verpakking bewaren. P405: Achter slot bewaren. P501: Verpakking afvoeren afvoeren naar een inzamelingspunt voor gevaarlijk afval in overeenstemming met de plaatselijke voorschriften. Hoofdstuk 4. TOEGELATEN GEBRUIK 4.1. Beschrijving van het gebruik Tabel 1 Desinfectie van zuiveringsslib Productsoort PT02: Desinfecteermiddelen en algiciden die niet rechtstreeks op mens of dier worden gebruikt Indien van toepassing, een precieze beschrijving van het toegelaten gebruik — Doelorganisme(n) (met inbegrip van ontwikkelingsstadium) Wetenschappelijke naam: Bacteriën Triviale naam: Bacteriën Ontwikkelingsstadia: Geen gegevens Wetenschappelijke naam: Endoparasieten Triviale naam: Helminthen/parasitaire wormen Ontwikkelingsstadia: Eieren Toepassingsgebied(en) Gebruik binnen Toepassingsmethode(n) Methode: Automatische directe toepassing Gedetailleerde beschrijving: Het product wordt gedoseerd in het zuiveringsslib en gemengd door middel van een mixer. Het droge product wordt met het zuiveringsslib gemengd in een open mixer. Het product wordt geladen via een volledig geautomatiseerd proces. Dosering(en) en frequentie Toe te passen dosis: 0,2-2 kg product/kg droog gewicht van het substraat; typisch gehalte aan droge stof — 12-25 % in zuiveringsslib. De toepassingssnelheid moet voldoende zijn om een pH > 12 te handhaven gedurende de contacttijd. Verdunning (%): Gebruiksklaar (RTU) product Aantal en timing van de toepassing: Contacttijd: 24 uur tot 90 dagen voor endoparasieten (helminten eieren) — de specifieke contacttijd hangt af van verschillende parameters (bijvoorbeeld: temperatuur, gehalte aan droge stof enz.). Voorafgaande laboratoriumtests moeten worden uitgevoerd om de werkzaamheid te garanderen. Categorie/categorieën gebruikers Professionele gebruiker Verpakkingsgrootten en verpakkingsmateriaal Bulkpoeder Big bags of zakken (met polypropyleen (PP) of polyethyleen (PE) binnenlaag): 500-1 000  kg 4.1.1. Gebruikspecifieke gebruiksinstructies — De dosis moet voldoende zijn om een pH > 12 te handhaven gedurende de contacttijd. — Dosering: 0,2-2 kg product/kg droog gewicht van het substraat; typisch gehalte aan droge vaste stoffen — 12-25 % in zuiveringsslib. — De verhoudingen kunnen variëren naargelang de toepassing en het ontwerp van de behandelingsinstallatie. De gebruiker moet ervoor zorgen dat de behandeling doeltreffend is door middel van voorafgaande laboratoriumtests die de werkzaamheid garanderen volgens de wetgeving die van toepassing is op elk geval. 4.1.2. Gebruikspecifieke risicobeperkende maatregelen — Het laden van het product in de verwerkingseenheid en het aanbrengen moet volledig automatisch gebeuren. Het laden in de verwerkingseenheid en het verwijderen van lege zakken en zakken moet gebeuren met een verreiker (met gesloten cabine). — Draag tijdens het laden van het product en het afvoeren van lege zakken: — ademhalingsbeschermingsmiddelen (abm’s) met minimaal toegewezen beschermingsfactor (APF) 40 (luchtdicht gelaatsstuk dat ogen, neus, mond en kin bedekt volgens Europese norm (EN) 149 met een P3-filter of gelijkwaardig); — chemisch bestendige handschoenen geclassificeerd onder EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 of gelijkwaardig (het materiaal van de overall moet door de toelatinghouder in de productinformatie worden gespecificeerd). — Tijdens de behandeling van zuiveringsslib wordt het dragen van abm’s met luchttoevoer of in een houder met luchtfilter, specifiek voor ammoniakgas overeenkomstig EN 14387 of gelijkwaardig, aanbevolen als er geen collectieve beheersmaatregelen zijn om een blootstelling in te schatten en te voorkomen die hoger is dan de EU-grenswaarde voor beroepsmatige blootstelling (OEL) van 14 mg/m 3 voor dat gas. — Draag tijdens het manueel hanteren van behandeld zuiveringsslib beschermende handschoenen in overeenstemming met EN 374 of gelijkwaardig en een beschermende overall in overeenstemming met EN 14126 of gelijkwaardig die beschermt tegen de intrinsieke eigenschappen van het zuiveringsslib. — De bepalingen inzake persoonlijke beschermingsmiddelen laten de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. — Zie hoofdstuk 6 voor de volledige titels van de EN-normen en wetgeving. — De reiniging van de unitbehandeling moet worden vermeden of worden uitgevoerd met een geautomatiseerd proces zonder blootstelling van de professional. 4.1.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen — 4.1.4. Waar specifiek voor het gebruik, instructies voor de veilige verwijdering van het product en zijn verpakking — 4.1.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden — 4.2. Beschrijving van het gebruik Tabel 2 Desinfectie van mest Productsoort PT03: Dierhygiëne Indien van toepassing, een precieze beschrijving van het toegelaten gebruik — Doelorganisme(n) (met inbegrip van ontwikkelingsstadium) Wetenschappelijke naam: Bacteriën Triviale naam: Bacteriën Ontwikkelingsstadia: Geen gegevens Wetenschappelijke naam: Virussen Triviale naam: Virussen Ontwikkelingsstadia: Geen gegevens Wetenschappelijke naam: Endoparasieten Triviale naam: Helminthen/parasitaire wormen Ontwikkelingsstadia: Eieren Toepassingsgebied(en) Gebruik binnen Toepassingsmethode(n) Methode: Automatische directe toepassing Gedetailleerde beschrijving: Het product wordt gemengd met de mest. Het product wordt in de mest gedoseerd en gemengd met behulp van een mixer. Het product moet worden geladen via een volledig geautomatiseerd proces. Dosering(en) en frequentie Toe te passen dosis: — Verdunning (%): Gebruiksklaar (RTU) product Aantal en timing van de toepassing: De toedieningssnelheid moet voldoende zijn om een pH > 12 te handhaven gedurende de contacttijd. Contacttijd: 72 uur tot 90 dagen voor endoparasieten (helminthen eieren) — de specifieke contacttijd hangt af van verschillende parameters (bijvoorbeeld: temperatuur, gehalte aan droge stof enz.). Voorafgaande laboratoriumtests moeten worden uitgevoerd om de werkzaamheid te garanderen. Categorie/categorieën gebruikers Professionele gebruiker Verpakkingsgrootten en verpakkingsmateriaal Bulkpoeder Big bags of zakken (met PP of PE binnenlaag): 500-1 000  kg 4.2.1. Gebruikspecifieke gebruiksinstructies — De dosis moet voldoende zijn om een pH > 12 te handhaven gedurende de contacttijd. — Gebruik niet meer dan 100 kg product/m 3 mest. — Verwijder de behandelde mest uit de stal na de vereiste contacttijd. Gebruik de behandelde mest in lijn met de plaatselijke wetgeving. 4.2.2. Gebruikspecifieke risicobeperkende maatregelen — Het laden van het product in de behandeleenheid en het aanbrengen moet volledig automatisch gebeuren. — Het laden in de verwerkingseenheid en het afvoeren van lege zakken en tassen moet gebeuren met een verreiker (met gesloten cabine). — Draag tijdens het laden van het product en het afvoeren van lege zakken: — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — een beschermende overall in overeenstemming met EN 13982 of gelijkwaardig (het materiaal van de overall moet door de toelatinghouder in de productinformatie worden gespecificeerd); — abm van minstens APF 40 (luchtdicht gelaatsstuk dat ogen, neus, mond en kin bedekt volgens EN 149 met een P3-filter of gelijkwaardig). — Tijdens de behandeling van mest wordt het dragen van abm’s met luchttoevoer of in een houder met luchtfilter, specifiek voor ammoniakgas overeenkomstig EN 14387 of gelijkwaardig, aanbevolen als er geen collectieve beheersmaatregelen zijn om een blootstelling in te schatten en te voorkomen die hoger is dan de EU-grenswaarde voor beroepsmatige blootstelling (OEL) van 14 mg/m 3 voor dat gas. — Draag tijdens het manueel hanteren van behandelde mest beschermende handschoenen in overeenstemming met EN 374 of gelijkwaardig en een beschermende overall in overeenstemming met EN 14126 of gelijkwaardig die beschermt tegen de intrinsieke eigenschappen van de mest. — De bepalingen inzake persoonlijke beschermingsmiddelen laten de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. — Zie hoofdstuk 6 voor de volledige titels van de EN-normen en wetgeving. — De reiniging van de unitbehandeling moet worden vermeden of worden uitgevoerd met een geautomatiseerd proces zonder blootstelling van de professional. — Pas het product niet toe wanneer emissies uit dierverblijven of opslagruimten voor mest/drijfmest terecht kunnen komen in het riool of rechtstreeks naar oppervlaktewater. 4.2.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen — 4.2.4. Waar specifiek voor het gebruik, instructies voor de veilige verwijdering van het product en zijn verpakking — 4.2.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden — 4.3. Beschrijving van het gebruik Tabel 3 Desinfectie van vloeren binnenshuis in dierenverblijven en tijdens transport Productsoort PT03: Dierhygiëne Indien van toepassing, een precieze beschrijving van het toegelaten gebruik — Doelorganisme(n) (met inbegrip van ontwikkelingsstadium) Wetenschappelijke naam: Bacteriën Triviale naam: Bacteriën Ontwikkelingsstadia: Geen gegevens Wetenschappelijke naam: Gisten Triviale naam: Gisten Ontwikkelingsstadia: Geen gegevens Wetenschappelijke naam: Schimmels Triviale naam: Schimmels Ontwikkelingsstadia: Geen gegevens Wetenschappelijke naam: Virussen Triviale naam: Virussen Ontwikkelingsstadia: Geen gegevens Toepassingsgebied(en) Gebruik binnen Toepassingsmethode(n) Methode: Directe toepassing Gedetailleerde beschrijving: Het product wordt rechtstreeks op de vloeren van dierenverblijven gestrooid met behulp van handmatige of geautomatiseerde technieken. Handmatige verspreiding met een schep of semi-automatische verspreiding met een strooier met lage impact. Dosering(en) en frequentie Toe te passen dosis: 800 g product/m 2 Verdunning (%): Gebruiksklaar (RTU) product Aantal en timing van de toepassing: Frequentie in dierverblijven: vóór elke productiecyclus. Frequentie bij diertransporten: na elk diertransport. Contacttijd: 48 uur Categorie/categorieën gebruikers Professionele gebruiker Verpakkingsgrootten en verpakkingsmateriaal Bulkpoeder Big bags of zakken (met PP of PE binnenlaag): 500-1 000  kg Papieren zakken (met PP of PE binnenlaag): 25 kg 4.3.1. Gebruikspecifieke gebruiksinstructies Het product wordt rechtstreeks op de vloeren van dierenverblijven en transporten gestrooid, met behulp van handmatige of geautomatiseerde technieken. Handmatig verspreiden met een schep of semi-automatisch met een strooier met lage impact. A. Op betonnen vloeren: 1. was het oppervlak met stromend water; 2. strooi 800 g product per m 2 op de vochtige grond en voeg 0,9 liter/m 2 water toe; 3. laat minstens 48 uur inwerken; 4. verwijder de kalk na de behandeling met een borstel. B. Op vloeren van aangestampte aarde: 1. borstel en maak het oppervlak nat; 2. strooi 800 g product per m 2 op de vochtige grond en voeg 0,9 liter/m 2 water toe; 3. laat minstens 48 uur inwerken; 4. verwijder de kalk na de behandeling met een borstel. 4.3.2. Gebruikspecifieke risicobeperkende maatregelen — Draag tijdens het laden, het aanbrengen van het product en het afvoeren van lege zakken en big bags: — abm van minstens APF 40 (luchtdicht gelaatsstuk dat ogen, neus, mond en kin bedekt volgens EN 149 met een P3-filter of gelijkwaardig); — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 of gelijkwaardig (het materiaal van de overall moet door de toelatinghouder in de productinformatie worden gespecificeerd). — Voor het gebruik van grote zakken (500-1 000 kg) moet het laden van het product en het afvoeren van lege zakken volledig automatisch worden uitgevoerd met een verreiker (inclusief gesloten cabine). — Maak tijdens het laden van kleine zakken (25 kg) de zak grondig leeg om het overblijvende poeder tot een minimum te beperken. — Voor het weggooien van kleine lege zakjes: het zakje vochtig maken en voorzichtig opvouwen om morsen te voorkomen. — Draag tijdens het verwijderen van eventuele resten van het product na het gebruik: — abm van minstens APF 40 (luchtdicht gelaatsstuk dat ogen, neus, mond en kin bedekt volgens EN 149 met een P3-filter of gelijkwaardig); — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 of gelijkwaardig (het materiaal van de overall moet door de toelatinghouder in de productinformatie worden gespecificeerd). — De bepalingen inzake persoonlijke beschermingsmiddelen laten de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. — Zie hoofdstuk 6 voor de volledige titels van de EN-normen en wetgeving. — Tijdens de gehele duur van de behandeling mogen er geen dieren aanwezig zijn. — Verwijder resten van het product op de grond door grondig te vegen voordat de dieren weer worden binnengebracht. — Voer en drinkwater moeten zorgvuldig worden afgedekt of verwijderd tijdens de toepassing van het product. — Pas het product niet toe wanneer emissies uit dierverblijven of opslagruimten voor mest/drijfmest terecht kunnen komen in het riool of rechtstreeks naar oppervlaktewater. 4.3.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen — 4.3.4. Waar specifiek voor het gebruik, instructies voor de veilige verwijdering van het product en zijn verpakking — Verwijder de kalk na de behandeling met een borstel. Verzamel het resulterende droge afval en hergebruik het als kalkmateriaal voor de landbouw of voer het droge afval af volgens de plaatselijke voorschriften. — Alleen voor het vervoer van dieren: na het borstelen en de vereiste contacttijd, spoel en reinig het voertuig. 4.3.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden — 4.4. Beschrijving van het gebruik Tabel 4 Ontsmetting van dierverblijven; kalkwassen van muren Productsoort PT03: Dierhygiëne Indien van toepassing, een precieze beschrijving van het toegelaten gebruik — Doelorganisme(n) (met inbegrip van ontwikkelingsstadium) Wetenschappelijke naam: Bacteriën Triviale naam: Bacteriën Ontwikkelingsstadia: Geen gegevens Wetenschappelijke naam: Gisten Triviale naam: Gisten Ontwikkelingsstadia: Geen gegevens Wetenschappelijke naam: Schimmels Triviale naam: Schimmels Ontwikkelingsstadia: Geen gegevens Wetenschappelijke naam: Virussen Triviale naam: Virussen Ontwikkelingsstadia: Geen gegevens Toepassingsgebied(en) Gebruik binnen Toepassingsmethode(n) Methode: Direct aanbrengen met een kwast Gedetailleerde beschrijving: — Dosering(en) en frequentie Toe te passen dosis: 800 g product/m 2 Verdunning (%): — Aantal en timing van de toepassing: Het product wordt opgelost in water (50 % w/v) voordat het op de muren wordt aangebracht met een kwast. Contacttijd: 48 uur Frequentie: vóór elke productiecyclus Categorie/categorieën gebruikers Professionele gebruiker Verpakkingsgrootten en verpakkingsmateriaal Bulkpoeder Big bags of zakken (met PP of PE binnenlaag): 500-1 000  kg 4.4.1. Gebruikspecifieke gebruiksinstructies Voor één laag: Aanbrengmethode voor 150 tot 200 m 2 muur (afhankelijk van de poreusheid van de muur): 1. reinig het oppervlak met stromend water voordat je het product aanbrengt; 2. voeg 25 kg product toe aan 50 liter water; 3. laat het mengsel 12 uur rusten; 4. meng het resulterende mengsel en breng het met een kwast aan op de muur; 5. laat minstens 48 uur inwerken. De dosering is 125-167 g product/m 2 voor een enkele laag. Een uiteindelijke dosering van 800 g product/m 2 is vereist, daarom moeten er 5-7 lagen worden aangebracht, afhankelijk van de poreusheid van de muur. Roer voor en tijdens het aanbrengen. Het product wordt eerst volautomatisch overgeheveld naar een medium tank met een lager volume. Vervolgens wordt het product handmatig vanuit de mediumtank in een emmer geladen. 4.4.2. Gebruikspecifieke risicobeperkende maatregelen — Draag tijdens het laden van het product en het afvoeren van lege zakken en big bags: — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 (het materiaal van de overall moet door de toelatinghouder in de productinformatie worden gespecificeerd); — abm van minstens APF 40 (luchtdicht gelaatsstuk dat ogen, neus, mond en kin bedekt volgens EN 149 met een P3-filter of gelijkwaardig). — Draag tijdens het aanbrengen van het product op de muren: — chemisch bestendige handschoenen in overeenstemming met EN 374 (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13034 (het materiaal van de overall moet door de toelatinghouder in de productinformatie worden gespecificeerd); — abm van minstens APF 40 (luchtdicht gelaatsstuk dat ogen, neus, mond en kin bedekt volgens EN 149 met een P1-filter of gelijkwaardig). — De bepalingen inzake persoonlijke beschermingsmiddelen laten de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. — Zie hoofdstuk 6 voor de volledige titels van de EN-normen en wetgeving. — Het laden van het product en het verwijderen van lege zakken en big bags moet volledig automatisch worden uitgevoerd met een verreiker (inclusief gesloten cabine). — Beperk spatten en morsen tijdens het aanbrengen tot een minimum. — Laat omstanders (inclusief collega’s en kinderen) de behandelde oppervlakken niet aanraken tot ze volledig droog zijn. — Pas het product niet toe wanneer emissies uit dierverblijven of opslagruimten voor mest/drijfmest terecht kunnen komen in het riool of rechtstreeks naar oppervlaktewater. — Tijdens de gehele duur van de behandeling mogen er geen dieren aanwezig zijn. — Laat dieren niet terug in de verblijven voordat de oppervlakken volledig gedroogd zijn. — Voer en drinkwater moeten zorgvuldig worden afgedekt of verwijderd tijdens het gebruik van het product. 4.4.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen — 4.4.4. Waar specifiek voor het gebruik, instructies voor de veilige verwijdering van het product en zijn verpakking — 4.4.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden — 4.5. Beschrijving van het gebruik Tabel 5 Desinfectie van vloeren van dierenverblijven in de openlucht Productsoort PT03: Dierhygiëne Indien van toepassing, een precieze beschrijving van het toegelaten gebruik — Doelorganisme(n) (met inbegrip van ontwikkelingsstadium) Wetenschappelijke naam: Bacteriën Triviale naam: Bacteriën Ontwikkelingsstadia: Geen gegevens Wetenschappelijke naam: Gisten Triviale naam: Gisten Ontwikkelingsstadia: Geen gegevens Wetenschappelijke naam: Schimmels Triviale naam: Schimmels Ontwikkelingsstadia: Geen gegevens Wetenschappelijke naam: Virussen Triviale naam: Virussen Ontwikkelingsstadia: Geen gegevens Toepassingsgebied(en) Gebruik buiten Toepassingsmethode(n) Methode: Directe toepassing Gedetailleerde beschrijving: Het product wordt rechtstreeks op de oppervlakken (vloeren) van dierenverblijven gestrooid met behulp van handmatige of geautomatiseerde technieken. Handmatige verspreiding met een schep of semi-automatische verspreiding met een strooier met lage impact. Dosering(en) en frequentie Toe te passen dosis: 800 g product/m 2 Verdunning (%): Gebruiksklaar (RTU) product Aantal en timing van de toepassing: Contacttijd 48 uur Frequentie: maximaal twee toepassingen per jaar. Categorie/categorieën gebruikers Professionele gebruiker Verpakkingsgrootten en verpakkingsmateriaal Bulkpoeder Big bags of zakken (met PP of PE binnenlaag): 500-1 000  kg Papieren zakken (met PP of PE binnenlaag): 25 kg 4.5.1. Gebruikspecifieke gebruiksinstructies — Borstel en maak de vloer nat voordat je het product aanbrengt. — Strooi aan het begin van een productiecyclus 800 g product/m 2 op de grond en voeg vervolgens 0,9 liter/m 2 water toe. — Laat minstens 48 uur inwerken voordat je dieren in het behandelde gebied brengt. — Gebruik het product buitenshuis niet bij wind of regen. 4.5.2. Gebruik-specifieke risicobeperkende maatregelen — Draag tijdens het laden, het aanbrengen van het product en het afvoeren van lege zakken en big bags: — abm van minstens APF 40 (luchtdicht gelaatsstuk dat ogen, neus, mond en kin bedekt volgens NF EN 149 met een P3-filter of gelijkwaardig); — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 (het materiaal van de overall moet door de toelatinghouder in de productinformatie worden gespecificeerd). — Voor het gebruik van grote zakken (500-1 000 kg) moet het laden van het product en het afvoeren van lege zakken volledig automatisch worden uitgevoerd met een verreiker (inclusief gesloten cabine). — Maak tijdens het laden van kleine zakken (25 kg) de zakken grondig leeg om het overblijvende poeder tot een minimum te beperken. — Voor het weggooien van kleine lege zakjes: het zakje vochtig maken en voorzichtig opvouwen om morsen te voorkomen. — Draag tijdens het afvoeren van het product na het aanbrengen: — abm van minstens APF 40 (luchtdicht gelaatsstuk dat ogen, neus, mond en kin bedekt volgens NF EN 149 met een P3-filter of gelijkwaardig); — chemisch bestendige handschoenen in overeenstemming met EN 374 of gelijkwaardig (handschoenmateriaal moet door de toelatinghouder worden gespecificeerd in de productinformatie); — beschermende overall in overeenstemming met EN 13982 (het materiaal van de overall moet door de toelatinghouder in de productinformatie worden gespecificeerd). — De bepalingen inzake persoonlijke beschermingsmiddelen laten de toepassing van Richtlijn 98/24/EG van de Raad en andere EU-wetgeving op het gebied van gezondheid en veiligheid op het werk onverlet. — Zie hoofdstuk 6 voor de volledige titels van de EN-normen en wetgeving. — Niet meer dan twee toepassingen per jaar. — Tijdens de gehele duur van de behandeling mogen er geen dieren aanwezig zijn. — Verwijder resten van het product op de grond door grondig te vegen voordat de dieren weer worden binnengebracht. — Voer en drinkwater moeten zorgvuldig worden afgedekt of verwijderd tijdens de toepassing van het product. 4.5.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen — 4.5.4. Waar specifiek voor het gebruik, instructies voor de veilige verwijdering van het product en zijn verpakking — Verwijder de kalk na de behandeling met een borstel. Verzamel het resulterende droge afval en recycle het als kalkmateriaal voor de landbouw of voer het droge afval af volgens de plaatselijke voorschriften. 4.5.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden — Hoofdstuk 5. ALGEMENE GEBRUIKSAANWIJZING ( 1 ) 5.1. Gebruiksinstructies — Volg de gebruiksaanwijzing. — Respecteer de gebruiksvoorwaarden van het product. — Verwijs naar het hygiëneplan om ervoor te zorgen dat de noodzakelijke effectiviteit wordt bereikt. — Gebruik het product buitenshuis niet bij wind of regen. 5.2. Risicobeperkende maatregelen — Laat omstanders (inclusief collega’s en kinderen) en huisdieren niet in de behandelingszone tijdens de volledige duur van de behandeling (inclusief het laden, het aanbrengen van het product, het verwijderen van lege zakken en tassen, de overeengekomen contacttijd en de daaropvolgende verwijdering van het product en zijn residuen van de grond). — Alleen gebruiken in een goed geventileerde ruimte. 5.3. Bijzonderheden van mogelijke directe of indirecte effecten, EHBO-instructies en noodmaatregelen om mens, dier en milieu te beschermen — NA INADEMING: De persoon in de frisse lucht brengen en ervoor zorgen dat deze rustig blijft in een houding die het ademen gemakkelijk maakt. Bij symptomen: bel 112/een ambulance voor medische hulp. Indien geen symptomen: een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). — NA INSLIKKEN: Onmiddellijk de mond spoelen. Geef de persoon iets te drinken, indien de blootgestelde persoon kan slikken. GEEN braken opwekken. Bel 112/een ambulance voor medische hulp. — BIJ CONTACT MET DE HUID: Onmiddellijk de huid met veel water wassen. Daarna verontreinigde kleding uittrekken en wassen alvorens deze opnieuw te gebruiken. Blijf de huid afspoelen met water gedurende 15 minuten. Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). — BIJ CONTACT MET DE OGEN: Onmiddellijk afspoelen met water gedurende een aantal minuten. Contactlenzen verwijderen, indien mogelijk. Blijven spoelen voor een periode van ten minste 15 minuten. Bel 112/een ambulance voor medische hulp. Informatie voor medisch personeel/arts: de ogen continu blijven spoelen wanneer de ogen blootgesteld zijn aan alkalische stoffen (pH > 11), amines en zuren zoals azijnzuur, mierenzuur en proprionzuur. 5.4. Instructies voor de veilige verwijdering van het product en zijn verpakking — Lozing van ongebruikt product op de bodem, het oppervlaktewater en het riool (inclusief gootstenen en toiletten) is niet toegestaan. — Voer het ongebruikte product, de verpakking en het overige afval af volgens de plaatselijke voorschriften. 5.5. Voorwaarden voor opslag en de houdbaarheid van het product onder normale opslagomstandigheden — Niet bewaren bij een temperatuur hoger dan 30 °C. — Bescherm tegen vocht. — Houdbaarheid: 15 maanden. Hoofdstuk 6. OVERIGE INFORMATIE Volledige titels van EN-normen en wetgeving waarnaar wordt verwezen in paragrafen 4.1.2-4.5.2: EN 149 — Ademhalingsbeschermingsmiddelen — Filtrerend halfmasker ter bescherming tegen deeltjes — Eisen, beproeving, merken EN 374 — EN ISO 374-1:2018: Beschermende handschoenen tegen gevaarlijke chemicaliën en micro-organismen — Deel 1: terminologie en prestatie-eisen voor chemische risico’s EN 13982 — Beschermende kleding voor gebruik tegen vaste deeltjes — Deel 1: Prestatie-eisen voor tegen chemicaliën beschermende kleding die het volledige lichaam beschermt tegen door de lucht verspreide vaste deeltjes EN 14387 — EN 14387:2021: Ademhalingsbeschermingsmiddelen — Gasfilter(s) en gecombineerde filter(s) — Eisen, beproeving, merken EN 14126 — BS EN 14126:2003 — Beschermende kleding — Prestatie-eisen en testmethoden voor beschermende kleding tegen besmettelijke agentia Richtlijn 98/24/EG van de Raad van 7 april 1998 betreffende de bescherming van de gezondheid en de veiligheid van werknemers tegen risico’s van chemische agentia op het werk (14e bijzondere richtlijn in de zin van artikel 16, lid 1, van Richtlijn 89/391/EEG) ( PB L 131 van 5.5.1998, blz. 11 ). ( 1 ) De gebruiksaanwijzing, de risicobeperkende maatregelen en de andere aanwijzingen voor het gebruik in dit deel gelden voor elk toegelaten gebruik. ELI: http://data.europa.eu/eli/reg_impl/2024/2426/oj ISSN 1977-0758 (electronic edition)",
  "source": "EUR LEX"
}