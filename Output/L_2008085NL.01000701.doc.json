{
  "url": "http://www.w3.org/1999/xhtml\">",
  "content": "L_2008085NL.01000701.xml 27.3.2008 NL Publicatieblad van de Europese Unie L 85/7 BESLUIT VAN HET EUROPEES PARLEMENT EN DE RAAD van 11 maart 2008 betreffende de beschikbaarstelling van middelen uit het Solidariteitsfonds van de Europese Unie overeenkomstig punt 26 van het Interinstitutioneel Akkoord van 17 mei 2006 tussen het Europees Parlement, de Raad en de Commissie betreffende de begrotingsdiscipline en een goed financieel beheer (2008/267/EG) HET EUROPEES PARLEMENT EN DE RAAD VAN DE EUROPESE UNIE, Gelet op het Interinstitutioneel Akkoord van 17 mei 2006 tussen het Europees Parlement, de Raad en de Commissie betreffende de begrotingsdiscipline en een goed financieel beheer ( 1 ) , en met name op punt 26, Gelet op Verordening (EG) nr. 2012/2002 van de Raad van 11 november 2002 tot oprichting van het Solidariteitsfonds van de Europese Unie ( 2 ) , Gelet op het voorstel van de Commissie, Overwegende hetgeen volgt: (1) De Europese Unie heeft een Solidariteitsfonds van de Europese Unie, hierna „het fonds” genoemd, opgericht om solidariteit te betonen met de bevolking van door rampen getroffen regio’s. (2) Het Interinstitutioneel Akkoord van 17 mei 2006 staat uitgaven uit het fonds toe binnen het jaarlijkse maximum van 1 miljard EUR. (3) Verordening (EG) nr. 2012/2002 bevat de voorwaarden waaronder steun uit het fonds kan worden verstrekt. (4) Het Verenigd Koninkrijk heeft een verzoek ingediend om bijstand uit het fonds in verband met een ramp als gevolg van overstromingen in juni en juli 2007, BESLUITEN: Artikel 1 Voor de algemene begroting van de Europese Unie voor het begrotingsjaar 2008 wordt uit het Solidariteitsfonds van de Europese Unie 162 387 985 EUR aan vastleggings- en betalingskredieten beschikbaar gesteld. Artikel 2 Dit besluit wordt bekendgemaakt in het Publicatieblad van de Europese Unie . Gedaan te Straatsburg, 11 maart 2008. Voor het Europees Parlement De voorzitter H.-G. PÖTTERING Voor de Raad De voorzitter J. LENARČIČ ( 1 ) PB C 139 van 14.6.2006, blz. 1 . Akkoord gewijzigd bij Besluit 2008/29/EG van het Europees Parlement en de Raad ( PB L 6 van 10.1.2008, blz. 7 ). ( 2 ) PB L 311 van 14.11.2002, blz. 3 .",
  "source": "EUR LEX"
}