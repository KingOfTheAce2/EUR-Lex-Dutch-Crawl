{
  "url": "http://www.w3.org/1999/xhtml\">",
  "content": "L_2017149NL.01005701.xml 13.6.2017 NL Publicatieblad van de Europese Unie L 149/57 UITVOERINGSVERORDENING (EU) 2017/990 VAN DE COMMISSIE van 12 juni 2017 tot goedkeuring van een niet-minimale wijziging van het productdossier van een naam die is opgenomen in het register van beschermde oorsprongsbenamingen en beschermde geografische aanduidingen (Bayerisches Bier (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 3, onder a), Overwegende hetgeen volgt: (1) Overeenkomstig artikel 53, lid 1, eerste alinea, van Verordening (EU) nr. 1151/2012 heeft de Commissie zich gebogen over de aanvraag van Duitsland tot goedkeuring van een wijziging van het productdossier van de beschermde geografische aanduiding (BGA) „Bayerisches Bier”, die bij Verordening (EG) nr. 1347/2001 van de Raad ( 2 ) is geregistreerd. (2) Aangezien de betrokken wijzigingen niet minimaal waren in de zin van artikel 53, lid 2, van Verordening (EU) nr. 1151/2012 heeft de Commissie de wijzigingsaanvraag overeenkomstig artikel 50, lid 2, van Verordening (EU) nr. 1151/2012 bekendgemaakt in het Publicatieblad van de Europese Unie ( 3 ) . (3) Op 22 februari 2016 heeft de Commissie een aankondiging van bezwaar van Nederland ontvangen. Het desbetreffende met redenen omklede bezwaarschrift is door de Commissie ontvangen op 19 april 2016. (4) Aangezien de Commissie het bezwaar ontvankelijk achtte, heeft zij Duitsland en Nederland bij brief van 6 juni 2016 verzocht om overeenkomstig hun interne procedures gedurende een periode van drie maanden overleg te plegen om tot een akkoord te komen. (5) De termijn voor overleg is met drie maanden verlengd. (6) De partijen zijn tot een overeenkomst gekomen. Duitsland heeft de resultaten van de overeenkomst aan de Commissie meegedeeld bij brief van 4 januari 2017. (7) Nederland had bezwaar gemaakt tegen de laatste alinea van punt 5 van het geconsolideerde enig document, zoals dat is bekendgemaakt („De conclusies van de EU-instellingen in de vereenvoudigde procedure met betrekking tot het verband tussen het aanzien en” Bayerisches Bier „zijn door het Hof van Justitie van de Europese Unie in zaak C-343/07 onderzocht en bevestigd.”), die niet zou voldoen aan de vereisten voor een wijziging uit hoofde van Verordening (EU) nr. 1151/2012 en de Verordeningen (EU) nr. 664/2014 ( 4 ) en (EU) nr. 668/2014 ( 5 ) van de Commissie. (8) De door de opposant aangevoerde redenen zijn de volgende: de aanvraag zou geen redenen of uitleg voor de invoering van de betwiste alinea bevatten; de alinea zou geen details bevatten waaruit het verband met het geografisch gebied blijkt terwijl ze in het deel van het enig document over het verband staat; de betwiste alinea zou incorrect en misleidend zijn aangezien het Hof van Justitie van de Europese Unie in zaak C-343/07 noch heeft onderzocht of noch heeft bevestigd dat aan het wezenlijke vereiste voor een rechtstreeks verband met het geografisch gebied werd voldaan; de alinea zou Bavaria NV schaden aangezien ze het bestaan van de Bavaria-handelsmerken die in handen zijn van en gebruikt worden door Bavaria NV en zijn gelieerde ondernemingen, in gevaar kan brengen. (9) Duitsland stemde in met de schrapping van de betwiste alinea. (10) In het licht van het voorgaande is de Commissie van oordeel dat de wijziging moet worden goedgekeurd zonder de betwiste alinea in het enig document. De geconsolideerde versie van het enig document moet ter informatie worden bekendgemaakt, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijzigingen van het productdossier met betrekking tot de naam „Bayerisches Bier” (BGA) worden goedgekeurd. Het geconsolideerde enig document is opgenomen in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juni 2017. Voor de Commissie De voorzitter Jean-Claude JUNCKER ( 1 ) PB L 343 van 14.12.2012, blz. 1 . ( 2 ) Verordening (EG) nr. 1347/2001 van de Raad van 28 juni 2001 tot aanvulling van de bijlage bij Verordening (EG) nr. 1107/96 van de Commissie betreffende de registratie van de geografische aanduidingen en oorsprongsbenamingen in het kader van de procedure van artikel 17 van Verordening (EEG) nr. 2081/92 van de Raad ( PB L 182 van 5.7.2001, blz. 3 ). ( 3 ) PB C 390 van 24.11.2015, blz. 25 . ( 4 ) Gedelegeerde Verordening (EU) nr. 664/2014 van de Commissie van 18 december 2013 tot aanvulling van Verordening (EU) nr. 1151/2012 van het Europees Parlement en de Raad betreffende de vaststelling van de symbolen van de Unie voor beschermde oorsprongsbenamingen, beschermde geografische aanduidingen en gegarandeerde traditionele specialiteiten en betreffende bepaalde voorschriften inzake het betrekken, bepaalde procedurebepalingen en bepaalde aanvullende overgangsregels ( PB L 179 van 19.6.2014, blz. 17 ). ( 5 ) Uitvoeringsverordening (EU) nr. 668/2014 van de Commissie van 13 juni 2014 houdende uitvoeringsbepalingen van Verordening (EU) nr. 1151/2012 van het Europees Parlement en de Raad inzake kwaliteitsregelingen voor landbouwproducten en levensmiddelen ( PB L 179 van 19.6.2014, blz. 36 ). BIJLAGE ENIG DOCUMENT „BAYERISCHES BIER” EU nr.: DE-PGI-0117-01220 — 4.4.2014 BOB ( ) BGA (X) 1. Naam/namen „Bayerisches Bier” 2. Lidstaat of derde land Duitsland 3. Beschrijving van het landbouwproduct of levensmiddel 3.1. Productcategorie Categorie 2.1. Bier 3.2. Beschrijving van het product waarvoor de in punt 1 vermelde naam van toepassing is Schankbier Ondergistend Stamwortgehalte (%) : 7,0-9,0 Alcoholgehalte in vol % : 2,5-3,5 Kleur (EBC) : 5-20 eenheden Bitterstoffen (EBC) : 10-30 eenheden Vol wegdrinkend, zacht en sprankelend bier dat alcohol- en caloriearmer is dan „Vollbier” Hell/Lager Ondergistend Stamwortgehalte (%) : 11,0-12,5 Alcoholgehalte in vol % : 4,5-5,5 Kleur (EBC) : 5-20 eenheden Bitterstoffen (EBC) : 10-25 eenheden Fijn aromatisch, licht verteerbaar, mild bier met volle smaak Pils Ondergistend Stamwortgehalte (%) : 11,0-12,5 Alcoholgehalte in vol % : 4,5-6,0 Kleur (EBC) : 5-15 eenheden Bitterstoffen (EBC) : 30-40 eenheden Bier met een uitgesproken, mildbittere hopsmaak Export Ondergistend Stamwortgehalte (%) : 12,0-13,5 Alcoholgehalte in vol % : 4,5-6,0 Kleur (EBC) : 5-65 eenheden (licht-donker) Bitterstoffen (EBC) : 15-35 eenheden Een vol wegdrinkend bier met een afgeronde bitterheid Dunkel Ondergistend Stamwortgehalte (%) : 11,0-14,0 Alcoholgehalte in vol % : 4,5-6,0 Kleur (EBC) : 40-65 eenheden Bitterstoffen (EBC) : 15-35 eenheden Bier met een moutig aroma en een volle smaak Schwarzbier Ondergistend Stamwortgehalte (%) : 11,0-13,0 Alcoholgehalte in vol % : 4,5-6,0 Kleur (EBC) : 65-150 eenheden Bitterstoffen (EBC) : 15-40 eenheden Smaakt licht naar geroosterde mout, met waarneembare hopbitterheid Märzen/Festbier Ondergistend Stamwortgehalte (%) : 13,0-14,5 Alcoholgehalte in vol % : 5,0-6,5 Kleur (EBC) : 7-40 eenheden Bitterstoffen (EBC) : 12-45 eenheden Moutig met lichte hopbitterheid Bock Ondergistend Stamwortgehalte (%) : 16,0-18,0 Alcoholgehalte in vol % : 6,0-8,5 Kleur (EBC) : 7-120 eenheden (licht-donker) Bitterstoffen (EBC) : 15-40 eenheden Bier met een volle, moutige smaak en met een fijne hoptoets Doppelbock Ondergistend Stamwortgehalte (%) : 18,0-21,0 Alcoholgehalte in vol % : 7,0-9,5 Kleur (EBC) : 10-150 eenheden (licht-donker) Bitterstoffen (EBC) : 15-35 eenheden Uitgesproken volle smaak, moutig, met lichte karameltoets Weizenschankbier Bovengistend Stamwortgehalte (%) : 7,0-9,0 Alcoholgehalte in vol % : 2,5-3,5 Kleur (EBC) : 7-30 eenheden Bitterstoffen (EBC) : 5-20 eenheden Sprankelend bier met gistaroma Weizenbier Bovengistend Stamwortgehalte (%) : 11,0-13,5 Alcoholgehalte in vol % : 4,5-5,5 Kleur (EBC) : 5-65 eenheden (licht-donker) Bitterstoffen (EBC) : 10-30 eenheden Fruitig bier met tarwearoma en een licht moutaroma Kristallweizen Bovengistend Stamwortgehalte (%) : 11,0-13,5 Alcoholgehalte in vol % : 4,5-5,5 Kleur (EBC) : 5-18 eenheden Bitterstoffen (EBC) : 5-20 eenheden Pittig smakend bier met tarwearoma Rauchbier Ondergistend Stamwortgehalte (%) : 11,0-14,5 Alcoholgehalte in vol % : 4,5-6,0 Kleur (EBC) : 30-60 eenheden Bitterstoffen (EBC) : 20-30 eenheden Bier met een volle en rookachtige smaak Kellerbier/Zwickelbier Ondergistend Stamwortgehalte (%) : 11,0-13,5 Alcoholgehalte in vol % : 4,5-6,0 Kleur (EBC) : 5-60 eenheden Bitterstoffen (EBC) : 10-35 eenheden Ongefiltreerd, laag gespond bier met lichte hopbitterheid en weinig koolzuur Eisbier/Icebier Ondergistend Stamwortgehalte (%) : 11,0-13,0 Alcoholgehalte in vol % : 4,5-5,0 Kleur (EBC) : 5-20 eenheden Bitterstoffen (EBC) : 10-25 eenheden Zeer mild en zeer zacht bier De genoemde waarden zijn onderworpen aan de wettelijke en door de bevoegde Beierse voedselveiligheidsautoriteiten erkende analytische toleranties. 3.3. Diervoeders (alleen voor producten van dierlijke oorsprong) en grondstoffen (alleen voor verwerkte producten) Er worden voornamelijk kwalitatief hoogwaardige grondstoffen uit Beieren (water, hop, mout) gebruikt. De grondstoffen hop en mout worden traditiegetrouw onderworpen aan een voortdurende kwaliteitscontrole door wetenschappelijke instellingen, onder andere de Technische Universität München-Weihenstephan. 3.4. Specifieke onderdelen van het productieproces die in het afgebakende geografische gebied moeten plaatsvinden De gehele productie vindt plaats in het afgebakende geografische gebied. 3.5. Specifieke voorschriften betreffende het in plakken snijden, het raspen, het verpakken enz. van het product waarnaar de geregistreerde naam verwijst — 3.6. Specifieke voorschriften betreffende de etikettering van het product waarnaar de geregistreerde naam verwijst Op de etiketten wordt een in punt 3.2 genoemde biersoort samen met de benaming „Bayerisches Bier” vermeld. 4. Beknopte beschrijving van het afgebakende geografische gebied Vrijstaat Beieren, onderverdeeld in 7 „Regierungsbezirke”. 5. Verband met het geografische gebied De kwaliteit en het aanzien van „Bayerisches Bier” zijn gebaseerd op een eeuwenlange brouwtraditie volgens het „Bayerische Reinheitsgebot” (Beierse reinheidsvoorschrift) van 1516. Sinds de 15e eeuw is het brouwprocedé wettelijk vastgelegd. In de loop der eeuwen heeft zich op basis daarvan de knowhow van de Beierse bierbrouwers verder ontwikkeld en is een grote verscheidenheid aan bereidingswijzen ontstaan, wat heeft geleid tot een variatie aan soorten die uniek is op de wereld. Beieren is de bakermat van het tarwebier en heeft de grootste tarwebierbrouwerij ter wereld. In Weihenstephan is een van de gerenommeerdste brouwerij-instituten ter wereld gevestigd. Op grond van de eeuwenlange brouwtraditie en het grote aantal soorten dat daarvan het gevolg is, staat „Bayerisches Bier” overal in hoog aanzien bij de consument, hetgeen ook kan worden toegeschreven aan het feit dat overwegend kwalitatief hoogwaardige grondstoffen uit Beieren worden gebruikt. Verwijzing naar de bekendmaking van het productdossier (Artikel 6, lid 1, tweede alinea, van de onderhavige verordening) http://register.dpma.de/DPMAregister/geo/detail.pdfdownload/40790",
  "source": "EUR LEX"
}