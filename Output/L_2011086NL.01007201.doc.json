{
  "url": "http://www.w3.org/1999/xhtml\">",
  "content": "L_2011086NL.01007201.xml 1.4.2011 NL Publicatieblad van de Europese Unie L 86/72 BESLUIT 2011/203/GBVB VAN DE RAAD van 31 maart 2011 tot wijziging van Besluit 2010/445/GBVB houdende verlenging van het mandaat van de speciale vertegenwoordiger van de Europese Unie voor de crisis in Georgië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 31, lid 2, en artikel 33, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 25 september 2008 Gemeenschappelijk Optreden 2008/760/GBVB ( 1 ) houdende benoeming van de heer Pierre MOREL tot speciale vertegenwoordiger van de Europese Unie (SVEU) voor de crisis in Georgië tot en met 28 februari 2009 vastgesteld. (2) De Raad heeft op 11 augustus 2010 Besluit 2010/445/GBVB ( 2 ) houdende verlenging van het mandaat van de SVEU tot en met 31 augustus 2011 vastgesteld. Het financieel referentiebedrag ter dekking van de kosten in verband met het mandaat van de SVEU tot die datum was vastgesteld op 700 000 EUR. Het financieel referentiebedrag moet worden verhoogd tot 1 004 000 EUR om nieuwe operationele behoeften te kunnen dekken. (3) Besluit 2010/445/GBVB moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 5 van Besluit 2010/445/GBVB wordt lid 1 vervangen door: „1.   Het financieel referentiebedrag ter dekking van de kosten in verband met het mandaat van de SVEU voor de periode van 1 september 2010 tot en met 31 augustus 2011 bedraagt 1 004 000 EUR.”. Artikel 2 Dit besluit treedt in werking op de dag waarop het wordt vastgesteld. Het is van toepassing met ingang van 1 maart 2011. Gedaan te Brussel, 31 maart 2011. Voor de Raad De voorzitter VÖLNER P. ( 1 ) PB L 259 van 27.9.2008, blz. 16 . ( 2 ) PB L 211 van 12.8.2010, blz. 33 .",
  "source": "EUR LEX"
}