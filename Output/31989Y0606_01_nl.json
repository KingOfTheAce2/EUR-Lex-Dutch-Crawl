{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989Y0606(01):NL:HTML\">",
  "content": "EUR-Lex - 31989Y0606(01) - NL Avis juridique important | 31989Y0606(01) Besluit nr. 137 van 15 december 1988 betreffende de toepassing van artikel 15, lid 3, van Verordening (EEG) nr. 574/72 Publicatieblad Nr. C 140 van 06/06/1989 blz. 0003 - 0003 BESLUIT Nr. 137 van 15 december 1988 betreffende de toepassing van artikel 15, lid 3, van Verordening (EEG) nr. 574/72 (89/C 140/03) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad betreffende de toepassing van de sociale zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen (1), op grond waarvan zij tot taak heeft alle vraagstukken van administratieve of interpretatieve aard, voortvloeiende uit de bepalingen van Verordening (EEG) nr. 1408/71 en latere bepalingen, te behandelen, Overwegende dat artikel 15 van Verordening (EEG) nr. 574/72 van de Raad (2) algemene bepalingen met betrekking tot de samentelling van tijdvakken bevat; Overwegende dat artikel 15, lid 3, van Verordening (EEG) nr. 574/72 met het oog op de samentelling een opsomming geeft van de te volgen omrekeningsregels wanneer de krachtens de wetgeving van een Lid-Staat vervulde verzekeringstijdvakken in andere eenheden worden uitgedrukt dan die welke in de wetgeving van een andere Lid-Staat worden gebezigd; Overwegende dat uit de in artikel 15, lid 3, van Verordening (EEG) nr. 574/72 van de Raad (2) neergelegde regeling betreffende de gelijkwaardigheid van eenheden voortvloeit dat het orgaan, dat tot omrekening overgaat, de gegevens in aanmerking moet nemen zoals deze ter kennis van bedoeld orgaan zijn gebracht; Overwegende dat de wijze van gebruik van de gegevens die aan de omrekening ten grondslag liggen nader dient te worden geregeld, BESLUIT: 1. Bij de omrekening, bedoeld in artikel 15, lid 3, van Verordening (EEG) nr. 574/72, dient als grondslag te worden genomen het tijdvak van verzekering zoals dit door het orgaan van de Lid-Staat krachtens de wetgeving waarvan het is vervuld, wordt medegedeeld. 2. Dit betekent dat de omrekening geschiedt:      - of wel eenmalig, over het totaal van de tijdvakken indien deze als totaal zijn medegedeeld; - of wel voor elk jaar, indien de tijdvakken per jaar zijn medegedeeld. 3. Dit besluit zal worden bekendgemaakt in het Publikatieblad van de Europese Gemeenschappen. Het is van toepassing met ingang van de eerste dag van de maand volgende op zijn bekendmaking. De Voorzitter van de Administratieve Commissie N. MANASSIS (1) PB nr. L 74 van 27.3.1972, blz. 1. (2) PB nr. L 149 van 5.7.1971, blz. 2.",
  "source": "EUR LEX"
}