{
  "url": "http://www.w3.org/1999/xhtml\">",
  "content": "L_2023093NL.01005401.xml 31.3.2023 NL Publicatieblad van de Europese Unie L 93/54 UITVOERINGSVERORDENING (EU) 2023/709 VAN DE COMMISSIE van 29 maart 2023 tot wijziging van Verordening (EG) nr. 1484/95 wat betreft de vaststelling van de representatieve prijzen voor de sectoren slachtpluimvee en eieren, alsmede voor ovalbumine DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 183, punt b), Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van Verordeningen (EG) nr. 1216/2009 en (EG) nr. 614/2009 van de Raad ( 2 ) , en met name artikel 5, lid 6, punt a), Overwegende hetgeen volgt: (1) Bij Verordening (EG) nr. 1484/95 van de Commissie ( 3 ) zijn voor de sectoren slachtpluimvee en eieren, en voor ovalbumine, bepalingen voor de toepassing van de aanvullende invoerrechten, alsmede de representatieve prijzen vastgesteld. (2) Uit de regelmatige controle van de gegevens die als basis worden gebruikt voor het bepalen van de representatieve prijzen voor de producten van de sectoren slachtpluimvee en eieren, alsmede voor ovalbumine, blijkt dat de representatieve prijzen voor de invoer van bepaalde producten moeten worden gewijzigd met inachtneming van de naargelang van de oorsprong optredende prijsverschillen. (3) Verordening (EG) nr. 1484/95 moet dienovereenkomstig worden gewijzigd. (4) Om ervoor te zorgen dat deze maatregel zo snel mogelijk na de terbeschikkingstelling van de bijgewerkte gegevens van toepassing wordt, moet deze verordening in werking treden op de dag van de bekendmaking ervan, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1484/95 wordt vervangen door de tekst in de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 maart 2023. Voor de Commissie, namens de voorzitter, Wolfgang BURTSCHER Directeur-generaal Directoraat-generaal Landbouw en Plattelandsontwikkeling ( 1 ) PB L 347 van 20.12.2013, blz. 671 . ( 2 ) PB L 150 van 20.5.2014, blz. 1 . ( 3 ) Verordening (EG) nr. 1484/95 van de Commissie van 28 juni 1995 houdende bepalingen voor de toepassing van de aanvullende invoerrechten in de sectoren slachtpluimvee en eieren, alsmede voor ovalbumine, en houdende vaststelling van representatieve prijzen en intrekking van Verordening nr. 163/67/EEG ( PB L 145 van 29.6.1995, blz. 47 ). BIJLAGE “BIJLAGE I GN-code Omschrijving Representatieve prijs (EUR/100 kg) In artikel 3 bedoelde zekerheid (EUR/100 kg) Oorsprong ( 1 ) 0207 14 10 Delen zonder been, van pluimvee van de soort Gallus domesticus , bevroren 230,1 21 BR ” ( 1 ) Nomenclatuur vastgesteld bij Uitvoeringsverordening (EU) 2020/1470 van de Commissie van 12 oktober 2020 betreffende de nomenclatuur van landen en gebieden voor de Europese statistieken over internationale handel in goederen en betreffende de geografische uitsplitsing voor andere bedrijfsstatistieken ( PB L 334 van 13.10.2020, blz. 2 ).",
  "source": "EUR LEX"
}