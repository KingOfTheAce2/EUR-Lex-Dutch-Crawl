{
  "url": "http://www.w3.org/1999/xhtml\">",
  "content": "L_202402508NL.000101.fmx.xml Publicatieblad van de Europese Unie NL L-serie 2024/2508 24.9.2024 GEDELEGEERDE VERORDENING (EU) 2024/2508 VAN DE COMMISSIE van 17 juli 2024 tot wijziging van Gedelegeerde Verordening (EU) 2017/891 wat betreft de meldingen van de lidstaten betreffende de producentenprijzen van groenten en fruit op de interne markt DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 223, lid 2, Overwegende hetgeen volgt: (1) Krachtens artikel 55, lid 1, van Gedelegeerde Verordening (EU) 2017/891 van de Commissie ( 2 ) moeten de lidstaten aan de Commissie de genoteerde producentenprijzen op de interne markt van groenten en fruit per type en variëteit van het product, per grootteklasse en per presentatie conform bijlage VI bij de gedelegeerde verordening melden. Om de meldingen door de lidstaten op elkaar af te stemmen en de vergelijkbaarheid en transparantie van de prijzen van de in die bijlage vermelde groenten en fruit te verbeteren, moeten sommige bepalingen aan artikel 55 van die gedelegeerde verordening worden toegevoegd. (2) Om rekening te houden met de ontwikkeling van de representatieve grootten en presentatievormen van groenten en fruit op de markt, en met de productiecapaciteit van de lidstaten voor bepaalde groenten en fruit, moet bijlage VI bij Gedelegeerde Verordening (EU) 2017/891 worden bijgewerkt op basis van de meest recente beschikbare informatie. Vanwege hun economisch belang moeten sommige producten aan de lijst in die bijlage worden toegevoegd. Bepaalde fruitsoorten moeten van die lijst worden geschrapt omdat zij niet representatief worden geacht voor de markt van de Unie als geheel. Een nieuwe beoordeling van de productiecapaciteit van de lidstaten vereiste ook een actualisering van de lijst van representatieve markten. (3) Gedelegeerde Verordening (EU) 2017/891 moet derhalve dienovereenkomstig worden gewijzigd. (4) Aangezien bijlage VI bij Gedelegeerde Verordening (EU) 2017/891 nieuwe representatieve markten en nieuwe producten bevat, moeten de lidstaten voldoende tijd krijgen om hun communicatiesystemen aan te passen. Daarom moet de toepassing van deze gedelegeerde verordening worden uitgesteld tot en met 1 januari 2025, HEEFT DE VOLGENDE VERORDENING VASTGESTELD: Artikel 1 Gedelegeerde Verordening (EU) 2017/891 wordt als volgt gewijzigd: 1) In artikel 55, lid 1, wordt na de tweede alinea de volgende alinea ingevoegd: “De lidstaten melden enkel de prijzen van op hun grondgebied geproduceerde groenten en fruit. De prijzen hebben betrekking op conventionele, niet-biologische groenten en fruit voor verse consumptie.”. 2) Bijlage VI wordt vervangen door de tekst in de bijlage bij de onderhavige verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is van toepassing met ingang van 1 januari 2025. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 juli 2024. Voor de Commissie De voorzitter Ursula VON DER LEYEN ( 1 ) Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( PB L 347 van 20.12.2013, blz. 671 , ELI: http://data.europa.eu/eli/reg/2013/1308/oj ). ( 2 ) Gedelegeerde Verordening (EU) 2017/891 van de Commissie van 13 maart 2017 tot aanvulling van Verordening (EU) nr. 1308/2013 van het Europees Parlement en de Raad wat betreft de sectoren groenten en fruit en verwerkte groenten en fruit en tot aanvulling van Verordening (EU) nr. 1306/2013 van het Europees Parlement en de Raad wat betreft de in deze sectoren toe te passen sancties en tot wijziging van Uitvoeringsverordening (EU) nr. 543/2011 van de Commissie ( PB L 138 van 25.5.2017, blz. 4 , ELI: http://data.europa.eu/eli/reg_del/2017/891/oj ). BIJLAGE “BIJLAGE VI PRIJSMELDINGEN ALS BEDOELD IN ARTIKEL 55, LID 1 Producten Type/variëteit Presentatie/grootte Representatieve markten Tomaten Rond Grootte 47-102 mm, in bulk, in verpakkingen van 5 of 6 kg België Griekenland Spanje Frankrijk Italië Nederland Polen Portugal Roemenië Tros Alle soorten trostomaten, maar alleen als de gemiddelde grootte van de afzonderlijke tomaten 47 mm of meer bedraagt, in verpakkingen van 3-10 kg Speciale/kerstomaten Losse tomaten of trostomaten, speciale tomaten, alleen als de gemiddelde grootte van de afzonderlijke tomaten minder dan 47 mm bedraagt (40 mm voor kerstomaten), in verpakkingen van ca. 250-500 g Abrikozen Alle typen en variëteiten Grootte 40-50 mm, schalen of verpakkingen van ca. 5-10 kg of verpakkingen van 500 g-1 kg Bulgarije Griekenland Spanje Frankrijk Italië Hongarije Roemenië Nectarines Wit vruchtvlees Geel vruchtvlees Grootte A/B, schalen of verpakkingen van ca. 6-10 kg Griekenland Spanje Frankrijk Italië Platte nectarines Grootte A/B, schalen of verpakkingen van ca. 5 kg Perziken Wit vruchtvlees Geel vruchtvlees Grootte A/B, schalen of verpakkingen van ca. 6-10 kg en verpakkingen van 500 g-1 kg Griekenland Spanje Frankrijk Italië Platte perziken Grootte A/B, schalen of verpakkingen van ca. 5 kg Tafeldruiven Alle typen en variëteiten met pitten Alle typen en variëteiten zonder pitten Schalen van 300-700 g en verpakkingen van 3-10 kg Griekenland Spanje Frankrijk Italië Peren Blanquilla Grootte 55/60, verpakkingen van ca. 5-10 kg België Griekenland Spanje Frankrijk Italië Nederland Oostenrijk Polen Portugal Roemenië Conference Grootte 60/65+, verpakkingen van ca. 5-10 kg Williams Rocha Grootte 65+/75+, verpakkingen van ca. 5-10 kg Abbé Fétel Kaiser Grootte 70/75, verpakkingen van ca. 5-10 kg Doyenné du Comice Grootte 75/90, verpakkingen van ca. 5-10 kg Appelen Braeburn Cox orange Elstar Gala Golden delicious Jonagold (of Jonagored) Idared Fuji Shampion Granny Smith Red delicious en andere rode variëteiten Ligol Boskoop Grootte 65/80, verpakkingen van ca. 4-20 kg België Duitsland Griekenland Spanje Frankrijk Italië Hongarije Nederland Polen Portugal Roemenië Citroenen Alle variëteiten Grootten 3-4, verpakkingen van ca. 10-20 kg Griekenland Spanje Italië Clementines Alle variëteiten Grootten 1-X-3, verpakkingen van ca. 8-20 kg Griekenland Spanje Italië Frankrijk Mandarijnen Alle variëteiten Grootten 1-X-3, verpakkingen van ca. 8-20 kg Griekenland Spanje Italië Sinaasappelen Nationaal gewogen gemiddelde van de belangrijkste variëteiten die ten minste 70 % van de representatieve markt in de referentieperiode van de melding uitmaken Grootte 3-6, verpakkingen van ca. 8-20 kg Griekenland Spanje Italië Portugal Kiwi’s Green Hayward Grootten 85-90 en 95-125, verpakkingen van ca. 3-10 kg Griekenland Spanje Frankrijk Italië Portugal Bloemkolen Alle typen en variëteiten Grootte 16-20 cm België Duitsland Griekenland Spanje Frankrijk Italië Nederland Polen Portugal Roemenië Aubergines Alle typen en variëteiten Grootte 40+/70+ Griekenland Spanje Frankrijk Italië Nederland Roemenië Watermeloenen Nationaal gewogen gemiddelde van de belangrijkste variëteiten die ten minste 70 % van de representatieve markt uitmaken Gebruikelijke normen op de representatieve markt Bulgarije Griekenland Spanje Italië Hongarije Roemenië Meloenen Nationaal gewogen gemiddelde van de belangrijkste variëteiten die ten minste 70 % van de representatieve markt uitmaken Gebruikelijke normen op de representatieve markt Griekenland Spanje Frankrijk Italië Portugal Roemenië Komkommers Gladde variëteiten 350-500 g, gerangschikt in de verpakking Bulgarije Duitsland Griekenland Spanje Frankrijk Italië Hongarije Nederland Polen Roemenië Finland ” ELI: http://data.europa.eu/eli/reg_del/2024/2508/oj ISSN 1977-0758 (electronic edition)",
  "source": "EUR LEX"
}