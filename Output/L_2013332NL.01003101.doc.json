{
  "url": "http://www.w3.org/1999/xhtml\"><!--",
  "content": "L_2013332NL.01003101.xml 11.12.2013 NL Publicatieblad van de Europese Unie L 332/31 BESLUIT VAN DE COMMISSIE van 9 december 2013 inzake de kennisgeving door Ierland van een nationaal plan voor de overgangsfase als bedoeld in artikel 32 van Richtlijn 2010/75/EU inzake industriële emissies (Kennisgeving geschied onder nummer C(2013) 8638) (Slechts de tekst in de Engelse taal is authentiek) (2013/731/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2010/75/EU van het Europees Parlement en de Raad van 24 november 2010 inzake industriële emissies (geïntegreerde preventie en bestrijding van verontreiniging) ( 1 ) , met name artikel 32, lid 5, tweede alinea, Overwegende hetgeen volgt: (1) Overeenkomstig artikel 32, lid 5, eerste alinea, van Richtlijn 2010/75/EU heeft Ierland op 31 december 2012 een nationaal plan voor de overgangsfase ( transitional national plan of TNP) bij de Commissie ingediend ( 2 ) . (2) Tijdens haar beoordeling van de volledigheid van het TNP stelde de Commissie verschillen vast tussen de lijst van onder het TNP vallende installaties en de installaties die door Ierland zijn opgegeven in zijn emissie-inventaris volgens Richtlijn 2001/80/EG van het Europees Parlement en de Raad ( 3 ) , die samen met het ontbreken van informatie over een installatie de beoordeling van de TNP-gegevens hebben bemoeilijkt. (3) De Commissie heeft de Ierse autoriteiten per brief van 3 juni 2013 ( 4 ) verzocht om opheldering van eventuele inconsistenties tussen het TNP en de inventaris volgens Richtlijn 2001/80/EG en om verduidelijking betreffende een stookinstallatie. (4) Ierland heeft per brief van 10 juli 2013 aanvullende informatie aan de Commissie verstrekt in verband met, onder meer, het schrappen van een installatie uit het TNP ( 5 ) . (5) Na verdere evaluatie van het TNP en de aanvullende informatie heeft de Commissie op 4 september 2013 een tweede schrijven gestuurd ( 6 ) , waarin werd verzocht om opheldering ten aanzien van de datum waarop de eerste vergunning is verleend voor verschillende installaties, en om correcte toepassing van de samentellingsregels van artikel 29 van de richtlijn industriële emissies. De Commissie heeft ook verzocht om een herziening van de berekening van de bijdrage aan de TNP-plafonds voor stookinstallaties op meerdere brandstoffen. (6) Ierland heeft de gevraagde aanvullende informatie en verduidelijkingen per e-mail van 23 september 2013 ( 7 ) verstrekt, overeenkomstig Uitvoeringsbesluit 2012/115/EU ( 8 ) . (7) Het TNP is derhalve door de Commissie beoordeeld overeenkomstig artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU van de Commissie. (8) De Commissie heeft met name gekeken naar de consistentie en juistheid van de gegevens, de veronderstellingen en de berekeningen die zijn gebruikt voor het bepalen van de bijdragen die elke onder het TNP vallende stookinstallatie levert aan de in het TNP vastgestelde emissieplafonds, en heeft het TNP onderzocht op de aanwezigheid van doelstellingen en bijbehorende streefwaarden, maatregelen en tijdschema’s voor het bereiken van deze doelstellingen, en van een toezichtsmechanisme ter beoordeling van de toekomstige naleving van de voorschriften. (9) Wat betreft de aanvullende ingediende informatie stelde de Commissie vast dat de emissieplafonds voor 2016 en 2019 aan de hand van de passende gegevens en formules zijn berekend, en dat de berekeningen correct waren. Ierland heeft voldoende informatie verstrekt inzake de maatregelen die zullen worden genomen met het oog op het bereiken van de emissieplafonds, het toezicht en de verslaglegging aan de Commissie over de tenuitvoerlegging van het TNP. (10) De Commissie is van mening dat de Ierse autoriteiten rekening hebben gehouden met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. (11) De tenuitvoerlegging van het TNP mag geen afbreuk mag doen aan andere toepasselijke nationale of Unie-wetgeving. Bij het stellen van afzonderlijke vergunningsvoorwaarden voor onder het TNP vallende stookinstallaties moet Ierland er met name voor zorgen dat de naleving van onder meer Richtlijn 2010/75/EU, Richtlijn 2008/50/EG van het Europees Parlement en de Raad ( 9 ) en Richtlijn 2001/81/EG van het Europees Parlement en de Raad ( 10 ) niet in gevaar wordt gebracht. (12) Volgens artikel 32, lid 6, van Richtlijn 2010/75/EU moet Ierland elke wijziging van het TNP aan de Commissie melden. De Commissie moet vervolgens beoordelen of die wijzigingen in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU, HEEFT HET VOLGENDE BESLUIT VASTGESTELD: Artikel 1 1.   Op grond van artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU zijn er geen bezwaren tegen het nationale plan voor de overgangsfase dat Ierland op 31 december 2012 bij de Commissie heeft gemeld op grond van artikel 32, lid 5, van Richtlijn 2010/75/EU, zoals gewijzigd in overeenstemming met de aanvullende inlichtingen van 10 juli 2013 en 23 september 2013 ( 11 ) . 2.   De lijst van installaties die onder het nationale plan voor de overgangsfase vallen, de verontreinigende stoffen die op die installaties van toepassing zijn en de desbetreffende emissieplafonds staan in de bijlage. 3.   De uitvoering van het nationale plan voor de overgangsfase door de Ierse autoriteiten stelt Ierland niet vrij van de verplichting tot naleving van Richtlijn 2010/75/EU wat betreft de emissies van de afzonderlijke stookinstallaties waarop het plan betrekking heeft, en van andere relevante milieuwetgeving van de EU. Artikel 2 De Commissie beoordeelt of door Ierland in de toekomst gemelde wijzigingen van het nationale plan voor de overgangsfase in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. Artikel 3 Dit besluit is gericht tot Ierland. Gedaan te Brussel, 9 december 2013. Voor de Commissie Janez POTOČNIK Lid van de Commissie ( 1 ) PB L 334 van 17.12.2010, blz. 17 . ( 2 ) De door Ierland per brief gestuurde kennisgeving is op 31 december 2012 via de post door de Commissie ontvangen en op dezelfde datum opgetekend onder registratienummer: Ares(2012)10636. ( 3 ) Richtlijn 2001/80/EG van het Europees Parlement en de Raad van 23 oktober 2001 inzake de beperking van de emissies van bepaalde verontreinigende stoffen in de lucht door grote stookinstallaties ( PB L 309 van 27.11.2001, blz. 1 ). ( 4 ) Ares(2013)1636798 ( 5 ) Ares(2013)2640846 ( 6 ) Ares(2013)2991162 ( 7 ) Ares(2013)3103789 ( 8 ) Uitvoeringsbesluit 2012/115/EU van de Commissie van 10 februari 2012 houdende vaststelling van de in Richtlijn 2010/75/EU van het Europees Parlement en de Raad inzake industriële emissies bedoelde nationale plannen voor de overgangsfase ( PB L 52 van 24.2.2012, blz. 12 ). ( 9 ) Richtlijn 2008/50/EG van het Europees Parlement en de Raad van 21 mei 2008 betreffende de luchtkwaliteit en schonere lucht voor Europa ( PB L 152 van 11.6.2008, blz. 1 ). ( 10 ) Richtlijn 2001/81/EG van het Europees Parlement en de Raad van 23 oktober 2001 inzake nationale emissieplafonds voor bepaalde luchtverontreinigende stoffen ( PB L 309 van 27.11.2001, blz. 22 ). ( 11 ) De geconsolideerde versie van het TNP is door de Commissie op 26 november 2013 opgetekend onder registratienummer Ares(2013)3571076. BIJLAGE Lijst van de onder het TNP vallende installaties Nummer Naam van de installatie in het TNP Totaal nominaal thermisch vermogen op 31.12.2010 (MW) Verontreinigende stof die onder het TNP valt SO 2 NO x stof 1 P0605-MP1/2 Units 1 and 2, Moneypoint Generating Station 1 540 √ √ √ 2 P0605-MP3 Unit 3, Moneypoint Generating Station 770 √ √ √ 3 P0561-AD1 Unit 1, Aghada Generating Station 670 √ √ √ 4 P0561-AT1 Turbine CT11, Aghada Generating Station 283 — √ — 5 P0561-AT2 Turbine CT12, Aghada Generating Station 283 — √ — 6 P0561-AT4 Turbine CT14, Aghada Generating Station 283 — √ — 7 P0578-MR1 CT Unit, Marina Generating Station 277 — √ — 8 P0606-GR1/2 Units 1 and 2, Great Island Generating Station 346 √ √ √ 9 P0606-GR3 Unit 3, Great Island Generating Station 303 √ √ √ 10 P0607-TB1/2 Units 1 and 2, Tarbert Generating Station 340 √ √ √ 11 P0607-TB3/4 Units 3 and 4, Tarbert Generating Station 1 232 √ √ √ 12 P0482-EP1 Edenderry Power Limited 299 √ √ √ Emissieplafonds (ton) 2016 2017 2018 2019 1.1 – 30.6.2020 SO 2 15 202 12 076 8 950 5 824 2 912 NO x 8 811 7 853 6 896 5 938 2 969 stof 1 514 1 196 878 560 280",
  "source": "EUR LEX"
}