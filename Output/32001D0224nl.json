{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0224:NL:HTML\">",
  "content": "EUR-Lex - 32001D0224 - NL Avis juridique important | 32001D0224 2001/224/EG: Beschikking van de Raad van 12 maart 2001 houdende verlagingen en vrĳstellingen van de accĳns op bepaalde minerale oliën die gebruikt worden voor specifieke doeleinden Publicatieblad Nr. L 084 van 23/03/2001 blz. 0023 - 0029 Beschikking van de Raad van 12 maart 2001 houdende verlagingen en vrijstellingen van de accijns op bepaalde minerale oliën die gebruikt worden voor specifieke doeleinden (2001/224/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Richtlijn 92/81/EEG van de Raad van 19 oktober 1992 betreffende de harmonisatie van de structuur van de accijns op minerale oliën(1), inzonderheid op artikel 8, lid 4, Gezien het voorstel van de Commissie, Overwegende hetgeen volgt: (1) Overeenkomstig artikel 8, lid 4, van Richtlijn 92/81/EEG heeft de Raad de lidstaten bij Beschikking 1999/880/EG(2) gemachtigd om uit specifieke beleidsoverwegingen vrijstellingen of verlagingen van de accijns op minerale oliën toe te kennen. (2) De Raad moet, op basis van een voorstel van de Commissie, besluiten of de bij Beschikking 1999/880/EG verleende toestemming voor deze vrijstellingen en verlagingen gewijzigd of verlengd moet worden. (3) De bij Beschikking 1999/880/EG vastgestelde afschaffing van automatische verlengingen biedt de Raad meer greep op de afwijkingen, doordat deze op gezette tijden worden onderzocht en voor het continueren ervan uitdrukkelijk toestemming moet worden verleend. (4) Deze beschikking waarborgt de gelijke behandeling van lidstaten die vergelijkbare afwijkingen genieten, maar heeft terzelfder tijd ten doel alle bestaande afwijkingen voor een periode van zes jaar te verlengen, met uitzondering van de afwijkingen voor de ondernemers van het wegvervoer, die voor een periode van twee jaar worden verlengd. (5) Deze beschikking doet geen afbreuk aan de uitkomst van eventuele procedures met betrekking tot verstoringen van de werking van de interne markt die met name krachtens de artikelen 87 en 88 van het Verdrag kunnen worden ingesteld, noch aan het vereiste dat de lidstaten, overeenkomstig artikel 88 van het Verdrag, de Commissie op de hoogte brengen van voorgenomen steunmaatregelen. (6) De Beschikkingen 1999/880/EG, 1999/804/EG(3), 2000/266/EG(4), 2000/433/EG(5), 2000/434/EG(6), 2000/446/EG(7) en 2000/719/EG(8) moeten worden ingetrokken, HEEFT DE VOLGENDE BESCHIKKING VASTGESTELD: Artikel 1 1. In afwijking van het bepaalde in Richtlijn 92/82/EEG(9), met name wat betreft de minimumaccijnstarieven voor minerale oliën, wordt de lidstaten toestemming verleend de in bijlage I bij deze beschikking vermelde accijnsverlagingen of accijnsvrijstellingen te blijven toepassen. 2. Onder voorbehoud van een voorafgaand onderzoek door de Raad, op basis van een voorstel van de Commissie, verstrijkt deze toestemming op 31 december 2006. Artikel 2 1. In afwijking van het bepaalde in Richtlijn 92/82/EEG, met name wat betreft de minimumaccijnstarieven voor minerale oliën, wordt de lidstaten toestemming verleend de in bijlage II bij deze beschikking vermelde accijnsverlagingen of accijnsvrijstellingen te blijven toepassen. 2. Onder voorbehoud van een voorafgaand onderzoek door de Raad, op basis van een voorstel van de Commissie, verstrijkt deze toestemming op 31 december 2002. Artikel 3 De Beschikkingen 1999/880/EG, 1999/804/EG, 2000/266/EG, 2000/433/EG, 2000/434/EG, 2000/446/EG en 2000/719/EG worden ingetrokken. Artikel 4 Deze beschikking is van toepassing met ingang van 1 januari 2001. Artikel 5 Deze beschikking is gericht tot de lidstaten. Gedaan te Brussel, 12 maart 2001. Voor de Raad De voorzitter B. Ringholm (1) PB L 316 van 31.10.1992, blz. 12. Richtlijn laatstelijk gewijzigd bij Richtlijn 94/74/EG (PB L 365 van 31.12.1994, blz. 46). (2) PB L 331 van 23.12.1999, blz. 73. (3) PB L 313 van 7.12.1999, blz. 9. (4) PB L 85 van 6.4.2000, blz. 21. (5) PB L 172 van 12.7.2000, blz. 21. (6) PB L 172 van 12.7.2000, blz. 23. (7) PB L 180 van 19.7.2000, blz. 39. (8) PB L 291 van 18.11.2000, blz. 30. (9) PB L 316 van 31.10.1992, blz. 19. Richtlijn gewijzigd bij Richtlijn 94/74/EG. BIJLAGE I Accijnsverlagingen en accijnsvrijstellingen zoals bedoeld in artikel 1 1. BELGIË - voor vloeibaar petroleumgas (LPG), aardgas en methaan; - voor voertuigen voor het plaatselijk openbaar vervoer; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor de particuliere pleziervaart; - voor een verlaagd accijnstarief voor zware stookolie om het gebruik van milieuvriendelijker brandstoffen aan te moedigen; een dergelijke verlaging wordt specifiek gekoppeld aan het zwavelgehalte, en het verlaagde tarief mag in geen geval onder de 6,5 EUR per ton liggen; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 2. DENEMARKEN - voor een verlaagd accijnstarief voor diesel om het gebruik van milieuvriendelijker brandstoffen aan te moedigen, op voorwaarde dat dergelijke stimulansen onderworpen zijn aan welbepaalde technische kenmerken, zoals densiteit, zwavelgehalte, distillatiepunt en cetaangetal, en op voorwaarde dat deze tarieven in overeenstemming zijn met de verplichtingen uit hoofde van Richtlijn 92/82/EEG; - voor de toepassing van gedifferentieerde accijnstarieven naargelang de benzine verkocht wordt in benzinestations die zijn uitgerust met een terugvloeisysteem voor benzinedampen dan wel in de overige benzinestations, op voorwaarde dat deze gedifferentieerde accijnstarieven in overeenstemming zijn met de verplichtingen uit hoofde van Richtlijn 92/82/EEG, met name de in de artikelen 3 en 4 van die richtlijn bedoelde minimumtarieven; - voor de toepassing van gedifferentieerde accijnstarieven voor benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in de artikelen 3 en 4 van die richtlijn bedoelde minimumtarieven; - voor voertuigen voor het plaatselijk openbaar vervoer; - voor de toepassing van gedifferentieerde accijnstarieven voor gasolie, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven; - voor gedeeltelijke teruggave aan de commerciële sector, op voorwaarde dat de heffingen in overeenstemming zijn met de communautaire bepalingen en het bedrag van de betaalde en niet teruggegeven heffingen nooit onder de in de Gemeenschapswetgeving vastgestelde minimumtarieven van de accijnzen of controleretributies op minerale oliën ligt; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b). 3. DUITSLAND - voor het gebruik van koolwaterstofrestgassen als brandstof voor verwarming; - een gedifferentieerd accijnstarief voor minerale oliën die worden gebruikt als brandstof voor voertuigen voor het plaatselijk openbaar vervoer, op voorwaarde dat een en ander in overeenstemming is met de verplichtingen uit hoofde van Richtlijn 92/82/EEG; - voor monsters van minerale oliën die bestemd zijn voor onderzoek, productietests of andere wetenschappelijke doeleinden; - voor de toepassing van gedifferentieerde accijnstarieven voor brandstoffen voor verwarming die gebruikt worden door ondernemingen in de be- en verwerkende industrie, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 4. GRIEKENLAND - voor gebruik door de nationale strijdkrachten; - voor vrijstelling van de accijns op minerale oliën die als motorbrandstof worden gebruikt voor de officiële voertuigen van het kabinet van de president en van de rijkspolitie; - voor voertuigen voor het plaatselijk openbaar vervoer; - voor naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 4 van die richtlijn bedoelde minimumtarieven; - voor vloeibaar petroleumgas (LPG) en methaan gebruikt voor industriële doeleinden. 5. SPANJE - voor vloeibaar petroleumgas (LPG) dat wordt gebruikt als motorbrandstof voor voertuigen voor het plaatselijk openbaar vervoer; - voor vloeibaar petroleumgas dat als motorbrandstof in taxi's wordt gebruikt; - voor naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 4 van die richtlijn bedoelde minimumtarieven; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 6. FRANKRIJK - in het kader van bepaalde beleidsmaatregelen ter ondersteuning van regio's die te maken hebben met ontvolking; - voor verbruik op het eiland Corsica, op voorwaarde dat de verlaagde accijnstarieven nooit onder de in de Gemeenschapswetgeving vastgestelde minimumtarieven voor minerale oliën liggen; - voor de toepassing van gedifferentieerde accijnstarieven voor een nieuwe brandstof, bestaande uit een emulsie van water/antivries en diesel, die gestabiliseerd wordt door oppervlakte-actieve stoffen, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven; - voor de toepassing van gedifferentieerde accijnstarieven voor ongelode superbenzine die een additief op basis van kalium bevat dat de kleppen beter tegen corrosie beschermt (dan wel een ander additief dat een brandstof van vergelijkbare kwaliteit oplevert); - voor motorbrandstof die in taxi's wordt gebruikt, binnen de grenzen van een jaarlijks quotum; - voor vrijstelling van de accijns op gas dat wordt gebruikt als motorbrandstof voor voertuigen voor het openbaar vervoer, binnen de grenzen van een jaarlijks quotum; - voor vrijstelling van de accijns op gas dat wordt gebruikt als motorbrandstof voor vuilniswagens; - voor een verlaagd accijnstarief voor zware stookolie om het gebruik van milieuvriendelijker brandstoffen aan te moedigen; deze verlaging wordt specifiek gekoppeld aan het zwavelgehalte en de accijns mag niet lager zijn dan het minimumtarief voor zware stookolie dat in de Gemeenschapswetgeving is vastgesteld; - voor een vrijstelling van accijns voor zware stookolie die wordt gebruikt als brandstof bij de productie van aluminiumoxide in de Gardanne; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor de verkoop van benzine voor pleziervaartuigen in de havens van Corsica; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 7. IERLAND - voor vloeibaar petroleumgas (LPG), aardgas en methaan die worden gebruikt als motorbrandstof; - voor motorvoertuigen die door gehandicapten worden gebruikt; - voor voertuigen voor het plaatselijk openbaar vervoer; - voor de toepassing van naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 4 van die richtlijn bedoelde minimumtarieven. - voor de productie van aluminiumoxide in Shannon; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor de particuliere pleziervaart; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 8. ITALIË - voor koolwaterstofrestgassen die als brandstof worden gebruikt; - voor methaan dat als brandstof in motorvoertuigen wordt gebruikt; - voor gebruik door de nationale strijdkrachten; - voor gebruik in ziekenwagens; - voor voertuigen voor het plaatselijk openbaar vervoer; - voor brandstof die in taxi's wordt gebruikt; - voor een verlaagd accijnstarief dat in bepaalde geografisch bijzonder benadeelde gebieden wordt toegepast op huisbrandolie en vloeibaar petroleumgas voor verwarming, die via netwerken in die gebieden worden verkocht, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, met name de in de artikelen 5 en 7 van die richtlijn bedoelde minimumtarieven; - voor het verbruik in de regio's Val d'Aosta en Gorizia; - voor een verlaagd accijnstarief voor benzine die wordt gebruikt op het grondgebied van Friuli-Venezia Giulia, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, met name de in de artikelen 3 en 4 van die richtlijn bedoelde minimumtarieven; - voor een verlaagd accijnstarief voor minerale oliën die worden gebruikt in de regio's Udine en Triëste, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG; - voor een vrijstelling van accijns voor minerale oliën die als brandstof worden gebruikt bij de productie van aluminiumoxide op Sardinië; - voor een verlaagd accijnstarief voor stookolie, voor de productie van stoom, en voor gasolie die wordt gebruikt in ovens voor het drogen en \"activeren\" van moleculaire zeven in Calabrië, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 9. LUXEMBURG - voor vloeibaar petroleumgas (LPG), aardgas en methaan; - voor voertuigen voor het plaatselijk openbaar vervoer; - voor een verlaagd accijnstarief voor zware stookolie om het gebruik van milieuvriendelijker brandstoffen aan te moedigen; een dergelijke verlaging wordt specifiek gekoppeld aan het zwavelgehalte, en het verlaagde tarief mag in geen geval onder de 6,5 EUR per ton liggen; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 10. NEDERLAND - voor vloeibaar petroleumgas (LPG), aardgas en methaan; - voor monsters van minerale oliën die bestemd zijn voor onderzoek, productietests of andere wetenschappelijke doeleinden; - voor gebruik door de nationale strijdkrachten; - voor de toepassing van gedifferentieerde accijnstarieven voor vloeibaar petroleumgas dat wordt gebruikt als motorbrandstof voor voertuigen voor het openbaar vervoer; - voor de toepassing van gedifferentieerde accijnstarieven voor vloeibaar petroleumgas dat wordt gebruikt als motorbrandstof voor vuilniswagens, kolkenzuigers en straatveegwagens. 11. OOSTENRIJK - voor aardgas en methaan; - voor vloeibaar petroleumgas dat wordt gebruikt als motorbrandstof in voertuigen voor het plaatselijk openbaar vervoer; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 12. PORTUGAL - voor de toepassing van naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen die zijn vastgesteld bij Richtlijn 92/82/EEG, met name de in artikel 4 van deze richtlijn bedoelde minimumtarieven; - voor een vrijstelling van accijns voor vloeibaar petroleumgas, aardgas en methaan die worden gebruikt als motorbrandstof voor het plaatselijk openbaar vervoer; - voor een verlaagd accijnstarief voor stookolie die wordt verbruikt in de autonome regio Madeira, op voorwaarde dat deze verlaging niet verder gaat dan de extra kosten die het vervoer van de stookolie naar die regio met zich brengt; - voor een verlaagd accijnstarief voor zware stookolie om het gebruik van milieuvriendelijker brandstoffen aan te moedigen; deze verlaging wordt specifiek gekoppeld aan het zwavelgehalte en de accijns mag niet lager zijn dan het minimumtarief voor zware stookolie dat in de Gemeenschapswetgeving is vastgesteld; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 13. FINLAND - voor aardgas dat wordt gebruikt als motorbrandstof; - voor een vrijstelling van accijns voor methaan en vloeibaar petroleumgas (LPG) voor alle doeleinden; - voor verlaagde accijnstarieven voor diesel en stookolie die worden gebruikt voor verwarming, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven; - voor de verlaging van de accijnstarieven voor gelode en ongelode \"reformulated\" benzine, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, met name de in de artikelen 3 en 4 van die richtlijn bedoelde minimumtarieven; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor de particuliere pleziervaart; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. 14. ZWEDEN - voor een vrijstelling van accijns voor biologisch vervaardigd methaan en andere restgassen; - voor een verlaging van de accijns op diesel naargelang de milieucategorie; - voor de toepassing van naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 4 van die richtlijn bedoelde minimumtarieven; - voor een verlaagd accijnstarief voor minerale oliën die gebruikt worden voor industriële doeleinden, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG; - voor een verlaagd accijnstarief voor minerale oliën die worden gebruikt voor industriële doeleinden, door gelijktijdige toepassing van een onder het algemeen niveau liggend tarief en een verlaagd tarief voor energie-intensieve ondernemingen, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, en de concurrentie niet verstoren; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b). 15. VERENIGD KONINKRIJK - voor vloeibaar petroleumgas (LPG), aardgas en methaan die worden gebruikt als motorbrandstof voor motorvoertuigen; - voor een verlaging van de accijns op diesel om het gebruik van milieuvriendelijker brandstof aan te moedigen; - voor de toepassing van naar milieucategorie gedifferentieerde accijnstarieven voor ongelode benzine, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 4 van die richtlijn bedoelde minimumtarieven; - voor voertuigen van het plaatselijk openbaar vervoer; - voor gedifferentieerde accijnstarieven voor water-dieselemulsies, op voorwaarde dat deze gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, inzonderheid de in artikel 5 van die richtlijn bedoelde minimumtarieven; - voor ander luchtvaartverkeer dan bedoeld in Richtlijn 92/81/EEG, artikel 8, lid 1, onder b); - voor de particuliere pleziervaart; - voor afgewerkte olie die wordt hergebruikt als brandstof, hetzij direct na terugwinning, hetzij na recycling van de afgewerkte olie, op het hergebruik waarvan rechten kunnen worden geheven. BIJLAGE II Verlagingen en vrijstellingen van de accijns, zoals bedoeld in artikel 2 1. FRANKRIJK - voor de toepassing van gedifferentieerde accijnstarieven voor diesel die gebruikt wordt in bedrijfsvoertuigen, op voorwaarde dat de gedifferentieerde tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven. 2. ITALIË - voor een verlaagd accijnstarief voor diesel die gebruikt wordt door ondernemers van wegvervoer, op voorwaarde dat die tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven. 3. NEDERLAND - voor de toepassing van verlaagde accijnstarieven voor diesel voor bedrijfsvoertuigen, op voorwaarde dat de tarieven in overeenstemming zijn met de verplichtingen uit hoofde van Richtlijn 92/82/EEG, met name de in artikel 5 van die richtlijn bedoelde minimumtarieven.",
  "source": "EUR LEX"
}