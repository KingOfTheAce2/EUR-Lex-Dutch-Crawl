{
  "url": "http://www.w3.org/1999/xhtml\"><!--",
  "content": "L_2021286NL.01001701.xml 10.8.2021 NL Publicatieblad van de Europese Unie L 286/17 UITVOERINGSBESLUIT (EU) 2021/1321 VAN DE COMMISSIE van 6 augustus 2021 tot wijziging van de bijlage bij Beschikking 2007/453/EG wat de BSE-status van Canada en Ierland betreft (Kennisgeving geschied onder nummer C (2021) 5789) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën ( 1 ) , en met name artikel 5, lid 2, derde alinea, Overwegende hetgeen volgt: (1) In Verordening (EG) nr. 999/2001 is bepaald dat de lidstaten of derde landen of gebieden daarvan (“landen of gebieden”) aan de hand van hun status ten aanzien van boviene spongiforme encefalopathie (BSE) moeten worden ingedeeld in een van de volgende drie categorieën: verwaarloosbaar BSE-risico, gecontroleerd BSE-risico of onbepaald BSE-risico. (2) In artikel 5, lid 2, derde alinea, van Verordening (EG) nr. 999/2001 is bepaald dat, indien de Wereldorganisatie voor diergezondheid (OIE) een verzoekend land in een van die drie BSE-categorieën heeft ingedeeld, kan worden beslist de BSE-indeling op Unieniveau opnieuw te bezien. (3) In de delen A, B en C van de bijlage bij Beschikking 2007/453/EG van de Commissie ( 2 ) wordt de BSE-status van landen of gebieden naargelang van hun BSE-risico vermeld. De in deel A van die bijlage opgenomen landen of gebieden worden beschouwd als landen of gebieden met een verwaarloosbaar BSE-risico, de in deel B van die bijlage opgenomen landen of gebieden worden beschouwd als landen of gebieden met een gecontroleerd BSE-risico, terwijl overeenkomstig deel C van die bijlage niet in deel A of deel B opgenomen landen of gebieden worden beschouwd als landen of gebieden met een onbepaald BSE-risico. (4) Canada en Ierland vallen momenteel onder deel B van de bijlage bij Beschikking 2007/453/EG als landen met een gecontroleerd BSE-risico. (5) Op 27 mei 2021 heeft de World Assembly of Delegates van de OIE resolutie nr. 17, “Recognition of the Bovine Spongiform Encephalopathy Risk Status of Members” ( 3 ) , aangenomen met het oog op de inwerkingtreding daarvan op 29 mei 2021. In die resolutie wordt erkend dat Canada en Ierland in overeenstemming met de Terrestrial Animal Health Code van de OIE landen met een verwaarloosbaar BSE-risico zijn. Na een nieuwe beoordeling van de situatie op Unieniveau naar aanleiding van resolutie nr. 17 van de OIE is de Commissie van oordeel dat de nieuwe OIE-BSE-status van beide landen moet worden weerspiegeld in de bijlage bij Beschikking 2007/453/EG. (6) De lijst van landen of gebieden in de bijlage bij Beschikking 2007/453/EG moet derhalve worden gewijzigd zodat Canada en Ierland in deel A van die bijlage worden opgenomen als landen of gebieden met een verwaarloosbaar BSE-risico. (7) De bijlage bij Beschikking 2007/453/EG moet daarom dienovereenkomstig worden gewijzigd. (8) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2007/453/EG wordt vervangen door de tekst in de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 6 augustus 2021. Voor de Commissie Stella KYRIAKIDES Lid van de Commissie ( 1 ) PB L 147 van 31.5.2001, blz. 1 . ( 2 ) Beschikking 2007/453/EG van de Commissie van 29 juni 2007 tot vaststelling van de BSE-status van lidstaten, derde landen of gebieden daarvan naar gelang van hun BSE-risico ( PB L 172 van 30.6.2007, blz. 84 ). ( 3 ) https://www.oie.int/app/uploads/2021/05/a-r17-2021-bse.pdf BIJLAGE De bijlage bij Beschikking 2007/453/EG wordt vervangen door: “BIJLAGE LIJST VAN LANDEN OF GEBIEDEN A. Landen of gebieden met een verwaarloosbaar BSE-risico Lidstaten — België — Bulgarije — Tsjechië — Denemarken — Duitsland — Estland — Ierland — Spanje — Kroatië — Italië — Cyprus — Letland — Litouwen — Luxemburg — Hongarije — Malta — Nederland — Oostenrijk — Polen — Portugal — Roemenië — Slovenië — Slowakije — Finland — Zweden Gebieden van lidstaten ( *1 ) — Noord-Ierland Landen van de Europese Vrijhandelsassociatie — IJsland — Liechtenstein — Noorwegen — Zwitserland Derde landen — Argentinië — Australië — Brazilië — Canada — Chili — Colombia — Costa Rica — India — Israël — Japan — Jersey — Namibië — Nieuw-Zeeland — Panama — Paraguay — Peru — Servië ( *2 ) — Singapore — Verenigde Staten — Uruguay B. Landen of gebieden met een gecontroleerd BSE-risico Lidstaten — Griekenland — Frankrijk Derde landen — Mexico — Nicaragua — Zuid-Korea — Taiwan — Verenigd Koninkrijk met uitzondering van Noord-Ierland C. Landen of gebieden met een onbepaald BSE-risico — Niet onder A of B opgenomen landen of gebieden . ( *1 ) Voor de toepassing van deze bijlage wordt, overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, bij verwijzingen naar de lidstaten ook het Verenigd Koninkrijk met betrekking tot Noord-Ierland bedoeld. ( *2 ) Zoals bedoeld in artikel 135 van de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Republiek Servië, anderzijds ( PB L 278 van 18.10.2013, blz. 16 ).”",
  "source": "EUR LEX"
}