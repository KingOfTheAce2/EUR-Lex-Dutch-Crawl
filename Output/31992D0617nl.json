{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0617:NL:HTML\">",
  "content": "EUR-Lex - 31992D0617 - NL Avis juridique important | 31992D0617 92/617/EEG: Beschikking van de Raad van 21 december 1992 waarbij Ierland wordt gemachtigd om bijzondere maatregelen toe te passen overeenkomstig artikel 22, lid 12, onder a) en b), van Richtlijn 77/388/EEG Publicatieblad Nr. L 408 van 31/12/1992 blz. 0013 - 0013 BESCHIKKING VAN DE RAAD van 21 december 1992 waarbij  Ierland wordt gemachtigd om bijzondere maatregelen toe te passen overeenkomstig artikel 22, lid 12,  onder a) en b), van Richtlijn 77/388/EEG (92/617/EEG) DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Zesde Richtlijn 77/388/EEG van de Raad van 17 mei 1977 betreffende de harmonisatie van de  wetgevingen der Lid-Staten inzake omzetbelasting - gemeenschappelijk stelsel van belasting over de  toegevoegde waarde: uniforme grondslag (1), inzonderheid op artikel 22, Gezien het voorstel van de Commissie, Overwegende dat de Raad, ingevolge artikel 22, lid 12, van Richtlijn 77/388/EEG, met eenparigheid  van stemmen op voorstel van de Commissie elke Lid-Staat kan machtigen om bijzondere maatregelen in  te voeren om de aangifteverplichtingen bedoeld in artikel 22, lid 6, onder b), te vereenvoudigen;  dat artikel 22, lid 12, voorts bepaalt dat deze vereenvoudigingsmaatregelen de betrouwbaarheid van  de controle op de intracommunautaire handelingen niet mogen verminderen en dat deze de in dat lid  onder a) en b) aangegeven vormen kunnen aannemen; Overwegende dat de Ierse Regering bij een schrijven dat door de Commissie op 23 juli 1992 is  ontvangen, heeft verzocht te worden gemachtigd om een vereenvoudigingsmaatregel in te voeren die de  in artikel 22, lid 12, onder a) en b), beschreven vorm aanneemt; Overwegende dat de machtiging van tijdelijke aard zal zijn; Overwegende dat de bijzondere maatregel geen invloed heeft op de eigen middelen van de Europese  Gemeenschap uit de belasting op de toegevoegde waarde, HEEFT DE VOLGENDE BESCHIKKING VASTGESTELD: Artikel 1 Ierland wordt gemachtigd om met ingang van 1 januari 1993 en tot 31  december 1996 of tot het einde van de overgangsregeling indien deze tegen verwachting na deze datum  eindigt, overeenkomstig artikel 22, lid 12, onder a) en b), van Richtlijn 77/388/EEG bijzondere  maatregelen in te voeren tot vereenvoudiging van de verplichtingen die zijn neergelegd in artikel  22, lid 6, onder b), met betrekking tot de indiening van lijsten. Artikel 2 Deze beschikking is gericht tot Ierland. Gedaan te Brussel, 21 december 1992. Voor de Raad De Voorzitter D. HURD (1) PB nr. L 145 van 13. 6. 1977, blz. 1. Richtlijn laatstelijk gewijzigd bij  Richtlijn 92/77/EEG (PB nr. L 316 van 31. 10. 1992, blz. 1).",
  "source": "EUR LEX"
}