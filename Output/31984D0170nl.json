{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984D0170:NL:HTML\">",
  "content": "EUR-Lex - 31984D0170 - NL Avis juridique important | 31984D0170 84/170/EEG: Besluit van de Raad van 16 maart 1984 betreffende de voorlopige toepassing van de Overeenkomst tussen de Europese Economische Gemeenschap en de Regering van de Republiek der Seychellen inzake de visserij voor de kust van de Seychellen Publicatieblad Nr. L 079 van 23/03/1984 blz. 0029 - 0029 Bijzondere uitgave in het Fins: Hoofdstuk 4 Deel 2 blz. 0008 Bijzondere uitgave in het Spaans: Hoofdstuk 04 Deel 3 blz. 0032 Bijzondere uitgave in het Zweeds: Hoofdstuk 4 Deel 2 blz. 0008 Bijzondere uitgave in het Portugees: Hoofdstuk 04 Deel 3 blz. 0032 ***** BESLUIT  VAN DE RAAD van 16 maart 1984 betreffende de voorlopige toepassing van de Overeenkomst tussen de Europese Economische Gemeenschap en de Regering van de Republiek der Seychellen inzake de visserij voor de kust van de Seychellen (84/170/EEG) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 103, Gezien het voorstel van de Commissie, Overwegende dat de Gemeenschap en de Seychellen hebben onderhandeld over een overeenkomst inzake de visserij voor de kust van de Seychellen; Overwegende dat deze onderhandelingen hebben geleid tot de parafering op 18 januari 1984 van de Overeenkomst tussen de Europese Economische Gemeenschap en de Regering van de Republiek der Seychellen inzake de visserij voor de kust van de Seychellen, van de bijlage en het Protocol die een integrerend deel van die Overeenkomst vormen, alsmede van de briefwisseling houdende voorlopige en retroactieve toepassing van de Overeenkomst met ingang van 11 januari 1984; Overwegende dat de Regering van de Republiek der Seychellen bij deze Overeenkomst en de daarbij behorende teksten de vissers van de Gemeenschap toestemming verleent om te vissen voor de kust van de Seychellen; Overwegende dat het visseizoen voor de kust van de Seychellen thans reeds begonnen is en dat het in het belang van de vissers van de Gemeenschap dringend is geboden dat zij, bij het ontbreken van voldoende alternatieve vismogelijkheden, toegang tot deze wateren verkrijgen; Overwegende dat het daarom dienstig is de voorlopige toepassing van de Overeenkomst goed te keuren, onder voorbehoud van een definitief besluit op grond van artikel 43 van het Verdrag, BESLUIT: Artikel 1 De Overeenkomst tussen de Europese Economische Gemeenschap en de Regering van de Republiek der Seychellen inzake de visserij voor de kust van de Seychellen, alsmede de bijlage en het Protocol die daarvan een integrerend deel vormen, worden voorlopig toegepast. De tekst van de Overeenkomst alsmede de teksten van de bijlage, van het Protocol en van de briefwisseling houdende voorlopige toepassing van de Overeenkomst zijn aan dit besluit gehecht. Artikel 2 De Voorzitter van de Raad is gemachtigd de personen aan te wijzen die gemachtigd zijn: - de Overeenkomst, - de Overeenkomst in de vorm van een briefwisseling houdende voorlopige toepassing van de Overeenkomst met bindende werking voor de Gemeenschap, te ondertekenen. Gedaan te Brussel, 16 maart 1984. Voor de Raad De Voorzitter M. ROCARD",
  "source": "EUR LEX"
}