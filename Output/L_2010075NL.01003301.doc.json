{
  "url": "http://www.w3.org/1999/xhtml\">",
  "content": "L_2010075NL.01003301.xml 23.3.2010 NL Publicatieblad van de Europese Unie L 75/33 BESLUIT VAN DE COMMISSIE van 22 maart 2010 tot wijziging van Beschikking 2002/840/EG wat betreft de lijst van erkende installaties in derde landen voor de doorstraling van levensmiddelen (Kennisgeving geschied onder nummer C(2010) 1707) (Voor de EER relevante tekst) (2010/172/EU) DE EUROPESE COMMISSIE Gelet op het Verdrag betreffende de werking van de Europese Unie, Gelet op Richtlijn 1999/2/EG van het Europees Parlement en de Raad van 22 februari 1999 betreffende de onderlinge aanpassing van de wetgevingen van de lidstaten inzake de behandeling van voedsel en voedselingrediënten met ioniserende straling ( 1 ) , en met name op artikel 9, lid 2, Overwegende hetgeen volgt: (1) Overeenkomstig Richtlijn 1999/2/EG mag met ioniserende straling behandeld voedsel niet uit een derde land worden ingevoerd, tenzij de behandeling heeft plaatsgevonden in een door de Gemeenschap erkende doorstralingsinstallatie. (2) Bij Beschikking 2002/840/EG van de Commissie ( 2 ) is een lijst van erkende installaties vastgesteld. (3) De Commissie heeft via de bevoegde autoriteiten een aanvraag tot erkenning van drie doorstralingsinstallaties in India ontvangen. Deskundigen van de Commissie hebben deze doorstralingsinstallaties bezocht om na te gaan of zij voldoen aan de voorschriften van Richtlijn 1999/2/EG en in het bijzonder of door officieel toezicht is gegarandeerd dat wordt voldaan aan de voorschriften van artikel 7 van die richtlijn. (4) De installaties in India voldeden aan de meeste voorschriften van Richtlijn 1999/2/EG. De door de Commissie geconstateerde tekortkomingen zijn door de Indiase bevoegde autoriteiten op passende wijze verholpen. (5) Beschikking 2002/840/EG moet daarom dienovereenkomstig worden gewijzigd. (6) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2002/840/EG wordt gewijzigd overeenkomstig de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 22 maart 2010. Voor de Commissie John DALLI Lid van de Commissie ( 1 ) PB L 66 van 13.3.1999, blz. 16 . ( 2 ) PB L 287 van 25.10.2002, blz. 40 . BIJLAGE De volgende installaties worden toegevoegd aan de lijst in de bijlage bij Beschikking 2002/840/EG: Referentienummer: EU-AIF 09-2010 Board of Radiation and Isotope Technology Department of Atomic Energy BRIT/BARC Vashi Complex Sector 20, Vashi Navi Mumbai — 400 705 (Maharashtra) India Tel. +91 2227840000/+91 2227887000 Fax +91 2227840005 E-mail: chief@britatom.gov.in; cebrit@vsnl.net Referentienummer: EU-AIF 10-2010 Board of Radiation and Isotope Technology ISOMED Bhabha Atomic Research Centre South Site Gate, Refinery Road Next to TATA Power Station, Trombay Mumbai — 400 085 (Maharashtra) India Tel. +91 2225595684/+91 2225594751 Fax +91 2225505338 E-mail: chief@britatom.gov.in; cebrit@vsnl.net Referentienummer: EU-AIF 11-2010 Microtrol Sterilisation Services Pvt. Ltd Plot No 14 Bommasandra- Jigani Link Road Industrial Area KIADB, Off Hosur Road Hennagarra Post Bengalooru — 562 106 (Karnataka) India Tel. +91 8110653932/+91 8110414030 Fax +91 8110414031 E-mail: vikram@microtrol-india.com",
  "source": "EUR LEX"
}