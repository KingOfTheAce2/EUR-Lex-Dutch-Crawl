{
  "url": "http://www.w3.org/1999/xhtml\">",
  "content": "L_2008183NL.01003401.xml 11.7.2008 NL Publicatieblad van de Europese Unie L 183/34 BESLUIT VAN DE RAAD van 8 juli 2008 tot wijziging van Besluit 98/481/EG houdende aanvaarding van de externe accountants van de Europese Centrale Bank (2008/571/EG) DE RAAD VAN DE EUROPESE UNIE, Gelet op het Protocol betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag tot oprichting van de Europese Gemeenschap, en met name op artikel 27, lid 1, Gelet op Aanbeveling ECB/2008/2 van de Europese Centrale Bank van 30 april 2008 aan de Raad van de Europese Unie betreffende de externe accountants van de Europese Centrale Bank ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van het Eurosysteem moeten worden gecontroleerd door onafhankelijke externe accountants die op aanbeveling van de raad van bestuur van de ECB zijn aanvaard door de Raad van de Europese Unie. (2) Het mandaat van Coopers and Lybrand (1998-2003) en KPMG Deutsche Treuhand-Gesellschaft AG Wirtschaftsprüfungsgesellschaft (2003-2007) is geëindigd na de audit van het boekjaar 2007. Het is derhalve noodzakelijk om met ingang van het boekjaar 2008 een nieuwe externe accountant te benoemen. (3) De raad van bestuur van de ECB heeft aanbevolen dat PricewaterhouseCoopers Aktiengesellschaft Wirtschaftsprüfungsgesellschaft wordt benoemd tot de externe accountant van de Europese Centrale Bank voor de boekjaren 2008 tot en met 2012, BESLUIT: Artikel 1 Artikel 1 van Besluit 98/481/EG van de Raad ( 2 ) wordt vervangen door: „Artikel 1 PricewaterhouseCoopers Aktiengesellschaft Wirtschaftsprüfungsgesellschaft wordt hierbij benoemd tot de externe accountant van de Europese Centrale Bank voor de boekjaren 2008 tot en met 2012.”. Artikel 2 De ECB wordt in kennis gesteld van dit besluit. Artikel 3 Dit besluit wordt in het Publicatieblad van de Europese Unie bekendgemaakt. Gedaan te Brussel, 8 juli 2008. Voor de Raad De voorzitster C. LAGARDE ( 1 ) PB C 114 van 9.5.2008, blz. 1 . ( 2 ) PB L 216 van 4.8.1998, blz. 7 .",
  "source": "EUR LEX"
}