{
  "url": "http://www.w3.org/1999/xhtml\"><!--",
  "content": "L_2022188NL.01009801.xml 15.7.2022 NL Publicatieblad van de Europese Unie L 188/98 UITVOERINGSVERORDENING (EU) 2022/1220 VAN DE COMMISSIE van 14 juli 2022 tot vaststelling van technische uitvoeringsnormen voor de toepassing van Richtlijn 2014/65/EU van het Europees Parlement en de Raad met betrekking tot het formaat waarin bijkantoren van ondernemingen uit derde landen en bevoegde autoriteiten de in artikel 41, leden 3 en 4, van die richtlijn bedoelde informatie moeten verstrekken (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( 1 ) , en met name artikel 41, lid 6, Overwegende hetgeen volgt: (1) Het is noodzakelijk ervoor te zorgen dat de Europese Autoriteit voor effecten en markten (ESMA) en de betrokken bevoegde autoriteiten alle informatie ontvangen die nodig is om toezicht te houden op bijkantoren van ondernemingen uit derde landen, en te waarborgen dat die informatie efficiënt en snel wordt verwerkt. De in artikel 41, leden 3 en 4, van Richtlijn 2014/65/EU bedoelde informatie moet daarom worden verstrekt in een taal die in internationale financiële kringen gebruikelijk is. (2) Uit hoofde van artikel 39, lid 2, van Richtlijn 2014/65/EU moeten bijkantoren van ondernemingen uit derde landen die op het grondgebied van een lidstaat beleggingsdiensten of beleggingsactiviteiten wensen te verlenen of te verrichten, een voorafgaande vergunning verkrijgen van de bevoegde autoriteit van die lidstaat. Dergelijke bijkantoren mogen geen beleggingsdiensten verlenen of beleggingsactiviteiten verrichten in andere lidstaten dan de lidstaat waar zij hun vergunning hebben gekregen. De Europese Commissie kan echter overeenkomstig artikel 47, lid 1, van Verordening (EU) nr. 600/2014 van het Europees Parlement en de Raad ( 2 ) een gelijkwaardigheidsbesluit vaststellen waarin wordt verklaard dat de wettelijke en toezichtsregelingen van dat derde land met betrekking tot beleggingsondernemingen gelijkwaardig zijn aan die welke in de Unie van toepassing zijn. In dat geval zouden de vergunninghoudende bijkantoren van beleggingsondernemingen die onder het toepassingsgebied van een dergelijk gelijkwaardigheidsbesluit vallen onder toezicht blijven staan van de bevoegde autoriteit van de lidstaat waar die bijkantoren zijn gevestigd, ongeacht of zij grensoverschrijdende diensten verlenen of grensoverschrijdende activiteiten verrichten. Daarom moet ervoor worden gezorgd dat het formaat voor de verstrekking van de in artikel 41, lid 3, van Richtlijn 2014/65/EU bedoelde informatie ook geschikt is voor de rapportage over dergelijke grensoverschrijdende diensten en activiteiten van die bijkantoren. (3) Overeenkomstig artikel 41, lid 3, van Richtlijn 2014/65/EU moeten bijkantoren van ondernemingen uit derde landen die overeenkomstig artikel 41, lid 1, van die richtlijn een vergunning hebben verkregen, jaarlijks aan de bevoegde autoriteit van de lidstaat waar die vergunning is verleend, de in dat artikel 41, lid 3, bedoelde informatie verstrekken. Om niet alleen het formaat maar ook de timing voor de informatieverstrekking te harmoniseren, moet een termijn worden vastgesteld waarbinnen die informatie aan de bevoegde autoriteiten moet worden verstrekt. (4) Deze verordening is gebaseerd op de ontwerpen van technische uitvoeringsnormen die de ESMA bij de Commissie heeft ingediend. (5) De ESMA heeft open publieke raadplegingen gehouden over de ontwerpen van technische uitvoeringsnormen waarop deze verordening is gebaseerd, heeft de mogelijke daaraan verbonden kosten en baten geanalyseerd en heeft de overeenkomstig artikel 37 van Verordening (EU) nr. 1095/2010 van het Europees Parlement en de Raad opgerichte Stakeholdergroep effecten en markten om advies verzocht ( 3 ) , HEEFT DE VOLGENDE VERORDENING VASTGESTELD: Artikel 1 Formaat van de informatie die bijkantoren van ondernemingen uit derde landen jaarlijks aan de bevoegde autoriteiten moeten verstrekken 1.   Het bijkantoor van een onderneming uit een derde land dat overeenkomstig artikel 41, lid 1, van Richtlijn 2014/65/EU een vergunning heeft verkregen, gebruikt het in bijlage I beschreven formaat om de in artikel 41, lid 3, van die richtlijn bedoelde informatie te verstrekken. Wanneer er voor de onderneming uit een derde land echter een gelijkwaardigheidsbesluit is vastgesteld als bedoeld in artikel 47, lid 1, van Verordening (EU) nr. 600/2014, moet het bijkantoor van die onderneming uit een derde land het in bijlage II beschreven formaat gebruiken voor de diensten en activiteiten die onder een dergelijk gelijkwaardigheidsbesluit vallen. 2.   De in lid 1 bedoelde informatie wordt verstrekt in een in internationale financiële kringen gebruikelijke taal. 3.   De in lid 1 bedoelde informatie wordt elk jaar uiterlijk op 30 april ingediend en heeft betrekking op de periode van 1 januari tot en met 31 december van het voorgaande kalenderjaar. De verstrekte informatie moet nauwkeurig zijn tot en met 31 december van het voorgaande jaar. Artikel 2 Formaat van de informatie die op verzoek van de bevoegde autoriteiten aan de Europese Autoriteit voor effecten en markten (ESMA) moet worden verstrekt Voor de toepassing van artikel 41, lid 4, van Richtlijn 2014/65/EU delen de bevoegde autoriteiten de volgende velden uit de bijlagen I en II aan de ESMA mee: 1. rapportageperiode: 1a en 1b en, indien van toepassing, 19a en 19b; 2. naam van de onderneming uit het derde land en van het bijkantoor: 2a en 2d en, indien van toepassing, 20a en 20d; 3. beleggingsdiensten, beleggingsactiviteiten en nevendiensten van het bijkantoor: 3a, 3b, 3c, 3d, 3e, 3f, 3 g en 3h en, indien van toepassing, 21a, 21b, 21c, 21d, 21e, 21f, 21 g en 21h; 4. aantal cliënten en tegenpartijen en aantal personeelsleden van het bijkantoor: 4a, 4b, 4c, 4d en, indien van toepassing, 22a, 22b en 22c; 5. omzet en totale waarde van de activa van het bijkantoor: 5a, 5b, 5c en, indien van toepassing, 23a, 23b en 23c. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 juli 2022. Voor de Commissie De voorzitter Ursula VON DER LEYEN ( 1 ) PB L 173 van 12.6.2014, blz. 349 . ( 2 ) Verordening (EU) nr. 600/2014 van het Europees Parlement en de Raad van 15 mei 2014 betreffende markten in financiële instrumenten en tot wijziging van Verordening (EU) nr. 648/2012 ( PB L 173 van 12.6.2014, blz. 84 ). ( 3 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Formaat voor het verstrekken van de in artikel 41, leden 3 en 4, van Richtlijn 2014/65/EU bedoelde informatie ( 1 ) # Veld Subvelden 1a Rapportageperiode De begindatum van de rapportage voor het kalenderjaar (JJJJ-MM-DD) 1b De einddatum van de rapportage voor het kalenderjaar (JJJJ-MM-DD) 2a Naam en contactgegevens van de onderneming uit een derde land, met inbegrip van de gegevens van het bijkantoor, van de persoon die verantwoordelijk is voor het verstrekken van de informatie, en van de autoriteiten van het derde land die verantwoordelijk zijn voor het toezicht op de onderneming uit het derde land Volledige bedrijfsnaam van het bijkantoor en identificatiecode voor juridische entiteiten (Legal Entity Identifier — LEI) 2b Adres van het bijkantoor ( te verstrekken in geval van wijzigingen van de eerder aan de bevoegde autoriteit meegedeelde informatie ) 2c Contactgegevens van het bijkantoor, met inbegrip van e-mailadres, telefoonnummer en websitegegevens 2d Volledige officiële benaming van de onderneming uit een derde land en, indien beschikbaar, de identificatiecode voor juridische entiteiten (LEI) ( te verstrekken in geval van wijzigingen van de eerder aan de bevoegde autoriteit meegedeelde informatie ) 2e Statutaire zetel van het hoofdkantoor van de onderneming uit een derde land ( te verstrekken in geval van wijzigingen van de eerder aan de bevoegde autoriteit meegedeelde informatie ) 2f Contactgegevens van de onderneming uit een derde land, met inbegrip van e-mailadres, telefoonnummer en websitegegevens 2g Land van het hoofdkantoor van de onderneming uit een derde land ( te verstrekken in geval van wijzigingen van de eerder aan de bevoegde autoriteit meegedeelde informatie ) 2h Naam, adres en land van de autoriteit die verantwoordelijk is voor het toezicht op de onderneming uit een derde land. Indien er meer dan één autoriteit verantwoordelijk is voor het toezicht op de onderneming uit een derde land, moeten nadere details en de respectieve bevoegdheidsterreinen van die autoriteiten worden verstrekt ( te verstrekken in geval van wijzigingen van de eerder aan de bevoegde autoriteit meegedeelde informatie ) 2i Volledige naam contactpersoon 2j Adres contactpersoon 2k Telefoonnummer contactpersoon 2l E-mailadres contactpersoon 2 m Functie/titel contactpersoon 3a Tijdens de rapportageperiode door het bijkantoor verleende of verrichte beleggingsdiensten en -activiteiten en nevendiensten in de lidstaat waar het bijkantoor is gevestigd De lijst van beleggingsdiensten en -activiteiten en nevendiensten (als omschreven in de delen A en B van bijlage I bij Richtlijn 2014/65/EU) van het bijkantoor in de lidstaat waar het is gevestigd 3b De lijst van categorieën financiële instrumenten (als omschreven in de deel C van bijlage I bij Richtlijn 2014/65/EU) in verband waarmee dergelijke diensten en activiteiten zijn verleend en verricht 3c Indien het bijkantoor vermogensbeheer verricht, de totale waarde aan het eind van de rapportageperiode van de activa die worden beheerd voor cliënten in de lidstaat waar het bijkantoor is gevestigd 3d Indien het bijkantoor vermogensbeheer verricht, de gemiddelde waarde tijdens de rapportageperiode van de activa die worden beheerd voor cliënten in de lidstaat waar het bijkantoor is gevestigd 3e Indien het bijkantoor beleggingsadvies verstrekt, de totale waarde aan het eind van de rapportageperiode van de activa in verband waarmee aan cliënten beleggingsadvies is verstrekt in de lidstaat waar het bijkantoor is gevestigd 3f Indien het bijkantoor beleggingsadvies verstrekt, de gemiddelde waarde tijdens de rapportageperiode van de activa in verband waarmee aan cliënten beleggingsadvies is verstrekt in de lidstaat waar het bijkantoor is gevestigd 3g Indien het bijkantoor nevendiensten verstrekt als het bewaren en beheren van financiële instrumenten voor rekening van cliënten of gelden van cliënten aanhoudt, de totale waarde aan het eind van de rapportageperiode van de activa (met inbegrip van contanten) die door het bijkantoor voor de cliënten worden aangehouden in de lidstaat waar het bijkantoor is gevestigd 3h Indien het bijkantoor nevendiensten verstrekt als het bewaren en beheren van financiële instrumenten voor rekening van cliënten of gelden van cliënten aanhoudt, de gemiddelde waarde tijdens de rapportageperiode van de activa (met inbegrip van contanten) die door het bijkantoor voor de cliënten worden aangehouden in de lidstaat waar het bijkantoor is gevestigd 4a Aantal cliënten en tegenpartijen en aantal personeelsleden van het bijkantoor in de lidstaat waar het bijkantoor is gevestigd, tijdens de rapportageperiode Het totale aantal cliënten en tegenpartijen van het bijkantoor in de lidstaat waar het is gevestigd 4b De uitsplitsing van het totale aantal cliënten en tegenpartijen van het bijkantoor in de lidstaat waar het is gevestigd, per beleggingsdienst, beleggingsactiviteit of nevendienst die in die lidstaat wordt verleend of verricht 4c Het aantal niet-professionele cliënten, professionele cliënten en in aanmerking komende tegenpartijen (als bedoeld in Richtlijn 2014/65/EU) voor wie het bijkantoor beleggingsdiensten, beleggingsactiviteiten of nevendiensten verricht in de lidstaat waar het is gevestigd 4d De uitsplitsing van het totale aantal personeelsleden van het bijkantoor in de lidstaat waar het is gevestigd per beleggingsdienst, beleggingsactiviteit of nevendienst die in die lidstaat wordt verleend of verricht 5a Omzet en totale waarde van de activa van het bijkantoor in de lidstaat waar het is gevestigd, tijdens de rapportageperiode De omzet van het bijkantoor en de totale waarde van de activa die overeenstemmen met de beleggingsdiensten, beleggingsactiviteiten en nevendiensten die worden verleend of verricht in de lidstaat waar het bijkantoor is gevestigd 5b De uitsplitsing van de omzet van het bijkantoor in de lidstaat waar het is gevestigd per beleggingsdienst, beleggingsactiviteit of nevendienst die in die lidstaat wordt verleend of verricht 5c De uitsplitsing van de omzet van het bijkantoor in de lidstaat waar het is gevestigd per categorie cliënten als bedoeld in Richtlijn 2014/65/EU 6 Indien het bijkantoor voor eigen rekening handelt, informatie over de blootstelling van de onderneming uit een derde land tijdens de rapportageperiode aan tegenpartijen in de lidstaat waar het bijkantoor is gevestigd De maandelijkse minimale, gemiddelde en maximale blootstelling aan tegenpartijen in de lidstaat waar het bijkantoor is gevestigd 7 Indien het bijkantoor financiële instrumenten overneemt en/of financiële instrumenten met plaatsingsgarantie plaatst, informatie over de waarde tijdens de rapportageperiode van de overgenomen of met plaatsingsgarantie geplaatste financiële instrumenten afkomstig van tegenpartijen in de lidstaat waar het bijkantoor is gevestigd De totale waarde en het aantal financiële instrumenten die afkomstig zijn van tegenpartijen in de lidstaat waar het bijkantoor is gevestigd en die door het bijkantoor zijn overgenomen of met plaatsingsgarantie zijn geplaatst 8a Samenstelling van het leidinggevend orgaan van de onderneming uit een derde land Lijst van de leden van het leidinggevend orgaan van de onderneming uit een derde land 8b Voor elk lid van het leidinggevend orgaan, de volledige naam, het land van woonplaats en de contactgegevens van het lid 8c De functie die elk lid van het leidinggevend orgaan bekleedt 9a Medewerkers met een sleutelfunctie voor de activiteiten van het bijkantoor De lijst van medewerkers met een sleutelfunctie voor de activiteiten van het bijkantoor 9b Voor elke medewerker met een sleutelfunctie, de volledige naam, het land van woonplaats en de contactgegevens van de persoon 9c De functie die elke medewerker met een sleutelfunctie bekleedt 9d De rapportagelijnen tussen de medewerkers met een sleutelfunctie en het leidinggevende orgaan van de onderneming uit een derde land 10 Informatie over klachten die het bijkantoor of de onderneming uit een derde land heeft ontvangen met betrekking tot de activiteiten van het bijkantoor in de lidstaat waar het bijkantoor is gevestigd en tijdens de rapportageperiode Het aantal klachten dat het bijkantoor of de onderneming uit een derde land heeft ontvangen met betrekking tot de activiteiten van het bijkantoor in de lidstaat waar het bijkantoor is gevestigd, samen met: — een uitsplitsing van de vijf financiële instrumenten die het grootste aantal klachten hebben opgeleverd; — een uitsplitsing van de vijf meest voorkomende onderwerpen van de klachten; — het aantal klachten dat in de rapportageperiode is behandeld; — de bestaande regelingen om de klachten zorgvuldig af te handelen 11a Informatie over de marketingactiviteiten tijdens de rapportageperiode van het bijkantoor of de onderneming uit een derde land met betrekking tot de activiteiten van het bijkantoor in de lidstaat waar het is gevestigd Een beschrijving van de marketingstrategie van het bijkantoor of van de onderneming uit een derde land in de lidstaat waar het bijkantoor is gevestigd met betrekking tot de activiteiten van het bijkantoor, met inbegrip van details over het geografische toepassingsgebied ervan en de marketingmiddelen die de onderneming uit het derde land heeft gebruikt (zoals agenten, roadshows, telefoongesprekken, websites) 11b De lijst van handelsnamen die door het bijkantoor van de onderneming uit een derde land worden gebruikt in de lidstaat waar het bijkantoor is gevestigd, samen met, voor elke handelsnaam: — de categorieën financiële instrumenten in verband waarmee hij wordt gebruikt, alsmede — de categorieën cliënten in verband waarmee hij wordt gebruikt 11c Voor agenten of soortgelijke entiteiten die door het bijkantoor van de onderneming uit een derde land in die lidstaat worden ingezet, de naam van de persoon of entiteit, samen met het adres en de contactgegevens 11d De lijst van websites die door het bijkantoor worden gebruikt in de lidstaat waar het is gevestigd, samen met, voor elke website, de respectieve URL 12a Beschrijving van de beleggersbeschermingsregelingen van de onderneming uit een derde land die beschikbaar zijn voor de cliënten van het bijkantoor in de lidstaat waar het bijkantoor is gevestigd, met inbegrip van de rechten van die cliënten die voortvloeien uit het beleggerscompensatiestelsel als bedoeld in artikel 39, lid 2, punt f), van Richtlijn 2014/65/EU ( te verstrekken in geval van wijzigingen van de eerder aan de bevoegde autoriteit meegedeelde informatie ) Informatieverstrekking en rapportage aan cliënten Beschrijving van de regelingen die de onderneming uit een derde land heeft getroffen met betrekking tot haar verplichtingen inzake informatieverstrekking en rapportage jegens cliënten en uitvoeringsmaatregelen voor de activiteiten van het bijkantoor in de lidstaat waar het is gevestigd 12b De taal of talen die het bijkantoor met zijn cliënten zal gebruiken in de lidstaat waar het bijkantoor is gevestigd 12c Geschiktheid en adequaatheid Beschrijving van de regelingen van de onderneming uit een derde land om de geschiktheid of adequaatheid te beoordelen, al naargelang het geval, wanneer het bijkantoor diensten verleent aan cliënten in de lidstaat waar het is gevestigd 12d Optimale uitvoering Indien het bijkantoor orders voor zijn cliënten uitvoert in de lidstaat waar het is gevestigd, een beschrijving van de regelingen die zijn getroffen om orders van cliënten uit te voeren tegen de voor de cliënten gunstigste voorwaarden. 12e Regels voor de verwerking van cliëntenorders Indien het bijkantoor orders voor zijn cliënten verwerkt, een beschrijving van de regelingen die het bijkantoor heeft getroffen voor een onmiddellijke, billijke en vlotte uitvoering van de cliëntenorders, met bijzondere aandacht voor de activiteiten van het bijkantoor in de lidstaat waar het is gevestigd 12f Productgovernanceregelingen Indien de onderneming uit een derde land via haar bijkantoor financiële instrumenten ontwikkelt en/of distribueert, een beschrijving van de productgovernanceregelingen die door de onderneming uit een derde land zijn opgezet voor de activiteiten van het bijkantoor in de lidstaat waar het is gevestigd 12g De regelingen van de onderneming uit een derde land om belangenconflicten te identificeren, te voorkomen en te beheersen Beschrijving van de maatregelen die door de onderneming uit een derde land zijn genomen om via haar bijkantoor belangenconflicten die zich voordoen bij het verlenen van beleggings- en nevendiensten te identificeren, te voorkomen en te beheersen, met inbegrip van die welke voortvloeien uit het vergoedingsbeleid voor de personen die betrokken zijn bij verrichten van beleggingsdiensten, beleggingsactiviteiten en nevendiensten in de lidstaat waar het bijkantoor is gevestigd 12h De regelingen van de onderneming uit een derde land voor de behandeling van klachten Beschrijving van de procedure die is ingesteld door de onderneming uit een derde land die via haar bijkantoor optreedt, en die door cliënten van het bijkantoor moet worden gevolgd voor het indienen van een klacht 12i De afdeling die verantwoordelijk is voor de behandeling van klachten van cliënten van het bijkantoor 12j De taal of talen waarin de cliënten hun klacht moeten indienen 12k De betrokken rechtbanken (in geval van een geschil) waarnaar wordt verwezen in contractuele overeenkomsten tussen de onderneming uit een derde land die via haar bijkantoor optreedt en haar cliënten in de lidstaat waar het bijkantoor is gevestigd 12l De entiteit(en) voor alternatieve geschillenbeslechting die bevoegd is/zijn om geschillen te behandelen waarbij cliënten betrokken zijn uit de lidstaat waar het bijkantoor is gevestigd en de onderneming uit een derde land 12m Het lidmaatschap van de onderneming uit een derde land van een beleggerscompensatiestelsel De beschrijving van het lidmaatschap van de onderneming uit een derde land van een beleggerscompensatiestelsel, met inbegrip van de vermelding of cliënten en tegenpartijen van het bijkantoor al dan niet in aanmerking komen voor een dergelijk stelsel, het toepassingsgebied ervan, een beschrijving van de voorwaarden om in aanmerking te komen en de bedragen en financiële instrumenten die onder het stelsel vallen 12n De regelingen van de onderneming uit een derde land om gelden en activa van cliënten te beschermen en te beheren De beschrijving van alle regelingen ter vrijwaring van gelden of activa van cliënten (met name, wanneer financiële instrumenten en gelden door een bewaarnemer worden aangehouden, de naam van de bewaarnemer en de daarmee verband houdende overeenkomsten) die zijn ingevoerd in de lidstaat waar het bijkantoor is gevestigd 12o Andere regelingen De beschrijving van alle andere regelingen die de onderneming uit een derde land relevant kan achten voor het verlenen van diensten en het verrichten van de activiteiten van het bijkantoor in de lidstaat waar het bijkantoor is gevestigd, op een eerlijke, billijke en professionele wijze die de belangen van cliënten bevordert 13a Informatie over de uitbestedingsregelingen van de onderneming uit een derde land die van toepassing zijn op de activiteiten van het bijkantoor ( te verstrekken in geval van wijzigingen van de eerder aan de bevoegde autoriteit meegedeelde informatie ) De lijst en beschrijving van de uitbestede functies (of die welke zullen worden uitbesteed) 13b De beschrijving van de middelen (met name personele en technische middelen en het internecontrolesysteem) die zijn toegewezen aan de controle van de uitbestede functies, diensten of activiteiten, voor zover deze verband houden met de activiteiten van het bijkantoor in de lidstaat waar het is gevestigd 14 Informatie over de door de onderneming uit een derde land opgezette regelingen (met inbegrip van IT-regelingen) die van toepassing zijn op de activiteiten van het bijkantoor met betrekking tot algoritmische handel, hoogfrequentiehandel en directe elektronische toegang ( te verstrekken in geval van wijzigingen van de eerder aan de bevoegde autoriteit meegedeelde informatie ) Beschrijving van alle regelingen en middelen (met name personele en IT-middelen) die de onderneming uit een derde land voor de activiteiten van haar bijkantoor in de lidstaat waar het bijkantoor is gevestigd, heeft ingezet en/of toegewezen voor algoritmische handel, hoogfrequentiehandel en directe elektronische toegang en voor de controle op dergelijke activiteiten 15a Informatie over de activiteiten van de compliancefunctie (of gelijkwaardige functie) Wijzigingen in de regelgeving Beschrijving van het beheer en de uitvoering van materiële wijzigingen en ontwikkelingen in de regelgevingsvereisten tijdens de rapportageperiode die van invloed zijn op de beleggersbeschermingsregelingen voor de activiteiten van het bijkantoor van de onderneming uit een derde land 15b Bevindingen Het aantal ter plaatse uitgevoerde en uitbestede controles en een samenvatting van de belangrijkste bevindingen van de compliancefunctie met betrekking tot de activiteiten van de onderneming uit een derde land, voor zover deze relevant zijn voor de activiteiten van het bijkantoor 15c Genomen of te nemen maatregelen (ook naar aanleiding van klachten of afwijkingen van de aanbevelingen van de compliancefunctie aan het hogere management) om vastgestelde tekortkomingen of risico’s op tekortkomingen van de onderneming uit een derde land aan te pakken, voor zover deze verband houden met de activiteiten van het bijkantoor 15d Overig Alle andere informatie die het bijkantoor relevant acht om mee te delen 16a Informatie over de activiteiten van de interne controlefunctie (of gelijkwaardige functie) Bevindingen Een samenvatting van de belangrijkste bevindingen van de interne controlefunctie met betrekking tot de activiteiten van de onderneming uit een derde land, voor zover deze relevant zijn voor de activiteiten van het bijkantoor 16b Wereldwijd genomen of te nemen maatregelen (met vermelding van een tijdschema en de betrokken organisatorische eenheden van de onderneming uit een derde land) om vastgestelde tekortkomingen of risico’s op tekortkomingen van de onderneming uit een derde land aan te pakken, voor zover deze verband houden met de activiteiten van het bijkantoor 17a Informatie over de activiteiten van de risicobeheerfunctie (of gelijkwaardige functie) en het risicobeheerbeleid van de onderneming uit een derde land Risicobeheerbeleid Een samenvatting van het risicobeheerbeleid van de onderneming uit een derde land voor zover dit betrekking heeft op de activiteiten van het bijkantoor en de door het bijkantoor toegepaste regelingen voor de diensten en activiteiten die het verleent of verricht. ( te verstrekken in geval van wijzigingen van de eerder aan de bevoegde autoriteit meegedeelde informatie ) 17b Bevindingen Een samenvatting van de belangrijkste bevindingen van de risicobeheerfunctie met betrekking tot de wereldwijde activiteiten van de onderneming uit een derde land en de naar aanleiding van deze bevindingen genomen of te nemen maatregelen 18 Alle andere informatie die het bijkantoor van een onderneming uit een derde land relevant acht om mee te delen aan de bevoegde autoriteit van de lidstaat waar het is gevestigd ( 1 ) Alle informatie met betrekking tot het verrichten van grensoverschrijdende diensten door bijkantoren van ondernemingen uit derde landen valt onder bijlage II. BIJLAGE II Formaat voor het verstrekken van de in artikel 41, leden 3 en 4, van Richtlijn 2014/65/EU bedoelde informatie ingeval de Commissie een gelijkwaardigheidsbesluit als bedoeld in artikel 47, lid 1, van Verordening (EU) nr. 600/2014 heeft genomen Naast de krachtens bijlage I bij deze uitvoeringsverordening vereiste informatie nemen ondernemingen uit derde landen die ook beleggingsdiensten en -activiteiten in de Europese Unie verlenen of verrichten overeenkomstig artikel 47, lid 3, van Verordening (EU) nr. 600/2014 via de gelijkwaardigheidsregeling voor derde landen (indien zij daadwerkelijk als zodanig zijn erkend op grond van artikel 47, lid 1, van Verordening (EU) nr. 600/2014), in hun rapportage aan de bevoegde autoriteit ook de volgende velden op, zoals vereist op grond van artikel 41, lid 3, van Richtlijn 2014/65/EU: # Veld Subvelden 19a Rapportageperiode De begindatum van de rapportage voor het kalenderjaar (JJJJ-MM-DD) 19b De einddatum van de rapportage voor het kalenderjaar (JJJJ-MM-DD) 20a Naam en contactgegevens van de onderneming uit een derde land, met inbegrip van de gegevens van het bijkantoor, van de persoon die verantwoordelijk is voor het verstrekken van de informatie, en van de autoriteiten van het derde land die verantwoordelijk zijn voor het toezicht op de onderneming uit het derde land Volledige bedrijfsnaam van het bijkantoor en, indien beschikbaar, identificatiecode voor juridische entiteiten (Legal Entity Identifier — LEI) 20b Adres van het bijkantoor ( te verstrekken in geval van wijzigingen van de eerder aan de bevoegde autoriteit meegedeelde informatie ) 20c Contactgegevens van het bijkantoor, met inbegrip van e-mailadres, telefoonnummer en websitegegevens 20d Volledige officiële benaming van de onderneming uit een derde land en, indien beschikbaar, de identificatiecode voor juridische entiteiten (LEI) ( te verstrekken in geval van wijzigingen van de eerder aan de bevoegde autoriteit meegedeelde informatie ) 20e Statutaire zetel van het hoofdkantoor van de onderneming uit een derde land ( te verstrekken in geval van wijzigingen van de eerder aan de bevoegde autoriteit meegedeelde informatie ) 20f Contactgegevens van de onderneming uit een derde land, met inbegrip van e-mailadres, telefoonnummer en websitegegevens 20 g Land van het hoofdkantoor van de onderneming uit een derde land ( te verstrekken in geval van wijzigingen van de eerder aan de bevoegde autoriteit meegedeelde informatie ) 20h Naam, adres en land van de autoriteit die verantwoordelijk is voor het toezicht op de onderneming uit een derde land. Indien er meer dan één autoriteit verantwoordelijk is voor het toezicht op de onderneming uit een derde land, moeten nadere details en de respectieve bevoegdheidsterreinen van die autoriteiten worden verstrekt ( te verstrekken in geval van wijzigingen van de eerder aan de bevoegde autoriteit meegedeelde informatie ) 20i Volledige naam contactpersoon 20j Adres contactpersoon 20k Telefoonnummer contactpersoon 20l E-mailadres contactpersoon 20m Functie/titel contactpersoon 21a Beleggingsdiensten en -activiteiten en nevendiensten die tijdens de rapportageperiode door het bijkantoor worden verleend of verricht in elke andere lidstaat dan die waar het is gevestigd De lijst van beleggingsdiensten en -activiteiten en nevendiensten (als bedoeld in de delen A en B van bijlage I bij Richtlijn 2014/65/EU) die worden verleend aan of verricht voor in aanmerking komende tegenpartijen en professionele cliënten in de zin van deel I van bijlage II bij Richtlijn 2014/65/EU in elke andere lidstaat dan die waar het bijkantoor is gevestigd 21b De lijst van categorieën financiële instrumenten (als omschreven in deel C van bijlage I bij Richtlijn 2014/65/EU) in verband waarmee dergelijke diensten en activiteiten zijn verleend en verricht 21c Voor elke andere lidstaat dan die waar het bijkantoor is gevestigd, waarin het bijkantoor vermogensbeheer verricht, de totale waarde aan het einde van de rapportageperiode van de activa die worden beheerd voor cliënten in de lidstaat 21d Voor elke andere lidstaat dan die waar het bijkantoor is gevestigd, waarin het bijkantoor vermogensbeheer verricht, de gemiddelde waarde tijdens de rapportageperiode van de activa die worden beheerd voor cliënten in de lidstaat 21e Voor elke andere lidstaat dan die waar het bijkantoor is gevestigd, waarin het bijkantoor beleggingsadvies verstrekt, de totale waarde aan het einde van de rapportageperiode van de activa in verband waarmee deze dienst is verleend aan cliënten in de lidstaat 21f Voor elke andere lidstaat dan die waar het bijkantoor is gevestigd, waarin het bijkantoor beleggingsadvies verstrekt, de gemiddelde waarde tijdens de rapportageperiode van de activa in verband waarmee deze dienst is verleend aan cliënten in de lidstaat 21g Voor elke andere lidstaat dan die waar het bijkantoor is gevestigd, waarin het bijkantoor de nevendienst verstrekt van het bewaren en beheren van financiële instrumenten voor rekening van cliënten of gelden van cliënten aanhoudt, de totale waarde aan het eind van de rapportageperiode van de activa (met inbegrip van contanten) die door het bijkantoor voor de cliënten worden aangehouden in de lidstaat 21h Voor elke andere lidstaat dan die waar het bijkantoor is gevestigd, waarin het bijkantoor de nevendienst verstrekt van het bewaren en beheren van financiële instrumenten voor rekening van cliënten of gelden van cliënten aanhoudt, de gemiddelde waarde tijdens de rapportageperiode van de activa (met inbegrip van contanten) die door het bijkantoor voor cliënten worden aangehouden in de lidstaat 22a Aantal cliënten en tegenpartijen van het bijkantoor in andere lidstaten dan die waar het bijkantoor is gevestigd en wereldwijd, tijdens de rapportageperiode Het totale aantal cliënten en tegenpartijen van het bijkantoor in de Europese Unie (exclusief de lidstaat waar het is gevestigd) 22b Het totale aantal cliënten en tegenpartijen wereldwijd van de onderneming uit een derde land 22c Voor elke andere lidstaat dan de lidstaat waar het bijkantoor is gevestigd, waar het bijkantoor beleggingsdiensten, beleggingsactiviteiten of nevendiensten heeft verleend of verricht, het totale aantal cliënten en tegenpartijen van het bijkantoor in die andere lidstaat, samen met: — een uitsplitsing van dit aantal per in elke lidstaat verleende of verrichte beleggingsdienst, beleggingsactiviteit of nevendienst, alsmede — een uitsplitsing per categorie cliënten als bedoeld in Richtlijn 2014/65/EU 23a Omzet en totale waarde van de activa van het bijkantoor in andere lidstaten dan die waar het bijkantoor is gevestigd en van de onderneming uit een derde land wereldwijd, tijdens de rapportageperiode De omzet van het bijkantoor in de Unie (exclusief de lidstaat waar het is gevestigd) en de totale waarde van de activa die overeenstemmen met de diensten en activiteiten die door de onderneming uit een derde land in de Unie worden verleend of verricht (exclusief de lidstaat waar het bijkantoor is gevestigd) 23b De omzet wereldwijd van de onderneming uit een derde land 23c Voor elke andere lidstaat dan die waar het bijkantoor is gevestigd, waar het bijkantoor beleggingsdiensten, beleggingsactiviteiten of nevendiensten heeft verleend of verricht, de omzet en de totale waarde van de activa die overeenstemmen met dergelijke beleggingsdiensten, beleggingsactiviteiten of nevendiensten, samen met: — een uitsplitsing per verleende of verrichte beleggingsdienst, beleggingsactiviteit of nevendienst in de lidstaat, alsmede — een uitsplitsing per categorie cliënten als bedoeld in Richtlijn 2014/65/EU 24a Indien het bijkantoor voor eigen rekening handelt, informatie over de blootstelling van de onderneming uit een derde land aan tegenpartijen in de Unie (exclusief de lidstaat waar het bijkantoor is gevestigd) tijdens de rapportageperiode Voor elke andere lidstaat dan die waar het bijkantoor is gevestigd, waar het bijkantoor voor eigen rekening handelt, de maandelijkse minimale, gemiddelde en maximale blootstelling aan tegenpartijen in die lidstaat 24b De maandelijkse minimale, gemiddelde en maximale blootstelling aan tegenpartijen in de Unie (exclusief de lidstaat waar het bijkantoor is gevestigd) 25a Indien het bijkantoor financiële instrumenten overneemt en/of financiële instrumenten met plaatsingsgarantie plaatst, informatie over de waarde tijdens de rapportageperiode van de overgenomen of met plaatsingsgarantie geplaatste financiële instrumenten afkomstig van tegenpartijen in de Unie (buiten de lidstaat waar het bijkantoor is gevestigd) Voor elke andere lidstaat dan die waar het bijkantoor is gevestigd, waar het bijkantoor het overnemen van financiële instrumenten en/of het plaatsen van financiële instrumenten met plaatsingsgarantie aanbiedt, de totale waarde van de financiële instrumenten die afkomstig zijn van tegenpartijen in de lidstaat en die door het bijkantoor zijn overgenomen of met plaatsingsgarantie zijn geplaatst 25b De totale waarde van de financiële instrumenten die afkomstig zijn van tegenpartijen in de Unie (buiten de lidstaat waar het bijkantoor is gevestigd) en die door het bijkantoor zijn overgenomen of met plaatsingsgarantie zijn geplaatst 26 Informatie over klachten die het bijkantoor en/of de onderneming uit een derde land heeft ontvangen met betrekking tot de activiteiten van het bijkantoor in de Unie (buiten de lidstaat waar het bijkantoor is gevestigd) tijdens de rapportageperiode Het aantal klachten dat het bijkantoor en/of de onderneming uit een derde land heeft ontvangen met betrekking tot de activiteiten van het bijkantoor in andere lidstaten dan die waar het bijkantoor is gevestigd, samen met: — een uitsplitsing per lidstaat; — een uitsplitsing van de vijf financiële instrumenten die het grootste aantal klachten hebben opgeleverd; — een uitsplitsing van de vijf meest voorkomende onderwerpen van de klachten; — het aantal klachten dat in de rapportageperiode is behandeld; — de bestaande regelingen om de klachten zorgvuldig af te handelen 27a Informatie over de marketingactiviteiten tijdens de rapportageperiode van het bijkantoor of de onderneming uit een derde land met betrekking tot de activiteiten van het bijkantoor in de Unie (buiten de lidstaat waar het bijkantoor is gevestigd) Een beschrijving van de marketingstrategie van de onderneming uit een derde land in de Unie (buiten de lidstaat waar het bijkantoor is gevestigd) met betrekking tot de activiteiten van het bijkantoor, met inbegrip van details over het geografische toepassingsgebied ervan en de marketingmiddelen die de onderneming uit het derde land heeft gebruikt (zoals agenten, roadshows, telefoongesprekken, websites) 27b De lijst van handelsnamen die door de onderneming uit een derde land worden gebruikt in de Unie (buiten de lidstaat waar het bijkantoor is gevestigd), samen met, voor elke handelsnaam: — de lijst van lidstaten waarin de naam wordt gebruikt; — de categorieën financiële instrumenten in verband waarmee hij wordt gebruikt, alsmede — de categorieën cliënten in verband waarmee hij wordt gebruikt 27c Voor agenten of soortgelijke entiteiten die door de onderneming uit een derde land in de Unie worden ingezet (buiten de lidstaat waar het bijkantoor is gevestigd), de naam van de persoon of entiteit, samen met het adres en de contactgegevens 27d De lijst van websites die door de onderneming uit een derde land worden gebruikt in de Unie (buiten de lidstaat waar het bijkantoor is gevestigd), samen met, voor elke website, de respectieve URL 28a Beschrijving van de beleggersbeschermingsregelingen van de onderneming uit een derde land die beschikbaar zijn voor de cliënten van het bijkantoor in de Unie (buiten de lidstaat waar het bijkantoor is gevestigd), met inbegrip van de rechten van die cliënten die voortvloeien uit het beleggerscompensatiestelsel als bedoeld in artikel 39, lid 2, punt f), van Richtlijn 2014/65/EU ( te verstrekken in geval van wijzigingen van de eerder aan de bevoegde autoriteit meegedeelde informatie ) Informatieverstrekking en rapportage aan cliënten De beschrijving van de regelingen van de onderneming uit een derde land om ervoor te zorgen dat zij voldoet aan haar verplichtingen inzake informatieverstrekking en rapportage jegens cliënten uit hoofde van de artikelen 24 en 25 van Richtlijn 2014/65/EU en uitvoeringsmaatregelen voor de activiteiten van het bijkantoor in de Unie (buiten de lidstaat waar het bijkantoor is gevestigd) 28b De taal of talen die het bijkantoor met zijn cliënten zal gebruiken in de Unie (buiten de lidstaat waar het bijkantoor is gevestigd) 28c Geschiktheid en adequaatheid Beschrijving van de regelingen van de onderneming uit een derde land om ervoor te zorgen dat zij haar verplichtingen inzake de beoordeling van geschiktheid of adequaatheid nakomt, al naargelang het geval, wanneer het bijkantoor diensten verleent aan cliënten in de Unie (buiten de lidstaat waar het bijkantoor is gevestigd) 28d Optimale uitvoering Indien het bijkantoor orders voor zijn cliënten uitvoert in de Unie (buiten de lidstaat waar het bijkantoor is gevestigd), een beschrijving van de regelingen die ervoor zorgen dat het de orders van cliënten uitvoert tegen de voor de cliënten gunstigste voorwaarden 28e Regels voor de verwerking van cliëntenorders De beschrijving van de regelingen van de onderneming uit een derde land die zorgen voor een onmiddellijke, billijke en vlotte uitvoering van orders van cliënten, met bijzondere aandacht voor de activiteiten van het bijkantoor in de Unie (buiten de lidstaat waar het bijkantoor is gevestigd) 28f Productgovernanceregelingen Indien de onderneming uit een derde land financiële instrumenten in de Unie (buiten de lidstaat waar het bijkantoor is gevestigd) ontwikkelt en/of distribueert, een beschrijving van de productgovernanceregelingen die door de onderneming uit een derde land zijn opgezet voor haar activiteiten in de Unie 28g De regelingen van de onderneming uit een derde land om belangenconflicten te identificeren, te voorkomen en te beheersen Een beschrijving van de maatregelen die door de onderneming uit een derde land zijn genomen om belangenconflicten die zich voordoen bij het verlenen van beleggings- en nevendiensten te identificeren, te voorkomen en te beheersen, met inbegrip van die welke voortvloeien uit het vergoedingsbeleid voor de personen die betrokken zijn bij het verrichten van beleggingsdiensten, beleggingsactiviteiten en nevendiensten die worden verstrekt in de Unie (buiten de lidstaat waar het bijkantoor is gevestigd) 28h De regelingen van de onderneming uit een derde land voor de behandeling van klachten Een beschrijving van de procedure die cliënten van de onderneming uit een derde land in de Unie (buiten de lidstaat waar het bijkantoor is gevestigd) moeten volgen om een klacht in te dienen 28j De afdeling die verantwoordelijk is voor de behandeling van klachten van cliënten van het bijkantoor 28k De taal of talen waarin de cliënten hun klacht moeten indienen 28l De betrokken rechtbanken (in geval van een geschil) waarnaar wordt verwezen in contractuele overeenkomsten tussen de onderneming uit een derde land en haar cliënten in de Unie (buiten de lidstaat waar het bijkantoor is gevestigd) 28m De entiteit(en) voor alternatieve geschillenbeslechting die bevoegd is/zijn om grensoverschrijdende geschillen te behandelen waarbij cliënten in de Unie zijn betrokken (buiten de lidstaat waar het bijkantoor is gevestigd) 28n Het lidmaatschap van de onderneming uit een derde land van een beleggerscompensatiestelsel De beschrijving van het lidmaatschap van de onderneming uit een derde land van een beleggerscompensatiestelsel, met inbegrip van de vermelding of cliënten en tegenpartijen van het bijkantoor in de Unie (buiten de lidstaat waar het bijkantoor is gevestigd) al dan niet in aanmerking komen voor een dergelijk stelsel, het toepassingsgebied ervan, een beschrijving van de voorwaarden om in aanmerking te komen en de bedragen en financiële instrumenten die onder het stelsel vallen 28o De regelingen van de onderneming uit een derde land om gelden en activa van cliënten te beschermen en te beheren De beschrijving van alle regelingen ter vrijwaring van gelden of activa van cliënten in de Unie (buiten de lidstaat waar het bijkantoor is gevestigd) (met name, wanneer financiële instrumenten en gelden door een bewaarnemer worden aangehouden, de naam van de bewaarnemer en de daarmee verband houdende overeenkomsten) 28p Andere regelingen De beschrijving van alle andere regelingen die de onderneming uit een derde land relevant acht voor het verlenen van diensten en het verrichten van de activiteiten van het bijkantoor in de Unie (buiten de lidstaat waar het bijkantoor is gevestigd), op een eerlijke, billijke en professionele wijze die de belangen van cliënten bevordert 29a Informatie over de uitbestedingsregelingen van de onderneming uit een derde land die van toepassing zijn op de activiteiten van het bijkantoor ( te verstrekken in geval van wijzigingen van de eerder aan de bevoegde autoriteit meegedeelde informatie ) De lijst en beschrijving van de uitbestede functies (of die welke zullen worden uitbesteed) voor het verlenen van de beleggingsdiensten van het bijkantoor en het verrichten van zijn activiteiten in de Unie (buiten de lidstaat waar het bijkantoor is gevestigd) 29b De beschrijving van de middelen (met name personele en technische middelen en het internecontrolesysteem) die zijn toegewezen aan de controle van de uitbestede functies, diensten of activiteiten, voor zover deze verband houden met de activiteiten van het bijkantoor in de Unie (buiten de lidstaat waar het bijkantoor is gevestigd) 30 Informatie over de door de onderneming uit een derde land opgezette regelingen (met inbegrip van IT-regelingen) die van toepassing zijn op de activiteiten van het bijkantoor met betrekking tot algoritmische handel, hoogfrequentiehandel en directe elektronische toegang ( te verstrekken in geval van wijzigingen van de eerder aan de bevoegde autoriteit meegedeelde informatie ) Beschrijving van alle regelingen en middelen (met name personele en IT-middelen) die de onderneming uit een derde land voor de activiteiten van haar bijkantoor in de Unie (buiten de lidstaat waar het bijkantoor is gevestigd) heeft ingezet en/of toegewezen voor algoritmische handel, hoogfrequentiehandel en directe elektronische toegang en voor de controle op dergelijke activiteiten 31 Alle andere informatie die de bevoegde autoriteit noodzakelijk acht voor een alomvattende monitoring van de activiteiten van het bijkantoor in de Unie.",
  "source": "EUR LEX"
}