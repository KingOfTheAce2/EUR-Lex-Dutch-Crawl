{
  "url": "http://www.w3.org/1999/xhtml\"><!--",
  "content": "L_2021436NL.01004601.xml 7.12.2021 NL Publicatieblad van de Europese Unie L 436/46 BESLUIT (GBVB) 2021/2161 VAN DE RAAD van 6 december 2021 tot wijziging van Besluit (GBVB) 2018/1788 ter ondersteuning van het Uitwisselingscentrum voor Zuidoost- en Oost-Europa inzake de beheersing van het aantal handvuurwapens en lichte wapens (Seesac) voor de uitvoering van de regionale routekaart voor de strijd tegen illegale wapenhandel in de Westelijke Balkan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 19 november 2018 Besluit (GBVB) 2018/1788 ( 1 ) vastgesteld. (2) Besluit (GBVB) 2018/1788 voorziet voor de in artikel 1 van dat besluit bedoelde activiteiten in een uitvoeringsperiode van 36 maanden vanaf de datum van sluiting van de in artikel 3, lid 3, van dat besluit bedoelde overeenkomst. (3) De uitvoeringspartner, het Ontwikkelingsprogramma van de Verenigde Naties, dat optreedt namens het Uitwisselingscentrum voor Zuidoost- en Oost-Europa inzake de beheersing van handvuurwapens en lichte wapens, heeft verzocht om verlenging van de uitvoeringsperiode van Besluit (GBVB) 2018/1788 tot en met 17 oktober 2022, gezien de vertraging bij de uitvoering van projectactiviteiten in het kader van Besluit (GBVB) 2018/1788 als gevolg van de impact van de COVID-19-pandemie. (4) De in artikel 1 van Besluit (GBVB) 2018/1788 bedoelde activiteiten kunnen zonder gevolgen voor de financiële middelen tot en met 17 oktober 2022 worden voortgezet. (5) Artikel 5, lid 2, van Besluit (GBVB) 2018/1788 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 5, lid 2, van Besluit (GBVB) 2018/1788 wordt vervangen door: “2.   Dit besluit verstrijkt op 17 oktober 2022.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 6 december 2021. Voor de Raad De voorzitter J. CIGLER KRALJ ( 1 ) Besluit (GBVB) 2018/1788 van de Raad van 19 november 2018 ter ondersteuning van het Uitwisselingscentrum voor Zuidoost- en Oost-Europa inzake de beheersing van het aantal handvuurwapens en lichte wapens (Seesac) voor de uitvoering van de regionale routekaart voor de strijd tegen illegale wapenhandel in de Westelijke Balkan ( PB L 293 van 20.11.2018, blz. 11 ).",
  "source": "EUR LEX"
}