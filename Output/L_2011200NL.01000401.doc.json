{
  "url": "http://www.w3.org/1999/xhtml\">",
  "content": "L_2011200NL.01000401.xml 3.8.2011 NL Publicatieblad van de Europese Unie L 200/4 UITVOERINGSVERORDENING (EU) Nr. 762/2011 VAN DE COMMISSIE van 29 juli 2011 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité Douanewetboek heeft geen advies uitgebracht binnen de door de voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2011. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Een hol, cilindervormig artikel van staal, anders dan van roestvrij staal, zonder schroefdraad, bekleed met zink (zogenoemde \"spanhuls\"). Aan één zijde is het volledig open. Een van de uiteinden is lichtjes naar buiten gebogen. Het andere uiteinde heeft een scherpe, snijdende rand. Het artikel is een bevestigingsmiddel dat in een voorgeboord gat wordt geslagen en bijvoorbeeld wordt gebruikt om snel latten snel op betonmuren te bevestigen. Dankzij het scherpe uiteinde kan het gemakkelijker worden ingeslagen. De holle constructie, de opening aan één zijde en het naar buiten gebogen uiteinde zorgen voor een stevigere bevestiging wanneer het artikel volledig is ingeslagen. (zie afbeelding ( 1 ) ) 7317 00 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 7317 00 en 7317 00 90. Indeling onder post 7318 is uitgesloten, omdat het artikel anders is vormgegeven dan de onder die post genoemde artikelen. Indeling onder post 7326 is uitgesloten, omdat het artikel niet kan worden beschouwd als een muurplug van staal, aangezien het - gelet op de constructie ervan - niet is bestemd voor het vastdraaien van schroeven in metselwerk. Het artikel is vergelijkbaar met en functioneert op dezelfde wijze als een nagel van post 7317. Het volstaat om het artikel volledig in te slaan om ervoor te zorgen dat het te bevestigen voorwerp, bijvoorbeeld een lat, stevig op zijn plaats blijft. Het artikel moet daarom worden ingedeeld onder GN-code 7317 00 90 als ander werk van staal, vergelijkbaar met een nagel. ( 1 ) De afbeelding is louter ter informatie.",
  "source": "EUR LEX"
}