{
  "url": "http://www.w3.org/1999/xhtml\">",
  "content": "L_2018327NL.01008701.xml 21.12.2018 NL Publicatieblad van de Europese Unie L 327/87 BESLUIT (EU) 2018/2049 VAN DE EUROPESE CENTRALE BANK van 12 december 2018 houdende de goedkeuring van de muntenuitgifteomvang in 2019 (ECB/2018/35) DE DIRECTIE VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 128, lid 2, Gezien Besluit (EU) 2015/2332 van de Europese Centrale Bank van 4 december 2015 betreffende het procedurele kader voor de goedkeuring van de euromuntenuitgifteomvang (ECB/2015/43) ( 1 ) , en met name artikel 2, lid 9, Overwegende hetgeen volgt: (1) De Europese Centrale Bank (ECB) heeft sinds 1 januari 1999 het alleenrecht de muntenuitgifteomvang door de eurogebiedlidstaten goed te keuren. (2) De 19 eurogebiedlidstaten hebben hun verzoeken voor goedkeuring van de muntenuitgifteomvang in 2019 bij de ECB ingediend met een toelichting betreffende de gevolgde schattingsmethodologie. Sommige lidstaten hebben tevens aanvullende informatie verstrekt over circulatiemunten, indien dergelijke informatie beschikbaar is en de lidstaten die informatie van belang achten om het goedkeuringsverzoek te staven. (3) Aangezien de lidstaten onder voorbehoud van goedkeuring van de uitgifteomvang door de Europese Centrale Bank munten in euro kunnen uitgeven, mogen de lidstaten de door de ECB goedgekeurde hoeveelheden zonder voorafgaande goedkeuring door de ECB niet overschrijden. (4) Krachtens artikel 2, lid 9, van Besluit (EU) 2015/2332 (ECB/2015/43) is de bevoegdheid tot vaststelling van besluiten inzake de jaarlijkse goedkeuringsverzoeken voor wat betreft de jaarlijkse muntenuitgifteomvang, ingediend door de lidstaten die de euro als munt hanteren, gedelegeerd aan de directie indien een wijziging van de verzochte muntenuitgifteomvang niet is vereist, HEEFT HET VOLGENDE BESLUIT VASTGESTELD: Artikel 1 Goedkeuring van de euromuntenuitgifteomvang in 2019 De ECB verleent hierbij goedkeuring aan de in de onderstaande tabel beschreven euromuntenuitgifteomvang in 2019 door de eurogebiedlidstaten: Voor uitgifte in 2019 goedgekeurde euromuntenomvang Circulatiemunten Munten voor verzamelaars (niet bestemd voor circulatie) Muntenuitgifteomvang (in miljoenen euro) (in miljoenen euro) (in miljoenen euro) België 46,0 1,0 47,0 Duitsland 401,0 231,0 632,0 Estland 10,2 0,3 10,5 Ierland 11,0 0,5 11,5 Griekenland 110,9 0,6 111,5 Spanje 357,2 30,0 387,2 Frankrijk 235,8 50,1 285,9 Italië 204,2 2,1 206,3 Cyprus 13,5 0,1 13,6 Letland 15,7 0,2 15,9 Litouwen 22,0 0,7 22,7 Luxemburg 12,4 0,2 12,6 Malta 9,0 0,2 9,2 Nederland 25,0 3,0 28,0 Oostenrijk 73,2 153,4 226,6 Portugal 43,1 2,5 45,6 Slovenië 22,0 1,5 23,5 Slowakije 17,0 1,2 18,2 Finland 15,0 10,0 25,0 Totaal 1 644,2 488,6 2 132,8 Artikel 2 Inwerkingtreding Dit Besluit treedt in werking op de dag van notificatie aan de geadresseerden. Artikel 3 Geadresseerden Dit Besluit is gericht tot de lidstaten die de euro als munt hebben. Gedaan te Frankfurt am Main, 12 december 2018. De president van de ECB Mario DRAGHI ( 1 ) PB L 328 van 12.12.2015, blz. 123 .",
  "source": "EUR LEX"
}