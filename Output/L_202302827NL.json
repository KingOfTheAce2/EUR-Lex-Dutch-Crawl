{
  "url": "http://www.w3.org/1999/xhtml\">",
  "content": "L_202302827NL.000101.fmx.xml Publicatieblad van de Europese Unie NL Serie L 2023/2827 14.12.2023 BESLUIT (EU, Euratom) 2023/2827 VAN DE RAAD van 12 december 2023 tot wijziging van het reglement van orde van de Raad DE RAAD VAN DE EUROPESE UNIE, Gezien het Verdrag betreffende de Europese Unie, Gezien het Verdrag betreffende de werking van de Europese Unie, en met name artikel 240, lid 3, Overwegende hetgeen volgt: (1) In de gevallen waarin de Raad met gekwalificeerde meerderheid van stemmen een handeling vaststelt, moet worden nagegaan of de lidstaten welke die gekwalificeerde meerderheid vormen, ten minste 65 % van de bevolking van de Unie vertegenwoordigen. (2) Dat percentage wordt berekend op basis van de bevolkingscijfers vermeld in bijlage III bij het reglement van orde van de Raad (het “reglement van orde”) ( 1 ) . (3) In artikel 11, lid 6, van het reglement van orde is bepaald dat de Raad de in bijlage III vermelde cijfers met ingang van 1 januari van elk jaar wijzigt overeenkomstig de gegevens waarover het Bureau voor de statistiek van de Europese Unie op 30 september van het voorgaande jaar beschikt. (4) Het reglement van orde moet derhalve voor het jaar 2024 dienovereenkomstig worden aangepast. (5) Overeenkomstig artikel 106 bis van het Verdrag tot oprichting van de Europese Gemeenschap voor Atoomenergie, is artikel 240 van het Verdrag betreffende de werking van de Europese Unie van toepassing op de Europese Gemeenschap voor Atoomenergie, HEEFT HET VOLGENDE BESLUIT VASTGESTELD: Artikel 1 Bijlage III bij het reglement van orde wordt vervangen door: “BIJLAGE III Cijfers betreffende de bevolking van de Unie en de bevolking van elke lidstaat voor de toepassing van de voorschriften inzake het stemmen met gekwalificeerde meerderheid in de Raad Lidstaat Bevolking Percentage van de bevolking van de Unie (%) Duitsland 84 311 244 18,72 Frankrijk 68 070 697 15,11 Italië 59 691 110 13,25 Spanje 48 063 694 10,67 Polen 37 723 532 8,37 Roemenië 19 051 562 4,23 Nederland 17 956 453 3,99 België 11 754 004 2,61 Tsjechië 10 833 385 2,40 Zweden 10 541 000 2,34 Portugal 10 516 621 2,33 Griekenland 10 415 585 2,31 Hongarije 9 599 744 2,13 Oostenrijk 9 087 000 2,02 Bulgarije 6 498 567 1,44 Denemarken 5 921 952 1,31 Finland 5 593 070 1,24 Slowakije 5 454 629 1,21 Ierland 5 194 336 1,15 Kroatië 3 850 894 0,85 Litouwen 2 857 279 0,63 Slovenië 2 116 972 0,47 Letland 1 883 008 0,42 Estland 1 365 884 0,3 Cyprus 920 701 0,2 Luxemburg 658 278 0,15 Malta 542 051 0,12 EU 27 450 473 252 Drempel (65 %) 292 807 614 ” Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Het is van toepassing met ingang van 1 januari 2024. Gedaan te Brussel, 12 december 2023. Voor de Raad De voorzitter P. NAVARRO RÍOS ( 1 ) Besluit 2009/937/EU van de Raad van 1 december 2009 houdende vaststelling van zijn reglement van orde ( PB L 325 van 11.12.2009, blz. 35 ). ELI: http://data.europa.eu/eli/dec/2023/2827/oj ISSN 1977-0758 (electronic edition)",
  "source": "EUR LEX"
}