{
  "url": "http://www.w3.org/1999/xhtml\">",
  "content": "L_2007067NL.01000701.xml 7.3.2007 NL Publicatieblad van de Europese Unie L 67/7 BESCHIKKING VAN DE COMMISSIE van 6 maart 2007 tot wijziging van de Beschikkingen 94/741/EG en 97/622/EG wat betreft de vragenlijsten voor het verslag over de uitvoering van Richtlijn 2006/12/EG van het Europees Parlement en de Raad betreffende afvalstoffen en over de uitvoering van Richtlijn 91/689/EEG van de Raad betreffende gevaarlijke afvalstoffen (Kennisgeving geschied onder nummer C(2007) 634) (Voor de EER relevante tekst) (2007/151/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2006/12/EG van het Europees Parlement en de Raad van 5 april 2006 betreffende afvalstoffen ( 1 ) , en met name op de eerste alinea van artikel 16, Gelet op Richtlijn 91/689/EEG van de Raad van 12 december 1991 betreffende gevaarlijke afvalstoffen ( 2 ) , en met name op artikel 8, lid 1, Overwegende hetgeen volgt: (1) Het verslag over de uitvoering van Richtlijn 2006/12/EG moet worden opgesteld aan de hand van een vragenlijst die is vastgesteld bij Beschikking 94/741/EG van de Commissie van 24 oktober 1994 inzake de vragenlijsten voor de verslagen van de lidstaten betreffende de toepassing van bepaalde richtlijnen in de sector afvalstoffen (tenuitvoerlegging van Richtlijn 91/692/EEG van de Raad) ( 3 ) . (2) Het verslag over de uitvoering van Richtlijn 91/689/EEG moet worden opgesteld aan de hand van een vragenlijst die is vastgesteld bij Beschikking 97/622/EG van de Commissie van 27 mei 1997 inzake de vragenlijsten voor de verslagen van de lidstaten betreffende de toepassing van bepaalde richtlijnen in de sector afvalstoffen (tenuitvoerlegging van Richtlijn 91/692/EEG van de Raad) ( 4 ) . (3) Bij Verordening (EG) nr. 2150/2002 van het Europees Parlement en de Raad van 25 november 2002 betreffende afvalstoffenstatistieken ( 5 ) zijn de regels vastgesteld voor de opstelling van communautaire statistieken inzake de productie, de terugwinning en de verwijdering van afvalstoffen. (4) Uit een onderzoek van de in de communautaire regelgeving vastgestelde verplichtingen tot rapportering van afvalstoffengegevens is gebleken dat bepaalde gegevensrapporteringsverplichtingen die zijn vastgesteld in Beschikking 94/741/EG en Beschikking 97/622/EG ook zijn opgenomen in Verordening (EG) nr. 2150/2002 of in Verordening (EG) nr. 1013/2006 van het Europees Parlement en de Raad van 14 juni 2006 betreffende de overbrenging van afvalstoffen ( 6 ) . (5) Om overlappingen en onnodige administratieve vereisten te vermijden, moeten de rapporteringsverplichtingen inzake „gevaarlijke afvalstoffen” en „andere afvalstoffen” uit Beschikking 94/741/EG worden geschrapt. Voorts moet het begrip „huishoudafval” worden vervangen door het begrip „huishoudelijk en soortgelijk afval” om Beschikking 94/741/EG in overeenstemming te brengen met Verordening (EG) nr. 2150/2002. (6) Dienovereenkomstig moet de rapporteringsverplichting met betrekking tot gevaarlijke afvalstoffen uit Beschikking 97/622/EG worden geschrapt. (7) De Beschikkingen 94/741/EG en 97/622/EG moeten derhalve dienovereenkomstig worden gewijzigd. (8) De in deze beschikking vervatte maatregelen zijn in overeenstemming met het advies van het bij artikel 18 van Richtlijn 2006/12/EG ingestelde comité, HEEFT DE VOLGENDE BESCHIKKING GEGEVEN: Artikel 1 Beschikking 94/741/EG wordt gewijzigd overeenkomstig de bijlage bij deze beschikking. Artikel 2 Beschikking 97/622/EG wordt gewijzigd overeenkomstig de bijlage bij deze beschikking. Artikel 3 Deze beschikking is gericht tot de lidstaten. Gedaan te Brussel, 6 maart 2007. Voor de Commissie Stavros DIMAS Lid van de Commissie ( 1 ) PB L 114 van 27.4.2006, blz. 9 . ( 2 ) PB L 377 van 31.12.1991, blz. 20 . Richtlijn laatstelijk gewijzigd bij Verordening (EG) nr. 166/2006 van het Europees Parlement en de Raad ( PB L 33 van 4.2.2006, blz. 1 ). ( 3 ) PB L 296 van 17.11.1994, blz. 42 . ( 4 ) PB L 256 van 19.9.1997, blz. 13 . ( 5 ) PB L 332 van 9.12.2002, blz. 1 . Verordening laatstelijk gewijzigd bij Verordening (EG) nr. 1893/2006 ( PB L 393 van 30.12.2006, blz. 1 ). ( 6 ) PB L 190 van 12.7.2006, blz. 1 . BIJLAGE Wijzigingen in de Beschikkingen 94/741/EG en 97/622/EG A. In de bijlage bij Beschikking 94/741/EG wordt de tweede vragenlijst als volgt gewijzigd: 1) De titel van de vragenlijst wordt vervangen door: „VRAGENLIJST voor het verslag van de lidstaten over de omzetting en de uitvoering van Richtlijn 2006/12/EG”. 2) Deel II, punt 4, van de vragenlijst wordt vervangen door: „4. Gelieve, overeenkomstig artikel 7, lid 1, de volgende gegevens te verstrekken voor zover die beschikbaar zijn; geef aan bij welke cijfers het om ramingen gaat: Huishoudelijk en soortgelijk afval (t/jaar) Totale hoeveelheid geproduceerd afval ( 1 ) , waarvan: hoeveelheid gerecycleerd afval ( 1 ) hoeveelheid verbrand afval ( 1 ) hoeveelheid afval dat met energieterugwinning is verbrand ( 1 ) hoeveelheid gestort afval ( 1 ) hoeveelheid ander afval (specificeer) ( 1 ) : B. In de bijlage bij Beschikking 97/622/EG wordt deel II, punt 11, onder d), van de eerste vragenlijst geschrapt. ( 1 ) In de lidstaat.”.",
  "source": "EUR LEX"
}