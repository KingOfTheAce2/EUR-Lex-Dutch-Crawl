{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1090:NL:HTML\">",
  "content": "EUR-Lex - 31997R1090 - NL Avis juridique important | 31997R1090 Verordening (EG) nr. 1090/97 van de Commissie van 16 juni 1997 houdende wijziging van Verordening (EG) nr. 2144/96 betreffende de toewijzing van uitvoercertificaten voor kaas die in 1997 in het kader van een extra contingent naar de Verenigde Staten van Amerika mag worden uitgevoerd op grond van de GATT- overeenkomsten Publicatieblad Nr. L 158 van 17/06/1997 blz. 0006 - 0006 VERORDENING (EG) Nr. 1090/97 VAN DE COMMISSIE van 16 juni 1997 houdende wijziging van Verordening (EG) nr. 2144/96 betreffende de toewijzing van uitvoercertificaten voor kaas die in 1997 in het kader van een extra contingent naar de Verenigde Staten van Amerika mag worden uitgevoerd op grond van de GATT-overeenkomsten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1466/95 van de Commissie van 27 juni 1995 tot vaststelling van de specifieke bepalingen inzake de toepassing van de uitvoerrestituties voor de sector melk en zuivelproducten (1), laatstelijk gewijzigd bij Verordening (EG) nr. 417/97 (2), en met name op artikel 9 bis, lid 3, Overwegende dat ingevolge artikel 9 bis van Verordening (EG) nr. 1466/95 uitvoercertificaataanvragen in het kader van dat artikel vergezeld moeten gaan van een verklaring van de aangewezen importeur dat hij volgens de in de Verenigde Staten geldende regels in aanmerking komt voor afgifte van een invoercertificaat; dat, na de goedkeuring van Verordening (EG) nr. 2144/96 van de Commissie (3), gewijzigd bij Verordening (EG) nr. 2362/94 (4), is vastgesteld dat bepaalde aangewezen importeurs niet in aanmerking kwamen; dat de hoeveelheden waarop de bewuste aanvragen betrekking hadden, moeten worden herverdeeld over de andere gegadigden die voorlopige vergunningen hebben ontvangen voor dezelfde productgroepen; dat derhalve de bijlage bij Verordening (EG) nr. 2144/96 dienovereenkomstig moet worden gewijzigd en dat die wijzigingen moeten ingaan op de datum van inwerkingtreding van die verordening, HEEFT DE VOLGENDE VERORDENING VASTGESTELD: Artikel 1 In de bijlage bij Verordening (EG) nr. 2144/96 wordt in kolom 5 de toewijzingscoëfficiënt \"0,15625\" vervangen door \"0,29895\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing met ingang van 8 november 1996. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 juni 1997. Voor de Commissie Franz FISCHLER Lid van de Commissie (1) PB nr. L 144 van 28. 6. 1995, blz. 22. (2) PB nr. L 64 van 5. 3. 1997, blz. 1. (3) PB nr. L 286 van 8. 11. 1996, blz. 12. (4) PB nr. L 321 van 12. 12. 1996, blz. 13.",
  "source": "EUR LEX"
}