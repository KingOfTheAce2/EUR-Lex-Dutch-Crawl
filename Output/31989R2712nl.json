{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R2712:NL:HTML\">",
  "content": "EUR-Lex - 31989R2712 - NL Avis juridique important | 31989R2712 Verordening (EEG) nr. 2712/89 van de Commissie van 7 september 1989 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen Publicatieblad Nr. L 262 van 08/09/1989 blz. 0022 - 0024 Bijzondere uitgave in het Fins: Hoofdstuk 3 Deel 30 blz. 0121 Bijzondere uitgave in het Zweeds: Hoofdstuk 3 Deel 30 blz. 0121 ***** VERORDENING  (EEG) Nr. 2712/89 VAN DE COMMISSIE van 7 september 1989 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 1834/89 (2), en met name op artikel 4, lid 5, en artikel 4 ter, lid 5, Gelet op Verordening (EEG) nr. 1676/85 van de Raad van 11 juni 1985 inzake de waarde van de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (3), laatstelijk gewijzigd bij Verordening (EEG) nr. 1636/87 (4), en met name op artikel 5, lid 3, Overwegende dat de omrekening van de in artikel 1 van Verordening (EEG) nr. 1432/88 van de Commissie (5), laatstelijk gewijzigd bij Verordening (EEG) nr. 3858/88 (6), bedoelde medeverantwoordelijkheidsheffing in de nationale valuta aan de hand van de bij de inning van die heffingen geldende landbouwomrekeningskoers oorzaak van administratieve moeilijkheden kan zijn voor het geval dat er zich in de loop van het verkoopseizoen een koerswijziging voordoet; dat ter vereenvoudiging moet worden bepaald dat voor alle transacties in éénzelfde verkoopseizoen waarbij medeverantwoordelijkheidsheffingen worden toegepast één enkele landbouwomrekeningskoers geldt; dat het dienstig is daarvoor de op 1 juli van het betrokken verkoopseizoen geldende omrekeningskoers aan te houden; Overwegende dat in artikel 3, lid 2, tweede alinea, van Verordening (EEG) nr. 1432/88 is bepaald dat de Lid-Staten vóór het begin van het verkoopseizoen kunnen bepalen dat de eventuele terugbetaling van de in artikel 4 ter van Verordening (EEG) nr. 2727/75 bedoelde extra medeverantwoordelijkheidsheffing wordt verricht door de economische subjecten die deze heffing hebben geïnd; dat van deze mogelijkheid gebruik moet kunnen worden gemaakt voor zover de betrokken economische subjecten tijdig op de hoogte zijn gebracht; Overwegende dat met het oog op harmonisatie voor de handelaren gelijke termijnen moeten worden vastgesteld voor de terugbetaling aan de betrokkenen en voor de betaling van de extra medeverantwoordelijkheidsheffing aan de bevoegde instanties; Overwegende dat op grond van de met de toepassing van de medeverantwoordelijkheidsheffingen opgedane ervaring passende maatregelen moeten worden vastgesteld voor het geval dat de bepalingen inzake het overmaken van de medeverantwoordelijkheidsheffingen niet worden nageleefd, om het aan de te late betaling verbonden voordeel te compenseren; Overwegende dat het Comité van beheer voor granen geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1432/88 wordt als volgt gewijzigd: 1. Artikel 2, leden 1 en 2, wordt gelezen: »1. In de zin van deze verordening zijn de in artikel 1 bedoelde medeverantwoordelijkheidsheffingen verschuldigd op het ogenblik van - de levering van het graan in geval van afzet op de markt als bedoeld in artikel 1, lid 2, eerste alinea, in de Lid-Staat zelf; - de aanvaarding van de aangifte ten uitvoer uit het douanegebied van de Gemeenschap, respectievelijk de aangifte tot verzending naar een andere Lid-Staat in geval van uitvoer of verzending door een producent; - de aanvaarding van de warrant in het in artikel 1, lid 2, tweede alinea, bedoelde geval. Voor de in het tweede streepje bedoelde aangifte tot verzending naar een andere Lid-Staat worden de Benelux-landen samen als één Lid-Staat beschouwd. 2. In de zin van artikel 5 van Verordening (EEG) nr. 1676/85 wordt het ontstaansfeit voor de in artikel 1 bedoelde medeverantwoordelijkheidsheffingen geacht op 1 juli van het betrokken verkoopseizoen te zijn geschied.\". 2. In artikel 3, lid 2, tweede alinea, eerste zin, worden de woorden »vóór het begin van het verkoopseizoen\" geschrapt. 3. In artikel 3, lid 4, wordt in plaats van het woord »gold\" gelezen: »is toegepast\". 4. In artikel 4, lid 1, derde alinea, wordt in plaats van de worden »de vijftiende dag\" gelezen: »de dertigste dag\". 5. Aan artikel 4 wordt het volgende lid toegevoegd: »4. Wanneer verschuldigde bedragen niet binnen de vastgestelde termijn worden overgemaakt, dient de betrokkene over de volledige periode van overschrijding van de termijn een rente te betalen waarvan het percentage door de Lid-Staten wordt vastgesteld. Dit percentage mag niet lager zijn dan de referentierentevoet, aangeduid in bijlage II verhoogd met één percentpunt, die op de dag waarop de bovenbedoelde termijn afliep, op hun geldmarkt gold. De Lid-Staten kunnen van inning van deze rente afzien wanneer het bedrag ervan ten hoogste 20 ecu bedraagt.\". 6. De bijlage bij de onderhavige verordening wordt toegevoegd als bijlage II en de bijlage wordt genummerd bijlage I. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 7 september 1989. Voor de Commissie Ray MAC SHARRY Lid van de Commissie (1) PB nr. L 281 van 1. 11. 1975, blz. 1. (2) PB nr. L 180 van 27. 6. 1989, blz. 1. (3) PB nr. L 164 van 24. 6. 1985, blz. 1. (4) PB nr. L 153 van 13. 6. 1987, blz. 1. (5) PB nr. L 131 van 27. 5. 1988, blz. 37. (6) PB nr. L 343 van 13. 12. 1988, blz. 21. BIJLAGE »BIJLAGE II Referentierentevoeten als bedoeld in artikel 4, lid 4 1. België: Brussel interbank borrowing offered rate - drie maanden 2. Denemarken: Schatkistcertificaat - twaalf maanden 3. Duitsland: Frankfurt interbank borrowing offered rate - drie maanden 4. Griekenland: Schatkistcertificaat - drie maanden 5. Frankrijk: Parijs interbank borrowing offered rate - drie maanden 6. Spanje: Madrid interbank borrowing offered rate - drie maanden 7. Ierland: Dublin interbank borrowing offered rate - drie maanden 8. Italië: Schatkistcertificaat - drie maanden 9. Luxemburg: Interbanken rentevoet - drie maanden 10. Nederland: Amsterdam interbank borrowing offered rate - drie maanden 11. Portugal: Lissabon interbank borrowing offered rate - drie maanden 12. Verenigd Koninkrijk: Londen interbank borrowing offered rate - drie maanden\"",
  "source": "EUR LEX"
}