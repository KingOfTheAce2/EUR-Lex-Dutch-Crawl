{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984R3626:NL:HTML\">",
  "content": "EUR-Lex - 31984R3626 - NL Avis juridique important | 31984R3626 Verordening (EEG) nr. 3626/84 van de Raad van 19 december 1984 tot wijziging van Verordening nr. 11 ter uitvoering van artikel 79, lid 3, van het Verdrag tot oprichting van de Europese Economische Gemeenschap betreffende de opheffing van discriminaties inzake vrachtprijzen en vervoervoorwaarden Publicatieblad Nr. L 335 van 22/12/1984 blz. 0004 - 0004 Bijzondere uitgave in het Fins: Hoofdstuk 7 Deel 3 blz. 0103 Bijzondere uitgave in het Spaans: Hoofdstuk 07 Deel 3 blz. 0224 Bijzondere uitgave in het Zweeds: Hoofdstuk 7 Deel 3 blz. 0103 Bijzondere uitgave in het Portugees: Hoofdstuk 07 Deel 3 blz. 0224 ***** VERORDENING  (EEG) Nr. 3626/84 VAN DE RAAD van 19 december 1984 tot wijziging van Verordening nr. 11 ter uitvoering van artikel 79, lid 3, van het Verdrag tot oprichting van de Europese Economische Gemeenschap betreffende de opheffing van discriminaties inzake vrachtprijzen en vervoervoorwaarden DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 75, Gezien het voorstel van de Commissie, Gezien het advies van het Europese Parlement (1), Gezien het advies van het Economisch en Sociaal Comité (2), Overwegende dat bij Richtlijn 84/647/EEG (3) is voorzien in de mogelijkheid dat vervoerders voor eigen rekening en voor rekening van derden gebruik maken van gehuurde voertuigen; Overwegende dat de definitie van goederenvervoer over de weg voor eigen rekening in artikel 9 van Verordening nr. 11 (4) het gebruik van gehuurde voertuigen uitsluit; dat het derhalve noodzakelijk is die verordening te wijzigen, HEEFT DE VOLGENDE VERORDENING VASTGESTELD: Artikel 1 Artikel 9, eerste streepje, van Verordening nr. 11 wordt vervangen door: »- het vervoer dient plaats te vinden met vervoermiddelen die eigendom van de onderneming zijn of die zij op krediet heeft gekocht of die zij heeft gehuurd, mits de voertuigen in het laatste geval voldoen aan de voorwaarden van artikel 2 van Richtlijn 84/647/EEG (1). (1) PB nr. L 335 van 22. 12. 1984, blz. 72.\". Artikel 2 Deze verordening treedt in werking op 1 juli 1986. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 19 december 1984. Voor de Raad De Voorzitter J. BRUTON (1) PB nr. C 10 van 16. 1. 1984, blz. 91. (2) PB nr. C 35 van 9. 2. 1984, blz. 19. (3) Zie bladzijde 72 van dit Publikatieblad. (4) PB nr. 52 van 16. 8. 1960, blz. 1121/60.",
  "source": "EUR LEX"
}