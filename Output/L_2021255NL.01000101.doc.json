{
  "url": "http://www.w3.org/1999/xhtml\"><!--",
  "content": "L_2021255NL.01000101.xml 16.7.2021 NL Publicatieblad van de Europese Unie L 255/1 BESLUIT (EU) 2021/1169 VAN DE RAAD van 13 juli 2021 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Národná banka Slovenska DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien de aanbeveling van de Europese Centrale Bank van 6 mei 2021 aan de Raad van de Europese Unie met betrekking tot de externe accountants van de Národná banka Slovenska (ECB/2021/22) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, moeten worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) De Národná banka Slovenska heeft in 2017 Deloitte Audit s.r.o. als externe accountants geselecteerd voor de boekjaren 2017 tot en met 2020, met een eventuele verlenging van het mandaat voor de boekjaren 2021 tot en met 2023. (3) Het mandaat van de huidige externe accountants van de Národná banka Slovenska, Deloitte Audit s.r.o., is overeenkomstig Besluit (EU) 2017/1849 van de Raad ( 2 ) na de audit voor het boekjaar 2020 geëindigd. (4) De Národná banka Slovenska is voornemens het mandaat van Deloitte Audit s.r.o. te verlengen met het boekjaar 2021. De contractuele afspraken tussen de Národná banka Slovenska en Deloitte Audit s.r.o voorzien in de mogelijkheid tot een dergelijke verlenging. (5) De raad van bestuur van de ECB heeft aanbevolen om Deloitte Audit s.r.o. te benoemen tot externe accountants van de Národná banka Slovenska voor het boekjaar 2021. (6) Ingevolge de aanbeveling van de Raad van bestuur van de ECB moet Besluit 1999/70/EG ( 3 ) van de Raad dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 16 vervangen door: “16.   Deloitte Audit s.r.o. worden aanvaard als externe accountants van de Národná banka Slovenska voor het boekjaar 2021.”. Artikel 2 Dit besluit wordt van kracht op de datum van kennisgeving. Artikel 3 Dit besluit is gericht tot de Europese Centrale Bank. Gedaan te Brussel, 13 juli 2021. Voor de Raad De voorzitter A. ŠIRCELJ ( 1 ) PB C 187 van 17.5.2021, blz. 1 . ( 2 ) Besluit (EU) 2017/1849 van de Raad van 10 oktober 2017 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Národná banka Slovenska ( PB L 264 van 13.10.2017, blz. 5 ). ( 3 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}