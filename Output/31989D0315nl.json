{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989D0315:NL:HTML\">",
  "content": "EUR-Lex - 31989D0315 - NL Avis juridique important | 31989D0315 89/315/EEG: Beschikking van de Commissie van 2 mei 1989 inzake de verbetering van de doeltreffendheid van de landbouwstructuur in Italië overeenkomstig Verordening (EEG) nr. 797/85 van de Raad (Slechts de tekst in de Italiaanse taal is authentiek) Publicatieblad Nr. L 131 van 13/05/1989 blz. 0068 - 0068 ***** BESCHIKKING  VAN DE COMMISSIE van 2 mei 1989 inzake de verbetering van de doeltreffendheid van de landbouwstructuur in Italië overeenkomstig Verordening (EEG) nr. 797/85 van de Raad (Slechts de tekst in de Italiaanse taal is authentiek) (89/315/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 797/85 van de Raad van 12 maart 1985 betreffende de verbetering van de doeltreffendheid van de landbouwstructuur (1), laatstelijk gewijzigd bij Verordening (EEG) nr. 1137/88 (2), en met name op artikel 25, lid 3, Gelet op Verordening (EEG) nr. 1272/88 van de Commissie van 29 april 1988 tot vaststelling van de bepalingen voor de toepassing van de steunregeling ter bevordering van het uit produktie nemen van bouwland (3), Overwegende dat de Italiaanse Regering op 17 februari 1989 overeenkomstig artikel 24, lid 4, van Verordening (EEG) nr. 797/85 mededeling heeft gedaan van decreet nr. 34 van 16 januari 1989 houdende uitvoering van de steunregeling ter bevordering van het uit produktie nemen van bouwland; Overwegende dat de Commissie overeenkomstig artikel 25, lid 3, van Verordening (EEG) nr. 797/85 bij beschikking moet bepalen of, in de mate waarin de medegedeelde bepalingen verenigbaar zijn met die verordening, en met inachtneming van de doelstellingen van die verordening alsmede van het noodzakelijk verband tussen de maatregelen, de voorwaarden voor financiële deelneming van de Gemeenschap zijn vervuld; Overwegende dat deze beschikking geen betrekking heeft op de in artikel 32 bis van Verordening (EEG) nr. 797/85 bedoelde machtiging om gebieden of zones van toepassing van de regeling inzake het uit produktie nemen van bouwland vrij te stellen; Overwegende dat onder voorbehoud van de vorenstaande opmerkingen, de voornoemde door de Italiaanse Regering vastgestelde bepalingen beantwoorden aan de voorwaarden en doelstellingen van titel I van Verordening (EEG) nr. 797/85 en voldoen aan het bepaalde in Verordening (EEG) nr. 1272/88; Overwegende evenwel dat, gelet op het feit dat de regeling voor het uit produktie nemen van grond nog nieuw is, de Commissie zich de mogelijkheid voorbehoudt om de medegedeelde bepalingen, met name wat het steunbedrag betreft, opnieuw te bezien aan de hand van het verslag over de toepassing van deze bepalingen dat door Italië moet worden ingediend op grond van artikel 29 van Verordening (EEG) nr. 797/85 en artikel 16, lid 2, van Verordening (EEG) nr. 1272/88; Overwegende dat de in deze beschikking vervatte maatregelen in overeenstemming zijn met het advies van het Comité voor de landbouwstructuur en de plattelandsontwikkeling, HEEFT DE VOLGENDE BESCHIKKING GEGEVEN: Artikel 1 1. Het door de Italiaanse Regering overeenkomstig artikel 24, lid 4, van Verordening (EEG) nr. 797/85 medegedeelde decreet nr. 34 van 16 januari 1989, houdende uitvoering van de steunregeling ter bevordering van het uit produktie nemen van bouwland, voldoet aan de voorwaarden voor financiële deelneming van de Gemeenschap aan de in titel I van voornoemde verordening bedoelde gemeenschappelijke actie. 2. De Commissie behoudt zich het recht voor om deze beschikking uiterlijk 31 december 1989 te herzien met ingang van deze datum. Artikel 2 Deze beschikking is gericht tot de Italiaanse Republiek. Gedaan te Brussel, 2 mei 1989. Voor de Commissie Ray MAC SHARRY Lid van de Commissie (1) PB nr. L 93 van 30. 3. 1985, blz. 1. (2) PB nr. L 108 van 29. 4. 1988, blz. 1. (3) PB nr. L 121 van 11. 5. 1988, blz. 36.",
  "source": "EUR LEX"
}