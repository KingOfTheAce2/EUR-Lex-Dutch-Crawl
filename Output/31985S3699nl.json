{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985S3699:NL:HTML\">",
  "content": "EUR-Lex - 31985S3699 - NL Avis juridique important | 31985S3699 Beschikking nr. 3699/85/EGKS van de Commissie van 23 december 1985 betreffende de opschorting van de toepassing van Beschikking nr. 3715/83/EGKS tot vaststelling van minimumprijzen voor bepaalde ijzer- en staalprodukten Publicatieblad Nr. L 351 van 28/12/1985 blz. 0053 - 0053 Bijzondere uitgave in het Spaans: Hoofdstuk 08 Deel 3 blz. 0072 Bijzondere uitgave in het Portugees: Hoofdstuk 08 Deel 3 blz. 0072 ***** BESCHIKKING  Nr. 3699/85/EGKS VAN DE COMMISSIE van 23 december 1985 betreffende de opschorting van de toepassing van Beschikking nr. 3715/83/EGKS tot vaststelling van minimumprijzen voor bepaalde ijzer- en staalprodukten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op Beschikking nr. 3715/83/EGKS van de Commissie (1), laatstelijk gewijzigd bij Beschikking nr. 2143/85/EGKS (2), inzonderheid op artikel 7, Overwegende dat de beschikking waarbij voor de leveringen van bepaalde ijzer- en staalprodukten met ingang van 1 januari 1984 minimumprijzen werden vastgesteld een integrerend deel heeft uitgemaakt van de overige door de Commissie genomen crisismaatregelen, met name van de kwantitatieve maatregelen; dat deze beschikking slechts tijdelijk van toepassing zou moeten zijn; dat de evolutie op de markt het inmiddels toelaat terug te keren tot een markt met vrije concurrentie en tot de toepassing van de gewone prijsvoorschriften overeenkomstig artikel 60 van het Vedrag; Overwegende dat de Commissie tussen juli en oktober 1985 de Raad en het Raadgevend Comité in kennis heeft gesteld van de algemene richting die zij aan haar beleid met betrekking tot de communautaire ijzer- en staalindustrie na 1985 en tot de ordening van de markt voor ijzer- en staalprodukten denkt te geven; Overwegende dat het hoogtepunt van de crisis in de ijzer- en staalindustrie is overschreden; dat het sedert 1 januari 1984 geldende stelsel van minimumprijzen gezien de omstandigheden, zoals deze thans op de markt heersen, niet meer noodzakelijk is; Overwegende dat de Commissie de ontwikkeling echter nauwlettend in het oog dient te houden; dat het dus de voorkeur verdient om de toepassing van de minimumprijzen alleen op te schorten, zodat de Commissie over de mogelijkheid beschikt deze opnieuw in te voeren wanneer de situatie haar daartoe noopt; Overwegende dat de Commissie tegen het einde van 1986 de toestand van de markt zal onderzoeken ten einde vast te stellen of het aangewezen is Beschikking nr. 3715/83/EGKS in te trekken, HEEFT DE VOLGENDE BESCHIKKING VASTGESTELD: Artikel 1 1. De toepassing van Beschikking nr. 3715/83/EGKS wordt met onmiddellijke werking opgeschort. 2. Na het Raadgevend Comité en de Raad te hebben ingelicht kan de Commissie besluiten opnieuw minimumprijzen in te voeren wanneer zij vaststelt dat de voorwaarden bedoeld in artikel 61, sub b), van het Verdrag opnieuw zijn vervuld. Artikel 2 De minimumprijzen kunnen tot 31 maart 1986 op leveringen worden toegepast wanneer deze betrekking hebben op transacties die onder de voorwaarden van Beschikking nr. 3715/83/EGKS vóór de inwerkingtreding van deze beschikking tot stand kwamen. Artikel 3 Deze beschikking treedt in werking op de dag van haar bekendmaking in het Publikatieblad van de Europese Gemeenschappen. Deze beschikking is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 december 1985. Voor de Commissie Karl-Heinz NARJES Vice-Voorzitter (1) PB nr. L 373 van 31. 12. 1983, blz. 1. (2) PB nr. L 199 van 29. 7. 1985, blz. 21.",
  "source": "EUR LEX"
}