{
  "url": "http://www.w3.org/1999/xhtml\"><!--",
  "content": "L_202402582NL.000101.fmx.xml Publicatieblad van de Europese Unie NL L-serie 2024/2582 30.9.2024 BESLUIT (GBVB) 2024/2582 VAN DE RAAD van 27 september 2024 tot wijziging van Besluit (GBVB) 2023/963 tot benoeming van de speciale vertegenwoordiger van de Europese Unie voor de Golfregio DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 33 en artikel 31, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 15 mei 2023 heeft de Raad besloten een speciale vertegenwoordiger van de Europese Unie (SVEU) voor de Golfregio te benoemen en Besluit (GBVB) 2023/963 ( 1 ) vastgesteld, waarbij de heer Luigi DI MAIO van 1 juni 2023 tot en met 28 februari 2025 werd benoemd tot SVEU. (2) Het financieel referentiebedrag voor die periode moet worden geactualiseerd. (3) Besluit (GBVB) 2023/963 moet dienovereenkomstig worden gewijzigd. (4) De SVEU moet het mandaat uitvoeren in een mogelijk verslechterende situatie die de verwezenlijking van de doelstellingen van het externe optreden van de Unie, als geformuleerd in artikel 21 van het Verdrag, kan hinderen, HEEFT HET VOLGENDE BESLUIT VASTGESTELD: Artikel 1 In artikel 5 van Besluit (GBVB) 2023/963 wordt lid 1 vervangen door: “1.   Het financieel referentiebedrag ter dekking van de uitgaven in verband met het mandaat van de SVEU voor de periode van 1 juni 2023 tot en met 28 februari 2025 bedraagt 1 980 000,00 EUR.”. Artikel 2 Dit besluit treedt in werking op de datum van de vaststelling ervan. Gedaan te Brussel, 27 september 2024. Voor de Raad De voorzitter BÓKA J. ( 1 ) Besluit (GBVB) 2023/963 van 15 mei 2023 tot benoeming van de speciale vertegenwoordiger van de Europese Unie voor de Golfregio ( PB L 129 van 16.5.2023, blz. 12 ). ELI: http://data.europa.eu/eli/dec/2024/2582/oj ISSN 1977-0758 (electronic edition)",
  "source": "EUR LEX"
}