{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R1288:NL:HTML\">",
  "content": "EUR-Lex - 31991R1288 - NL Avis juridique important | 31991R1288 Verordening (EEG) nr. 1288/91 van de Commissie van 14 mei 1991 houdende indeling van bepaalde goederen in de gecombineerde nomenclatuur Publicatieblad Nr. L 122 van 17/05/1991 blz. 0011 - 0012 Bijzondere uitgave in het Fins: Hoofdstuk 2 Deel 8 blz. 0019 Bijzondere uitgave in het Zweeds: Hoofdstuk 2 Deel 8 blz. 0019 VERORDENING ( EEG ) Nr . 1288/91 VAN DE COMMISSIE  van 14 mei 1991  houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 2658/87 van de Raad van 23 juli 1987 met betrekking tot de tarief - en statistieknomenclatuur en het gemeenschappelijk douanetarief ( 1 ), laatstelijk gewijzigd bij Verordening ( EEG ) nr . 1056/91 ( 2 ), inzonderheid op artikel  9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening  opgenomen goederen; Overwegende dat bij Verordening ( EEG ) nr . 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief - of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond  van de motiveringen opgenomen in kolom 3; Overwegende dat de in deze verordening vervatte maatregelen in overeenstemming zijn met het advies van het Comité nomenclatuur, HEEFT DE VOLGENDE VERORDENING VASTGESTELD :  Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel .  Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in  elke Lid-Staat . Gedaan te Brussel, 14 mei 1991 . Voor de Commissie Christiane SCRIVENER Lid van de Commissie  ( 1 ) PB nr . L 256 van 7 . 9 . 1987, blz . 1 . ( 2 ) PB nr . L 107 van 27 . 4 . 1991, blz . 10 . BIJLAGE Omschrijving van de goederen  Indeling GN-code  Motivering      ( 1 )  ( 2 )  ( 3 )      1 . Plaatjes voor verwisselbare gereedschapswerktuigen bestaande uit een dunne laag synthetisch diamant die op permanente manier op een onderlaag van metaalcarbide is bevestigd .  8207 90 10  De indeling is  vastgesteld op basis van de algemene regels 1, 2 a ) en 6 voor de interpretatie van de gecombineerde nomenclatuur, alsmede de tekst van de GN-codes 8207, 8207 90 en 8207 90 10 . Omdat het snijdend of werkzaam oppervlak bestaat uit synthetisch diamant kunnen deze goederen niet worden ingedeeld onder post 8209 .  2 . Kleurenmonitor die uitsluitend signalen van de centrale verwerkingseenheid van een automatisch gegevensverwerkende  machine kan ontvangen . De monitor is niet in staat een kleurenbeeld te reproduceren op basis van een composiet videosignaal .  8471 92 90  De indeling is vastgesteld op basis van de algemene regels 1 en 6 voor de interpretatie van de gecombineerde  nomenclatuur, aantekening 5 B op hoofdstuk 84, alsmede de tekst van de GN-codes 8471, 8471 92 en 8471 92 90 .  3 . Toetsenbord, in een afzonderlijke omhulling, voor automatische gegevensverwerkende machines . Deze invoereenheid heeft geen eigen  elektriciteitsvoorziening en dient om te kunnen functioneren via een kabel te worden verbonden met een centrale verwerkingseenheid van een automatische gegevensverwerkende machine .  8471 92 90  De indeling is vastgesteld op basis van de algemene regels  1 en 6 voor de interpretatie van de gecombineerde nomenclatuur, aantekening 5 B op hoofdstuk 84, alsmede de tekst van de GN-codes 8471, 8471 92 en 8471 92 90 . Zie eveneens de GS-toelichtingen op post 84.71 .  4 . Verwarmingsstrippen, voor het automatisch  regelen van de temperatuur van vloeistoffen, bestaande uit twee, door een isolerend afstandselement van kunststof van elkaar gescheiden, koperen stroomgeleiders met elk een doorsnede van 1,9 mm2, een zelfregelend stroomgeleidend filament, een isolerende  omhulling van fluorpolymeer, een gevlochten mantel van vertind koper met een dwarsdoorsnede overeenkomend met 2,8 mm2, het geheel voorzien van een buitenmantel van fluorpolymeer . De door de strip af te geven warmte is afhankelijk van de temperatuur  waaraan de strip of een deel van de strip wordt blootgesteld en kan derhalve over de lengte van de strip variëren . De strip wordt in het algemeen gebruikt voor het omwikkelen van pijpleidingen .  8516 80 90  De indeling is vastgesteld op basis van de  algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 8516, 8516 80 en 8516 80 90 .  5 . Optische leeskoppen voor compact disc spelers, bestaande uit een laserdiode en een fotodiode geborgen in  een metalen omhulling voorzien van niet meer dan 10 aansluitpennen .  8522 90 91  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 8522, 8522 90 en  8522 90 91 . Deze optische leeskoppen zijn assemblages van dioden en kunnen derhalve niet onder GN -code 8541 worden ingedeeld .  6 . Wegwerpfototoestellen bestaande uit een kunststof huis ( afmetingen 98 × 58 × 35 mm ) voorzien van een lichtgevoelige, onbelichte film,  met een breedte van 35 mm, voor 24 opnamen, een objectief, een sluiter, een zoeker, een teller die het aantal gemaakte opnamen aangeeft en een voorziening voor het terugspoelen van de film . Het kunststof huis kan nadat het is geopend niet opnieuw worden  gebruikt .  9006 53 00  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de tekst van de GN-codes 9006 en 9006 53 00 .  7 . Zogenaamd chromatisch stemapparaat met de volgende  kenmerken : - de toepassing van verschillende stemmethoden mogelijk; - twee transponeringsfuncties, waardoor geschikt voor het stemmen van een scala van muziekinstrumenten; - voorzien van een microfoon, een kwartsoscillator, een analoge frequentiemeter, luminescentiedioden en eventueel van een luidspreker; - een stembereik van 7 octaven ( van 32,7 tot 395,1 Hz ).  9209 10 00  De indeling is vastgesteld op basis van de algemene regels 1, 4 en 6 voor de interpretatie van de gecombineerde nomenclatuur, alsmede de tekst van de GN-codes 9209 en 9209 10 00 .",
  "source": "EUR LEX"
}