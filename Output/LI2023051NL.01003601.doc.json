{
  "url": "http://www.w3.org/1999/xhtml\">",
  "content": "LI2023051NL.01003601.xml 20.2.2023 NL Publicatieblad van de Europese Unie LI 51/36 UITVOERINGSBESLUIT (GBVB) 2023/381 VAN DE RAAD van 20 februari 2023 tot uitvoering van Besluit 2011/235/GBVB betreffende beperkende maatregelen tegen bepaalde personen en entiteiten vanwege de situatie in Iran De Raad van de Europese Unie, Gezien het Verdrag betreffende de Europese Unie, en met name artikel 31, lid 2, Gezien Besluit 2011/235/GBVB van de Raad van 12 april 2011 betreffende beperkende maatregelen tegen bepaalde personen en entiteiten vanwege de situatie in Iran ( 1 ) , en met name artikel 3, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 12 april 2011 heeft de Raad Besluit 2011/235/GBVB vastgesteld. (2) Op 25 september 2022 heeft de hoge vertegenwoordiger van de Unie voor buitenlandse zaken en veiligheidsbeleid namens de Unie een verklaring afgelegd waarin hij zijn afschuw uitsprak over het wijdverbreide en onevenredige gebruik van geweld door de Iraanse veiligheidsdiensten tegen vreedzame demonstranten, waarbij hij opmerkt dat dit tot het verlies van levens en een groot aantal gewonden heeft geleid. In de verklaring werd er tevens op gewezen dat degenen die verantwoordelijk zijn voor de moord op Mahsa Amini ter verantwoording moeten worden geroepen, en werden de Iraanse autoriteiten ertoe opgeroepen te zorgen voor transparante en geloofwaardige onderzoeken om klaarheid inzake het aantal doden en arrestaties te verschaffen, alle vreedzame demonstranten vrij te laten en alle gedetineerden een eerlijke rechtsgang te bieden. Voorts werd benadrukt dat het besluit van Iran om de toegang tot internet danig te beperken en platforms voor instant messaging te blokkeren, een flagrante schending van de vrijheid van meningsuiting is. Tot slot werd in de verklaring gesteld dat de Unie alle beschikbare mogelijkheden zal nagaan om de moord op Mahsa Amini en de wijze waarop de Iraanse veiligheidsdiensten op de daaropvolgende betogingen hebben gereageerd aan de orde te stellen. (3) In dit verband en in overeenstemming met de toezegging van de Unie om alle zorgwekkende kwesties met betrekking tot Iran, waaronder de mensenrechtensituatie, aan te pakken, zoals bevestigd in de conclusies van de Raad van 12 december 2022, moeten 32 personen en twee entiteiten worden opgenomen op de lijst van personen en entiteiten die onderworpen zijn aan beperkende maatregelen in de bijlage bij Besluit 2011/235/GBVB. (4) Besluit 2011/235/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2011/235/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 20 februari 2023. Voor de Raad De voorzitter J. BORRELL FONTELLES ( 1 ) PB L 100 van 14.4.2011, blz. 51 . BIJLAGE De volgende personen en entiteiten worden toegevoegd aan de lijst van personen en entiteiten in de bijlage bij Besluit 2011/235/GBVB: Personen Naam Informatie ter identificatie Motivering Datum van plaatsing op lijst “174. ESMAEILI Mohammad Mehdi محمد مهدی اسماعیلی Geboortedatum: 1975 Geboorteplaats: Kabudarahang, Hamedan, Iran Nationaliteit: Iraanse Geslacht: man Functie: minister van Cultuur en Islamitische Leiding Geassocieerde entiteiten: Ministerie van Cultuur en Islamitische Leiding; Islamitische Revolutionaire Garde (IRG) Mohammad Mehdi Esmaeili is de Iraanse minister van Cultuur en Islamitische Leiding. 20.2.2023 Onder zijn leiding heeft het ministerie artiesten/muzikanten die de door de regering uitgestippelde koers niet volgen, met reis- en werkverboden bedreigd. Hij heeft filmmakers die in een verklaring de veiligheidstroepen hadden opgeroepen om zich terughoudend op te stellen ten opzichte van vreedzame demonstranten, zowel persoonlijk als in het openbaar bedreigd met arrestatie en werkverboden. Sinds hij minister werd, zijn tal van artiesten en journalisten gearresteerd op grond van verzonnen beschuldigingen, hetgeen aantoont dat de repressieve bedreigingen werden gevolgd door repressieve maatregelen. Esmaeili wil de vrijheid van meningsuiting nog meer beknotten door momenteel in het parlement te trachten een wetsvoorstel goedgekeurd te krijgen dat het delen van regeringskritische informatie of berichtgeving strafbaar stelt. Onder leiding van Mohammad Mehdi Esmaeili, en met zijn uitdrukkelijke goedkeuring, werden talrijke Iraanse artiesten, muzikanten, filmmakers en journalisten bedreigd, gearresteerd en vervolgd op basis van verzonnen beschuldigingen en werd hun vrijheid van meningsuiting nog aanzienlijker beknot. Hij is derhalve verantwoordelijk voor ernstige schendingen van de mensenrechten in Iran. 175. NOURI Yousef یوسف نوری Geboortedatum: 1961 Geboorteplaats: Ilam, Iran Nationaliteit: Iraanse Geslacht: man Functie: minister van Onderwijs Geassocieerde entiteiten: Iraans Ministerie van Onderwijs; Islamitische Revolutionaire Garde (IRG) Yousef Nouri is sinds november 2021 Iraans minister van Onderwijs. Onder zijn leiding wordt het onderwijs van de Iraanse studenten voortdurend afgestemd op het beleid van de regering en de leer van ayatollah Khamenei. In september en oktober 2022 werd gezien hoe veiligheidstroepen Iraanse scholieren arresteerden omdat ze zouden hebben deelgenomen aan demonstraties tegen het verplicht dragen van de hidjab. Als minister van Onderwijs is Nouri verantwoordelijk voor de detentie van studenten in correctionele inrichtingen. Nouri heeft bevestigd dat sommige scholieren al werden gearresteerd. Hij zei dat ze naar “psychologische instellingen” werden gestuurd waar studenten worden “hervormd en heropgevoed” om “antisociaal” gedrag te voorkomen. Hij voegde eraan toe dat de studenten enkel naar school konden terugkeren wanneer ze “hervormd” waren. 20.2.2023 Doordat hij verantwoordelijk is voor de willekeurige detentie van studenten om regeringskritische stemmen te smoren, schendt Nouri het elementaire mensenrecht op onderwijs, waarbij onderwijs gericht is op de volledige ontplooiing van de menselijke persoonlijkheid en op het versterken van de eerbiediging van de mensenrechten en de fundamentele vrijheden. Hij is derhalve verantwoordelijk voor ernstige schendingen van de mensenrechten in Iran. 176. KARIMI Farzin فرزین کریمی مزلقان چای (alias KARIMI MAZLGHANCHAY Farzin) Geboortedatum: 7.12.1992 Geboorteplaats: Iran Nationaliteit: Iraanse Geslacht: man Identiteitsbewijs nr.: 0440273961 Functie: lid van het Iraanse Ministerie van Inlichtingen (MOIS); medeoprichter van de Ravin Academy Farzin Karimi is lid van het Iraanse Ministerie van Inlichtingen (MOIS) en medeoprichter van de op de EU-lijst geplaatste Ravin Academy, een entiteit die aan personen opleidingen in cyberbeveiliging en hacking verstrekt en onder hen voor het MOIS rekruteert. Het MOIS is op ruime schaal betrokken bij het infiltreren van interne oppositiegroeperingen, het monitoren van binnenlandse bedreigingen en uitgeweken dissidenten, en het arresteren van vermeende spionnen en dissidenten. Farzin Karimi is derhalve verantwoordelijk voor ernstige schendingen van de mensenrechten in Iran. 20.2.2023 177. MOSTAFAVI Seyed Mojtaba سید مجتبی مصطفوی (alias MORTAZAVI, Mojtaba; MOSTAF, Mojtaba) Geboortedatum: 2.4.1987 Geboorteplaats: Teheran, Iran Nationaliteit: Iraanse Geslacht: man Nationaal identiteitsbewijs nr.: 0080467741 (Iran) Functie: lid van het Iraanse Ministerie van Inlichtingen (MOIS); medeoprichter van de Ravin Academy Seyed Mojtaba Mostafavi is lid van het Iraanse Ministerie van Inlichtingen en Veiligheid (MOIS) en medeoprichter van de op de EU-lijst geplaatste Ravin Academy, een entiteit die aan personen opleidingen in cyberbeveiliging en hacking verstrekt, en onder hen voor het MOIS rekruteert. Het MOIS is op ruime schaal betrokken bij het infiltreren van interne oppositiegroeperingen, het monitoren van binnenlandse bedreigingen en uitgeweken dissidenten, en het arresteren van vermeende spionnen en dissidenten. Seyed Mojtaba Mostafavi is derhalve verantwoordelijk voor ernstige schendingen van de mensenrechten in Iran. 20.2.2023 178. ESMAELI Vali ولی اسماعیلی Nationaliteit: Iraanse Geslacht: man Functie: hoofd van de Sociale Commissie van het parlement Vali Esmaeli is een wetgever van de harde lijn en het hoofd van de Sociale Commissie van het Iraanse parlement. Hij is een van de 227 parlementsleden die op 6 november 2022 een verklaring hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Esmaeli noemde de demonstranten “buitenlandse agenten” en rechtvaardigde schendingen van de mensenrechten door de Islamitische Republiek Iran. Als Iraans parlementslid heeft Esmaeli tijdens de landelijke protesten van 2022 het doden, opsluiten en folteren van mensen gesteund. Hij is derhalve verantwoordelijk voor ernstige schendingen van de mensenrechten in Iran. 20.2.2023 179. NADERI Ahmad احمد نادری Nationaliteit: Iraanse Geslacht: man Functie: lid van het presidium van het Iraanse parlement Ahmad Naderi is een wetgever van de harde lijn en lid van het presidium/de raad van bestuur van het Iraanse parlement. Hij is een van de 227 parlementsleden die op 6 november 2022 een verklaring hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Op 2 oktober 2022 las hij tijdens een openbare zitting van het parlement een verklaring van 233 parlementsleden voor, waarbij hij het optreden van de veiligheids- en ordetroepen tijdens het neerslaan van de protesten prees en steunde. Als Iraans parlementslid heeft Naderi tijdens de landelijke protesten van 2022 het doden, opsluiten en folteren van mensen gesteund. Hij is derhalve verantwoordelijk voor ernstige schendingen van de mensenrechten in Iran. 20.2.2023 180. ELAHIAN Zohreh الهیان زهره Nationaliteit: Iraanse Geslacht: vrouw Functie: lid van de Commissie voor nationale veiligheid en buitenlands beleid van het Iraanse parlement Zohreh Elahian is een wetgever van de harde lijn en lid van de Commissie voor nationale veiligheid en buitenlands beleid van het Iraanse parlement. Zij is een van de 227 parlementsleden die op 6 november 2022 een verklaring hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Als Iraans parlementslid heeft Elahian tijdens de landelijke protesten van 2022 in Iran het doden, opsluiten en folteren van mensen gesteund. Zij is derhalve verantwoordelijk voor ernstige schendingen van de mensenrechten in Iran. 20.2.2023 181. FARAHANI Ahmad Amirabadi احمد امیرآبادی فراهانی Nationaliteit: Iraanse Geslacht: man Functie: lid van het presidium van het Iraanse parlement Amirabadi Farahani is een wetgever van de harde lijn en lid van het presidium/de raad van bestuur van het Iraanse parlement. Hij is een van de 227 parlementsleden die op 6 november 2022 een verklaring hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Als Iraans parlementslid heeft Farahani tijdens de landelijke protesten van 2022 het doden, opsluiten en folteren van mensen gesteund. Hij is derhalve verantwoordelijk voor ernstige schendingen van de mensenrechten in Iran. 20.2.2023 182. DELKHOSH-ABATARI Seyyed Kazem سید کاظم دلخوش اباتری Geboorteplaats: Someh, Iran Nationaliteit: Iraanse Geslacht: man Functie: woordvoerder van de Rechterlijke en Wetgevende Commissie van het Iraanse parlement Seyyed Kazem Delkhosh-Abatari is de woordvoerder van de “Rechterlijke en Wetgevende Commissie” van het Iraanse parlement. Tijdens de protesten van 2022/2023 hielp hij een plan ontwerpen om journalisten en mediakanalen die nieuws bekendmaken dat niet met de officiële lijn van de Islamitische Republiek strookt, te veroordelen. De repressie van journalisten in Iran is sinds het begin van de protesten in 2022 harder geworden. Tot dusver werden bijna 70 journalisten gearresteerd. Als woordvoerder van de Rechterlijke en Wetgevende Commissie van het Iraanse parlement is Delkhosh-Abatari betrokken geweest bij het monddood maken van de media en journalisten na het uitbreken van protesten in heel Iran in 2022. Hij is derhalve verantwoordelijk voor ernstige schendingen van de mensenrechten in Iran. 20.2.2023 183. JALALI Hossein حسین جلالی Nationaliteit: Iraanse Geslacht: man Functie: parlementslid Hossein Jalali is een wetgever van de harde lijn en lid van het Iraanse parlement. Hij is een van de 227 parlementsleden die een brief hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Hij heeft het bestaan van die brief persoonlijk bevestigd en de eisen erin herbevestigd. Als lid van het Iraanse parlement heeft Jalali persoonlijk opgeroepen tot de terechtstelling van demonstranten. Hij is derhalve verantwoordelijk voor ernstige schendingen van de mensenrechten in Iran. 20.2.2023 184. MOUSAVI Seyyed Nezamoldin سید نظام الدین موسوی (alias: MOUSAVI Nezam) Geboorteplaats: Khorramabad, Iran Geslacht: man Functie: woordvoerder van de raad van bestuur van het Iraanse parlement Seyyed Nezamoldin Mousavi is de woordvoerder van het presidium/de raad van bestuur van het Iraanse parlement. Tijdens de protesten van 2022/2023 hield hij een bijeenkomst met rechterlijke en wetgevende autoriteiten om de uitvoering van de straffen voor gearresteerde demonstranten te versnellen. Als woordvoerder van het presidium/de raad van bestuur van het Iraanse parlement heeft Mousavi de rechterlijke macht aangespoord de rechtszaken te versnellen, evenals de uitvoering van de straffen voor de demonstranten. Hierdoor ontzegt hij ze hun recht op een eerlijk proces en is hij derhalve verantwoordelijk voor ernstige schendingen van de mensenrechten in Iran. 20.2.2023 Mousavi is ook een van de 227 parlementsleden die op 6 november 2022 een verklaring hebben ondertekend waarin de veiligheidstroepen werden geprezen voor het doden van demonstranten en het gerecht werd aangespoord om de rechtszaken te versnellen en de demonstranten ter dood te veroordelen, door ze als “muharebeh” of “vijandig jegens God” te bestempelen. Hij noemde de demonstranten “buitenlandse agenten” en rechtvaardigde schendingen van de mensenrechten door de Islamitische Republiek Iran. Mousavi heeft tijdens de landelijke protesten van 2022 het doden, opsluiten en folteren van mensen gesteund. Hij is derhalve verantwoordelijk voor ernstige schendingen van de mensenrechten in Iran. 185. NESARI Habibollah Jan حبیب الله جان نثاری Geboorteplaats: Iran Nationaliteit: Iraanse Geslacht: man Functie: plaatsvervanger voor het trainen en opleiden van de wetshandhavingsdiensten (LEF) van de Islamitische Republiek Iran Habibollah Jan Nesari is momenteel de plaatsvervanger voor het trainen en opleiden van de op de EU-lijst geplaatste wetshandhavingsdiensten (LEF) van de Islamitische Republiek Iran. Tussen 2016 en 30 december 2019 was hij plaatsvervangend bevelhebber van de speciale eenheden van de LEF. In zijn hoedanigheid van plaatsvervangend bevelhebber was hij verantwoordelijk voor het toezicht op de troepen bij het gebruik van dodelijke en niet-dodelijke wapens tijdens de landelijke protesten in november 2019, waarbij honderden demonstranten werden gedood. Hij is door het “International People’s Tribunal on Iran’s Atrocities” schuldig bevonden aan misdrijven tegen de menselijkheid voor zijn rol in het neerslaan van de protesten in zijn hoedanigheid van plaatsvervangend bevelhebber. Het is gebleken dat de politiediensten, als onderdeel van de veiligheidstroepen, een plan hebben ontworpen en uitgevoerd om misdrijven tegen de menselijkheid te begaan en over te gaan tot moord, opsluiting, gedwongen verdwijningen, foltering en seksueel geweld om de protesten neer te slaan en de misdaden te verhelen die tijdens de protesten van november 2019 werden begaan. 20.2.2023 Als plaatsvervangend bevelhebber is Nesari persoonlijk verantwoordelijk voor de schendingen van de mensenrechten die door de LEF werden begaan. De LEF, die momenteel door hem worden getraind, hebben deel aan het gewelddadige optreden tijdens de protesten die in september 2022 uitbraken, onder meer door het gebruik van dodelijk geweld tegen Iraanse demonstranten. Hij is derhalve verantwoordelijk voor ernstige schendingen van de mensenrechten in Iran. 186. BABAEI Hassan حسن بابایی Nationaliteit: Iraanse Geslacht: man Functie: hoofd van de Staatsorganisatie voor de registratie van akten en eigendommen en Hassan Babaei is hoofd van de Staatsorganisatie voor de registratie van akten en eigendommen en een hooggeplaatst lid van de Iraanse rechterlijke macht. In deze functies is Hassan Babaei verantwoordelijk voor talrijke schendingen van het recht op een eerlijk proces tijdens de protesten van 2022/2023 in Iran. Hij is derhalve verantwoordelijk voor ernstige schendingen van de mensenrechten in Iran. 20.2.2023 187. GHANNAD Qazi قاض قناد (alias QANAD Qazi) Nationaliteit: Iraanse Geslacht: man Functie: openbaar aanklager en rechter bij de Revolutionaire Rechtbank Qazi Ghannad is openbaar aanklager en rechter bij de Revolutionaire Rechtbank. Tijdens de protesten van 2022/2023 heeft hij het recht op een eerlijk proces geschonden en doodvonnissen uitgesproken tegen demonstranten, die later door het Iraanse regime werden geëxecuteerd. Als openbaar aanklager heeft hij de doodstraf uitgesproken in de zaak van Majid Rahnavard in 2022. Hij is derhalve verantwoordelijk voor ernstige schendingen van de mensenrechten in Iran. 20.2.2023 188. MANSOURI Seyed Hadi منصوری هادی سید Geboorteplaats: Mashhad, Iran Nationaliteit: Iraanse Geslacht: man Functie: hoofd van de vierde afdeling van de Revolutionaire Rechtbank van Mashhad Seyed Hadi Mansouri is sedert december 2017 rechter en hoofd van de vierde afdeling van de Revolutionaire Rechtbank van Mashhad. Tijdens de protesten van 2022/2023 nam hij deel aan de campagne van doodvonnissen tegen demonstranten, waarbij hun recht op een eerlijk proces werd geschonden. Hij is derhalve verantwoordelijk voor ernstige schendingen van de mensenrechten in Iran. 20.2.2023 189. HOSSEINI Hojjat al-Eslam Hossein حسینی الاسلام حسین حجت Nationaliteit: Iraanse Geslacht: man Functie: hoofd van de rechterlijke macht voor de provincie Koerdistan Hojjat al-Eslam Hossein Hosseini is het hoofd van de rechterlijke macht in de regio Koerdistan. Tijdens de protesten van 2022/2023 nam hij deel aan het neerslaan van demonstraties; hij is ook verantwoordelijk voor ernstige mensenrechtenschendingen bij de repressie jegens vreedzame demonstranten. Hij is medeplichtig aan het voltrekken van die mensenrechtenschendingen, waaronder marteling en wrede, onmenselijke en vernederende behandeling. Hij is derhalve verantwoordelijk voor ernstige schendingen van de mensenrechten in Iran. 20.2.2023 190. JABARI Mohammad محمد جباری Nationaliteit: Iraanse Geslacht: man Functie: openbaar aanklager van de provincie Koerdistan Mohammad Jabari is de openbaar aanklager van de provincie Koerdistan. In die hoedanigheid is hij verantwoordelijk voor verscheidene mensenrechtenschendingen na de protesten van 2019, waaronder doodvonnissen en het neerslaan van demonstraties. Hij is derhalve verantwoordelijk voor ernstige schendingen van de mensenrechten in Iran. 20.2.2023 191. MOSTAFAVINIA Hojjat al-Eslam Ali نیا مصطفوی علی الاسلام هجت (alias MOSTAFAVI (Hojjatoleslam) Ali) Geboorteplaats: Iran Nationaliteit: Iraanse Geslacht: man Functie: geestelijke; Procureur-generaal van de provincie Sistan en Beloetsjistan Adres: Zahedan Hojjat-al-Eslam Ali Mostafavinia is een geestelijke en tevens procureur-generaal voor de provincie Sistan en Beloetsjistan. Hij was voorheen openbaar aanklager in Sistan en Beloetsjistan, en in Zuid-Chorasan. In deze hoedanigheid was hij verantwoordelijk voor de vervolging van demonstranten, die willekeurig werden vastgehouden tijdens de protesten in Zahedan, die in oktober 2022 plaatsvonden en het voorwerp waren van bloedige repressie door de politie, met doden en gewonden tot gevolg. Hij is derhalve verantwoordelijk voor ernstige schendingen van de mensenrechten in Iran. 20.2.2023 192. SHAMSABAD Mehdi آباد شمس مهدی (alias SHAMSABAD Mahdi) Geboorteplaats: Iran Nationaliteit: Iraanse Geslacht: man Functie: openbaar aanklager van de provincie Sistan en Beloetsjistan Mehdi Shamsabad is de openbaar aanklager van Zahedan in de provincie Sistan en Beloetsjistan. In die hoedanigheid is hij verantwoordelijk voor ernstige mensenrechtenschendingen tijdens de protesten van 2022/2023, waaronder doodvonnissen en het neerslaan van demonstraties, en voor het uitspreken van vernederende straffen, waaronder de doodstraf door geseling. Hij is derhalve verantwoordelijk voor ernstige schendingen van de mensenrechten in Iran. 20.2.2023 193. HARIKANDI Hossein Fazeli هریکندی فاضلی حسین Geboorteplaats: Babol, provincie Mazandaran Nationaliteit: Iraanse Geslacht: man Functie: procureur-generaal van de provincie Alborz Hossein Fazeli Harikandi is de procureur-generaal van de provincie Alborz. In deze functie is hij verantwoordelijk voor de veroordeling van honderden demonstranten wegens het misdrijf “verspreiding van corruptie op aarde” tijdens de protesten van 2022/2023, waardoor zij de doodstraf riskeren. Hij steunde ook de stelling van de regering aangaande de dood van Sarina Ismailzadeh in 2022. Zij is overleden aan de gevolgen van politiegeweld. De overheid heeft evenwel een verklaring afgelegd waarin betoogd wordt dat zij zelfmoord heeft gepleegd en dus niet is overleden als gevolg van het gewelddadig neerslaan van de demonstraties in de provincie Alborz. Hij is derhalve verantwoordelijk voor ernstige schendingen van de mensenrechten in Iran. 20.2.2023 194. MADADI Hassan حسن مددی Nationaliteit: Iraanse Geslacht: man Functie: waarnemend openbaar aanklager van de provincie Alborz Hassan Madadi is ten minste sedert 2020 waarnemend openbaar aanklager van de provincie Alborz. In die hoedanigheid is hij verantwoordelijk voor verscheidene ernstige mensenrechtenschendingen, waarvan het ontzeggen van het recht op een eerlijk proces tijdens de protesten van 2022/2023 de belangrijkste is. Hij is derhalve verantwoordelijk voor ernstige schendingen van de mensenrechten in Iran. 20.2.2023 195. TAGHANAKI Soghra Khodadadi صغری خدادادی Geboortedatum: 27.3.1971 Nationaliteit: Iraanse Geslacht: vrouw Functie: directeur van de vrouwengevangenis van Qarchak Paspoort nummer: B50799950 (Iran) (individueel) Adres: Varamin, Teheran, Iran Soghra Khodadadi Taghanaki is de directeur van de vrouwengevangenis van Qarchak. De gevangenis staat bekend om haar onmenselijke detentie-omstandigheden, waaronder een slechte gezondheidssituatie en slechte hygiëne, weigering van medische zorg, voedseltekorten, buitensporig gebruik van geweld tegen gevangenen, foltering, seksueel geweld en buitengerechtelijke executies. De gevangenis van Qarchak is een van de belangrijkste plaatsen waar vrouwen worden vastgehouden die tijdens de vreedzame protesten van 2022/2023 naar aanleiding van de dood van de 22-jarige Masha Amini na haar arrestatie door de Iraanse zedenpolitie, werden opgepakt. Soghra Khodadadi Taghanaki is derhalve verantwoordelijk voor ernstige mensenrechtenschendingen in Iran. 20.2.2023 196. PASANDIDEH Heidar حیدر پسندیده Geboorteplaats: Iran Nationaliteit: Iraanse Geslacht: man Functie: directeur van de gevangenis van Sanandaj Heidar Pasandideh is sedert 2020 directeur van de centrale gevangenis van Sanandaj in de provincie Koerdistan in Iran. Onder zijn toezicht werden gevangenen willekeurig terechtgesteld in de centrale gevangenis van Sanandaj. Als directeur hield hij toezicht op en is hij derhalve verantwoordelijk voor de detentie en foltering van gevangenen die tijdens de protesten van 2022/2023 na de dood van Mahsa Amini werden gearresteerd. Hij is derhalve verantwoordelijk voor ernstige schendingen van de mensenrechten in Iran. 20.2.2023 197. PIRI Morteza مرتضی پیری Geboortedatum: 5.7.1977 Geboorteplaats: Zabol, provincie Sistan en Beloetsjistan, Iran Nationaliteit: Iraanse Geslacht: man Functie: directeur van de centrale gevangenis van Zahedan Identiteitsbewijs nr.: 4072307122 Adres: Zahedan, Iran Morteza Piri is de directeur van de centrale gevangenis van Zahedan in de provincie Sistan en Beloetsjistan. De gevangenis staat bekend om haar onmenselijke detentie-omstandigheden, waaronder een slechte gezondheidssituatie en slechte hygiëne, weigering van medische zorg, buitensporig gebruik van geweld tegen gevangenen en buitengerechtelijke executies. Onder zijn leiding heeft de gevangenis van Zahedan talrijke executies verricht, waarbij een onevenredig groot aantal slachtoffers tot de Beloetsjen-minderheid in Iran behoort. In die hoedanigheid is hij betrokken geweest bij het neerslaan van de protesten van 2022/2023 naar aanleiding van de dood van de 22-jarige Masha Amini na haar arrestatie door de Iraanse zedenpolitie. Morteza Piri is derhalve verantwoordelijk voor ernstige schendingen van de mensenrechten in Iran. 20.2.2023 198. AZIZI Allah-Karam اللهکرم عزیزی Nationaliteit: Iraanse Geslacht: man Functie: hoofd van de gevangenis van Rajai Shahr Adres: Moazzen Blvd, Gohardasht, Karaj City, Provincie Alborz, Iran Geassocieerde entiteiten: Gevangenis van Rahar Shahr Allah-Karam Azizi is het hoofd van de op de EU-lijst geplaatste Rajaee Shahr gevangenis (alias: Rajai Shahr gevangenis, Rajaishahr, Raja’i Shahr, Reja’i Shahr, Rajayi Shahr, Gorhardasht gevangenis, Gohar Dasht gevangenis) in Iran. In die functie is hij verantwoordelijk voor het plegen van ernstige mensenrechtenschendingen in Iran, namelijk foltering en wrede, onmenselijke of vernederende behandeling, alsook mishandeling en foltering van gevangenen. Hij is derhalve verantwoordelijk voor ernstige schendingen van de mensenrechten in Iran. 20.2.2023 199. KHOSRAVI Mohammad Hossein محمد حسین خسروی Geboortedatum: 23.9.1974 Geboorteplaats: Birjand, provincie Zuid-Chorasan, Iran Nationaliteit: Iraanse Geslacht: man Functie: directeur-generaal van de gevangenissen van de provincie Sistan en Beloetsjistan, voormalig directeur van de centrale gevangenis van Zahedan Identiteitsbewijs nr.: 0653027761 Adres: Provincie Sistan en Beloetsjistan, Iran Als directeur-generaal van de gevangenissen van de provincie Sistan en Beloetsjistan heeft Mohammad Hossein Khosravi de leiding over de gevangenissen in de provincie Sistan en Beloetsjistan. De gevangenissen in deze provincie, waaronder de centrale gevangenis van Zahedan, staan bekend om hun onmenselijke detentie-omstandigheden, waaronder een slechte gezondheidssituatie en slechte hygiëne, weigering van medische zorg, buitensporig gebruik van geweld tegen gevangenen en buitengerechtelijke executies. Onder zijn leiding heeft de gevangenis van Zahedan talrijke executies verricht, waarbij een onevenredig groot aantal slachtoffers tot de Beloetsjen-minderheid in Iran behoort, en was hij betrokken bij het neerslaan van de protesten van 2022/2023 naar aanleiding van de dood van de 22-jarige Masha Amini na haar arrestatie door de Iraanse zedenpolitie. Mohammad Hossein Khosravi is derhalve verantwoordelijk voor ernstige schendingen van de mensenrechten in Iran. 20.2.2023 200. CHEHARMAHALI Ali علی چهارمحالی Nationaliteit: Iraanse Geslacht: man Functie: directeur-generaal van de gevangenissen van Alborz Adres: Alvand Building, Below Mader Square, Karaj, Mehravila, Iran Ali Cheharmahali is de directeur -generaal van de gevangenissen in de provincie Alborz en voormalig directeur van de Evingevangenis, die op een EU-lijst is geplaatst. In die functie is hij verantwoordelijk voor het plegen van ernstige mensenrechtenschendingen in Iran, waaronder foltering en wrede, onmenselijke of vernederende behandeling, tijdens de protesten van 2022/2023. Hij is derhalve verantwoordelijk voor ernstige schendingen van de mensenrechten in Iran. 20.2.2023 201. FADAVI Ali علی فدوی Geboortedatum: 1961 Geboorteplaats: Iran Nationaliteit: Iraanse Geslacht: man Functie: plaatsvervangend bevelhebber van de Islamitische Revolutionaire Garde (IRG) Ali Fadavi is de plaatsvervangend bevelhebber van de Islamitische Revolutionaire Garde (IRG). De IRG was nauw betrokken bij het actief en gewelddadig neerslaan van de protesten van 2022/2023 in Iran, en is bijgevolg verantwoordelijk voor ernstige mensenrechtenschendingen. In zijn functie stuurt Fadavi de door de IRG gepleegde ernstige mensenrechtenschendingen aan, en faciliteert en gedoogt hij deze. Derhalve is Ali Fadavi verantwoordelijk voor ernstige schendingen van de mensenrechten in Iran. 20.2.2023 202. SHARIF Ramezan شریف رمظان Geboorteplaats: Iran Nationaliteit: Iraanse Geslacht: man Functie: woordvoerder van de Islamitische Revolutionaire Garde (IRG) Ramezan Sharif is woordvoerder van de Islamitische Revolutionaire Garde (IRG). De IRG was nauw betrokken bij het actief en gewelddadig neerslaan van de protesten van 2022/2023 in Iran, en is bijgevolg verantwoordelijk voor ernstige mensenrechtenschendingen. In zijn functie dekt Sharif de door de IRG gepleegde ernstige mensenrechtenschendingen toe en gedoogt hij deze. Derhalve is Ramezan Sharif verantwoordelijk voor ernstige schendingen van de mensenrechten in Iran. 20.2.2023 203. JOMEIRI Fathollah فتح الله جمیری Geboorteplaats: Iran Nationaliteit: Iraanse Geslacht: man Functie: hoofd van de inlichtingendienst van de Islamitische Revolutionaire Garde (IRG)/eenheid Beveiliging van de IRG Fathollah Jomeiri is het hoofd van de inlichtingendienst van de Islamitische Revolutionaire Garde (IRG), ook eenheid Beveiliging van de IRG geheten. De eenheid is verantwoordelijk voor het beschermen van vitale infrastructuur en sleutelsectoren van het land, belangrijke personen, zoals “VIP's' van het regime, en bovenal voor het beschermen van het regime. De IRG was nauw betrokken bij het actief en gewelddadig neerslaan van de protesten van 2022/2023 in Iran, en is bijgevolg verantwoordelijk voor ernstige mensenrechtenschendingen. In zijn functie stuurt Jomeiri de door de IRG gepleegde ernstige mensenrechtenschendingen aan, en faciliteert en gedoogt hij deze. Derhalve is Fathollah Jomeiri verantwoordelijk voor ernstige schendingen van de mensenrechten in Iran. 20.2.2023 204. KAAMFAR Behdad کامفر بهداد Nationaliteit: Iraanse Geslacht: man Functie: openbaar aanklager bij het revolutionair openbaar ministerie van Karaj Behdad Kaamfar is een openbaar aanklager bij het revolutionair openbaar ministerie van Karaj, dat vervolging instelt in zaken voor de revolutionaire rechtbank van Karaj. In die hoedanigheid is hij verantwoordelijk voor repressie jegens demonstranten middels zware straffen, waaronder de doodstraf. De Iraanse rechterlijke instanties hanteren met name de strafrechtelijke aanklacht “muharebeh”, of “vijandigheid jegens God”, die het mogelijk maakt de doodstraf uit te spreken wegens verzet tegen overheidsinstanties en die veelvuldig wordt gebruikt voor repressie tegen demonstranten. Kaamfar vertegenwoordigde met name het openbaar ministerie in een zaak in november/december 2022, waarin een aantal demonstranten publiekelijk werd veroordeeld wegens zogenaamde aanvallen op de Basij. Tijdens dat proces bracht Kaamfar het openbaar miniserie ertoe een aantal doodstraffen te vorderen wegens “muharebeh”, met name lastens Mohammad Mehdi Karimi, Amid Mehdi Shokrollahi, Reza Aria Farzaneh Gharehassanlou, Hamid Gharehassanlou, Ali Moazzami Goudarzi en Hossein Mehdi Mohammadi. 20.2.2023 Doordat hij de leiding had over deze vervolgingen en dergelijke met de rechtsbeginselen strijdige aanklachten heeft gedaan, die hebben geleid tot de dood van individuen die verzet plegen tegen de Iraanse staat, is Behdad Kaamfar verantwoordelijk voor ernstige mensenrechtenschendigen in Iran. 205. FATHI Murad مراد فتحی Nationaliteit: Iraanse Geslacht: man Functie: directeur van de gevangenissen in de provincie West-Azerbeidzjan Murad Fahti is sedert 22 november 2022 de directeur van de gevangenissen in de provincie West-Azerbeidzjan. Voorheen had hij dezelfde functie in de provincie Koerdistan. In de gevangenissen die onder zijn leiding stonden, zijn gevangenen gefolterd tijdens de protesten van 2022/2023, en zijn in sommige gevallen gedetineerden overleden na folteringen te hebben ondergaan en/of wegens gebrek aan medische verzorging. Onder de gedetineerden en gefolterden bevonden zich demonstranten die in deze beide provincies waren aangehouden. Door deel te nemen aan de repressie tegen demonstranten en in de gevangenissen onder zijn leiding foltering te laten plaatsvinden, in sommige gevallen met de dood van gevangenen tot gevolg, is Murad Fahti verantwoordelijk voor ernstige mensenrechtenschendigen in Iran. 20.2.2023” Entiteiten Naam Informatie ter identificatie Motivering Datum van plaatsing op lijst “32. Law Enforcement Forces of the Islamic Republic of Iran (LEF) Cooperation Foundation بنیاد تعاون فراجا بنیاد تعاون ناجا (a.k.a. NAJA Cooperation Foundation) Adres: Marzdaran Blvd, Teheran, Teheran, Iran Soort entiteit: Stichting voor samenwerking die geassocieerd is met de wetshandhavingdiensten van de Islamitische Republiek Geassocieerde entiteiten: Wetshandhavingsdiensten van de Islamitische Republiek Iran (LEF) (alias: NAJA; FARAJA) فرماندهی انتظامی جمهورى اسلامی ایران De stichting voor samenwerking tussen de wetshandhavingsdiensten van de Islamitische Republiek Iran (LEF) is een economisch samenwerkingsverband dat onder het gezag staat van de op de EU-lijst geplaatste LEF (alias: NAJA) en is actief in de Iraanse economische sectoren energie, bouw, diensten, technologie en banken. De stichting voor samenwerking van de LEF is een belangrijke financieringsbron van de LEF, bestaat de facto uit een financiële holding die voorziet in financiële middelen en deze naar de begunstigde leidt, met als doel de sancties te omzeilen. Voorts is de stichting voor samenwerking samen met haar dochtermaatschappijen een van de weinige leveranciers die uitsluitend betrokken zijn bij het vervaardigen en invoeren van uitrusting die gebruikt wordt om protesten neer te slaan in Iran. 20.2.2023 De stichting voor samenwerking tussen wetshandhavingsdiensten voorziet derhalve in financiële middelen en uitrusting voor het neerslaan van protesten aan de wetshandhavingsdiensten zelf, die deze gebruiken voor het plegen van ernstige mensenrechtenschendigen. De stichting voor samenwerking tussen de wetshandhavingsdiensten is derhalve verantwoordelijk voor ernstige schendingen van de mensenrechten in Iran. 33. Police Science and Social Studies Institute پژوهشگاه علوم انتظامی و مطالعات اجتماعی فراجا Plaats van registratie: Teheran, Iran Adres: QCC3 + HPP District 3, Teheran, Provincie Teheran, Iran Soort entiteit: instituut dat geassocieerd is met de wetshandhavingdiensten van de Islamitische Republiek (LEF) Geassocieerde entiteiten: wetshandhavingsdiensten van de Islamitische Republiek Iran (LEF) (alias: NAJA; FARAJA) Het Instituut voor politieke wetenschappen en sociale studies, dat gelieerd is met de op de EU-lijst geplaatste wetshandhavingdiensten van de Islamitische Republiek Iran (LEF) (alias: NAJA) vervaardigt “drones voor het bestrijden van oproer”, die door de wetshandhavingsdiensten gebruikt worden om vreedzame protesten neer te slaan. Daarnaast bevordert het instituut onderzoek naar het gebruik van drones door de politiediensten en voert het dit onderzoek uit. Het Instituut voor politieke wetenschappen en sociale studies is geassocieerd met de wetshandhavingsdiensten van Iran en verstrekt uitrusting die wordt gebruikt voor het plegen van ernstige mensenrechtenschendigen. Het is derhalve verantwoordelijk voor ernstige schendingen van de mensenrechten in Iran. 20.2.2023”",
  "source": "EUR LEX"
}