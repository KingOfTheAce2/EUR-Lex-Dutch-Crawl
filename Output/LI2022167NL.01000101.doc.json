{
  "url": "http://www.w3.org/1999/xhtml\">",
  "content": "LI2022167NL.01000101.xml 24.6.2022 NL Publicatieblad van de Europese Unie LI 167/1 UITVOERINGSVERORDENING (EU) 2022/994 VAN DE RAAD van 24 juni 2022 tot uitvoering van Verordening (EU) 2022/879 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2022/879 van de Raad van 3 juni 2022 tot wijziging van Verordening (EU) nr. 833/2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( 1 ) , en met name artikel 1, punt 21, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 3 juni 2022 heeft de Raad Verordening (EU) 2022/879 vastgesteld, waarbij Verordening (EU) nr. 833/2014 van de Raad ( 2 ) werd gewijzigd en verdere beperkende maatregelen werden ingesteld om de uitzendingen van bepaalde, in bijlage VI bij Verordening (EU) 2022/879 genoemde mediakanalen in de Unie of gericht tegen de Unie te schorsen. Overeenkomstig artikel 1, punt 21, van Verordening (EU) 2022/879 is de toepasselijkheid van deze maatregelen op een of meer van deze mediakanalen afhankelijk van de vaststelling van uitvoeringshandelingen door de Raad. (2) Na de respectieve gevallen te hebben onderzocht, is de Raad tot de conclusie gekomen dat de in artikel 2 septies van Verordening (EU) nr. 833/2014 bedoelde maatregelen met ingang van 25 juni 2022 van toepassing moeten zijn ten aanzien van alle in bijlage VI bij Verordening (EU) 2022/879 vermelde entiteiten, HEEFT DE VOLGENDE VERORDENING VASTGESTELD: Artikel 1 De maatregelen als bedoeld in artikel 2 septies van Verordening (EU) nr. 833/2014 zijn met ingang van 25 juni 2022 van toepassing ten aanzien van alle in bijlage VI bij Verordening (EU) 2022/879 vermelde entiteiten. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juni 2022. Voor de Raad De voorzitter J.-Y. LE DRIAN ( 1 ) PB L 153 van 3.6.2022, blz. 53 . ( 2 ) Verordening (EU) nr. 833/2014 van de Raad van 31 juli 2014 betreffende beperkende maatregelen naar aanleiding van de acties van Rusland die de situatie in Oekraïne destabiliseren ( PB L 229 van 31.7.2014, blz. 1 ).",
  "source": "EUR LEX"
}