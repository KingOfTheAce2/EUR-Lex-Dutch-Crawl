{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1983:NL:HTML\">",
  "content": "EUR-Lex - 32003R1983 - NL Avis juridique important | 32003R1983 Verordening (EG) nr. 1983/2003 van de Commissie van 7 november 2003 tot uitvoering van Verordening (EG) nr. 1177/2003 van het Europees Parlement en de Raad inzake de communautaire statistiek van inkomens en levensomstandigheden (EU-SILC), wat de lĳst van primaire doelvariabelen betreft (Voor de EER relevante tekst.) Publicatieblad Nr. L 298 van 17/11/2003 blz. 0034 - 0085 Verordening (EG) nr. 1983/2003 van de Commissie van 7 november 2003 tot uitvoering van Verordening (EG) nr. 1177/2003 van het Europees Parlement en de Raad inzake de communautaire statistiek van inkomens en levensomstandigheden (EU-SILC), wat de lijst van primaire doelvariabelen betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1177/2003 van het Europees Parlement en de Raad van 16 juni 2003 inzake de communautaire statistiek van inkomens en levensomstandigheden (EU-SILC)(1), en met name op artikel 15, lid 2, onder a), Overwegende hetgeen volgt: (1) Bij Verordening (EG) nr. 1177/2003 is een gemeenschappelijk kader voor de systematische productie van een communautaire statistiek van inkomens en levensomstandigheden vastgesteld, dat vergelijkbare en actuele transversale en longitudinale gegevens over de inkomens en over de omvang en structuur van armoede en sociale uitsluiting op het niveau van de lidstaten en de Europese Unie omvat. (2) Ingevolge artikel 15, lid 2, onder a), van Verordening (EG) nr. 1177/2003 zijn uitvoeringsmaatregelen vereist om de lijst van primaire doelvariabelen op elk gebied van het transversale onderzoek en de lijst van doelvariabelen voor het longitudinale onderzoek, waaronder de specificatie van de codes van de variabelen en het technische formaat van de gegevensoverdracht, op te stellen. (3) De in deze verordening vervatte maatregelen zijn in overeenstemming met het advies van het Comité statistisch programma, HEEFT DE VOLGENDE VERORDENING VASTGESTELD: Artikel 1 De lijst van primaire doelvariabelen, de codes van de variabelen en het technische formaat van de gegevensoverdracht voor de hoofdfase van de communautaire statistiek van inkomens en levensomstandigheden (EU-SILC) zijn vastgesteld in de bijlage. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 november 2003. Voor de Commissie Pedro Solbes Mira Lid van de Commissie (1) PB L 165 van 3.7.2003, blz. 1. BIJLAGE >RUIMTE VOOR DE TABEL> LANDENCLASSIFICATIE BE België DK Denemarken DE Duitsland GR Griekenland ES Spanje FR Frankrijk IE Ierland IT Italië LU Luxemburg NL Nederland AT Oostenrijk PT Portugal FI Finland SE Zweden UK Verenigd Koninkrijk BG Bulgarije CY Cyprus CZ Tsjechië EE Estland HU Hongarije LV Letland LT Litouwen MT Malta PL Polen RO Roemenië SK Slowakije SI Slovenië TR Turkije IS IJsland NO Noorwegen CH Zwitserland OEU Overige Europese landen NAF Noord-Afrika (Algerije, Egypte, Libië, Marokko, Soedan, Tunesië, Westelijke Sahara) WAF West-Afrika (Benin, Burkina Faso, Gambia, Ghana, Guinee, Guinee-Bissau, Ivoorkust, Kaapverdië, Liberia, Mali, Mauritanië, Niger, Nigeria, Senegal, Sierra Leone, Sint Helena, Togo) OAF Overig Afrika USA Verenigde Staten CAN Canada CSA Midden- en Zuid-Amerika NME Nabije en Midden-Oosten (Armenië, Azerbeidzjan, Bahrein, Bezette Palestijnse Gebieden, Georgië, Irak, Israël, Jemen, Jordanië, Koeweit, Libanon, Oman, Qatar, Saoedi-Arabië, Syrië, Verenigde Arabische Emiraten) OAS Overig Azië OCE Australië en Oceanië OTH Overige BIJ EUROSTAT IN TE DIENEN BESTANDEN De doelvariabelen worden in vier bestanden naar Eurostat gestuurd: 1. Register huishoudens (D) 2. Personenregister (R) 3. Gegevens huishoudens (H) 4. Persoonsgegevens (P). Het bestand Register huishoudens (D) moet alle huishoudens bevatten (geselecteerde + plaatsvervangende + afgesplitste (alleen bij longitudinaal onderzoek)), ook die welke niet konden worden gecontacteerd of ondervraagd. De andere bestanden bevatten alleen records over een huishouden wanneer dit werd gecontacteerd (DB120 = 11 (of DB110 = 1)) en een volledig interview met dit huishouden in het bestand Gegevens huishoudens (H) is opgenomen (DB130 = 11) en het bestand Persoonsgegevens (P) volledige gegevens van ten minste één lid van het huishouden bevat (RB250 = 11, 12 of 13 =[rarr  ] DB135 = 1). Dit lid moet de geselecteerde respondent zijn, als deze selectiemethode wordt toegepast (RB245 = 2). Het bestand Persoonsregister (R) moet een record bevatten voor elke persoon die in het huishouden woont of tijdelijk afwezig is. In het longitudinale onderzoek moet dit bestand ook een record bevatten voor elke persoon die sinds de vorige ronde verhuisd of overleden is en voor elke persoon die tijdens de inkomensreferentieperiode ten minste drie maanden in het huishouden woonde en niet anderszins in het register van dit huishouden werd opgenomen. Het bestand Persoonsgegevens (P) moet een record bevatten voor elke in aanmerking komende persoon (RB245 = 1, 2 of 3) voor wie de gegevens op basis van een interview en/of registers kunnen worden verzameld (RB250 = 11, 12 of 13). De bestanden moeten in CSV-formaat (door komma's gescheiden) bij Eurostat worden ingediend. De header-rij (eerste record) moet de naam van de variabele bevatten.",
  "source": "EUR LEX"
}