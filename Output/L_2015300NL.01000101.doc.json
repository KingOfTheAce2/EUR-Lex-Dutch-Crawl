{
  "url": "http://www.w3.org/1999/xhtml\">",
  "content": "L_2015300NL.01000101.xml 17.11.2015 NL Publicatieblad van de Europese Unie L 300/1 UITVOERINGSVERORDENING (EU) 2015/2043 VAN DE RAAD van 16 november 2015 tot uitvoering van artikel 11, leden 1 en 4, van Verordening (EU) nr. 753/2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 753/2011 van de Raad van 1 augustus 2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan ( 1 ) , en met name artikel 11, leden 1 en 4, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 1 augustus 2011 Verordening (EU) nr. 753/2011 vastgesteld. (2) Het comité van de Veiligheidsraad van de Verenigde Naties, ingesteld krachtens punt 30 van Resolutie 1988 (2011) van de VN-Veiligheidsraad, heeft op 2 november 2015 de lijst van personen, groepen, ondernemingen en entiteiten waarvoor beperkende maatregelen gelden, gewijzigd. (3) Bijlage I bij Verordening (EU) nr. 753/2011 dient bijgevolg dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 753/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 november 2015. Voor de Raad De voorzitter F. MOGHERINI ( 1 ) PB L 199 van 2.8.2011, blz. 1 . BĲLAGE De volgende vermelding wordt toegevoegd aan Deel A van de lijst in bijlage I bij Verordening (EU) nr. 753/2011 (Met de Taliban verbonden personen): Torek Agha ( alias: a) Sayed Mohammed Hashan, b) Torak Agha, c) Toriq Agha, d) Toriq Agha Sayed). Titel: Hadji. Adres: Pashtunabad, Quetta, provincie Baluchistan, Pakistan. Geboortedatum: a) 1960 b) 1962 c) rond 1965. Geboorteplaats: a) provincie Kandahar, Afghanistan b) Pishin, provincie Baluchistan, Pakistan. Nationaal identiteitsnummer: Pakistaans, 5430312277059 (frauduleus verkregen en ingetrokken door de regering van Pakistan). Overige informatie: Belangrijke commandant van de Militaire Raad van de Taliban, betrokken bij fondsenwerving van donoren in de Golfregio. Foto beschikbaar voor opname in de speciale kennisgeving van INTERPOL/VN-Veiligheidsraad. Datum plaatsing op de VN-lijst : 2.11.2015.",
  "source": "EUR LEX"
}