{
  "url": "http://www.w3.org/1999/xhtml\">",
  "content": "L_2006360NL.01006101.xml 19.12.2006 NL Publicatieblad van de Europese Unie L 360/61 VERORDENING (EG, EURATOM ) N r. 1873/2006 VAN DE RAAD van 11 december 2006 tot wijziging van Verordening (EGKS, EEG, Euratom) nr. 300/76 tot vaststelling van de categorieën van begunstigden, de voorwaarden voor toekenning en de hoogte van de toeslagen die kunnen worden toegekend aan ambtenaren die hun werkzaamheden verrichten in het kader van een continu- of ploegendienst DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de Regeling die van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) , en met name op artikel 56 bis, tweede lid, Gezien het voorstel van de Commissie dat na overleg met het Comité voor het statuut is ingediend, Overwegende dat Verordening (EGKS, EEG, Euratom) nr. 300/76 ( 2 ) dient te worden gewijzigd volgens de veranderende behoefte aan ploegendienst binnen de Europese instellingen, HEEFT DE VOLGENDE VERORDENING VASTGESTELD: Artikel 1 Verordening (EGKS, EEG, Euratom) nr. 300/76 wordt als volgt gewijzigd: 1) De inleidende zin van artikel 1, lid 1, eerste alinea, wordt vervangen door: „Een ambtenaar — wiens bezoldiging ten laste komt van de onderzoeks- en investeringskredieten en die werkzaam is in een instelling van het Gemeenschappelijk Centrum voor onderzoek of in onderzoek onder contract, of — wiens bezoldiging ten laste komt van de beleidskredieten en die werkzaam is in een ICT-dienst, een beveiligingsdienst of andere met beveiligingstaken belaste dienst, een telefooncentrale of informatiedienst, een ontvangstbalie, een afdeling die het Gemeenschappelijk Buitenlands en Veiligheidsbeleid (GBVB)/Europees Veiligheids- en Defensiebeleid (EVDB) of regelingen voor nood- en crisiscoördinatie ondersteunt, of werkzaam is in technische installaties of daarop toeziet, en die in ploegendienst werkt als bedoeld in artikel 56 bis van het Ambtenarenstatuut, heeft recht op een toeslag van:”. 2) In artikel 1, lid 2, wordt de laatste zin geschrapt. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 december 2006. Voor de Raad De voorzitter E. TUOMIOJA ( 1 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 31/2005 ( PB L 8 van 12.1.2005, blz. 1 ). ( 2 ) PB L 38 van 13.2.1976, blz. 1 . Verordening laatstelijk gewijzigd bij Verordening (EG, Euratom) nr. 860/2004 ( PB L 161 van 30.4.2004, blz. 26 ).",
  "source": "EUR LEX"
}