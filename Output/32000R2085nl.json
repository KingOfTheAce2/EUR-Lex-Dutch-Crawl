{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R2085:NL:HTML\">",
  "content": "EUR-Lex - 32000R2085 - NL Avis juridique important | 32000R2085 Verordening (EG) nr. 2085/2000 van de Commissie van 2 oktober 2000 waarbij machtiging wordt verleend tot de overdracht van bepaalde hoeveelheden tussen de kwantitatieve maxima voor textiel- en kledingproducten van oorsprong uit de Republiek India Publicatieblad Nr. L 248 van 03/10/2000 blz. 0006 - 0007 Verordening (EG) nr. 2085/2000 van de Commissie van 2 oktober 2000 waarbij machtiging wordt verleend tot de overdracht van bepaalde hoeveelheden tussen de kwantitatieve maxima voor textiel- en kledingproducten van oorsprong uit de Republiek India DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), laatstelijk gewijzigd bij Verordening (EG) nr. 1987/2000 van de Commissie(2), inzonderheid op artikel 7, Overwegende hetgeen volgt: (1) Overeenkomstig het Memorandum van overeenstemming tussen de Europese Gemeenschap en de Republiek India inzake regelingen op het gebied van de toegang tot de markt voor textielproducten, geparafeerd op 31 december 1994(3) (het Memorandum van overeenstemming), worden bepaalde verzoeken van India om \"uitzonderlijke flexibiliteit\" in welwillende overweging genomen. (2) De Republiek India heeft op 28 januari 2000 een verzoek ingediend. (3) De overdracht waarom de Republiek India heeft verzocht valt binnen de grenzen van de flexibiliteitsbepalingen bedoeld in artikel 7 van de overeenkomst en vastgesteld in bijlage VIII bij Verordening (EEG) nr. 3030/93. (4) Overeenkomstig lid 2 van het Memorandum van overeenstemming heeft de Republiek India op 1 december 1999 bij de WTO de consolidering van de douanerechten voor de in het Memorandum van overeenstemming overeengekomen tarieven aangemeld. (5) De aanmelding door India van 1 december 1999 is niet geheel in overeenstemming met het Memorandum van overeenstemming. Overleg tussen de partijen heeft echter geleid tot meer duidelijkheid aan beide zijden. Het is derhalve dienstig gedeeltelijk aan dit verzoek te voldoen, en de resterende uitzonderlijke flexibiliteit vrij te geven zodra India zijn kennisgeving aan de WTO heeft gewijzigd voor die tariefposten waarvoor het heeft aangekondigd maximumdouanerechten in te voeren. (6) De in deze verordening vervatte maatregelen zijn in overeenstemming met het advies van het bij artikel 17 van Verordening (EEG) nr. 3030/93 ingestelde ComitÃ© van beheer voor textielproducten, HEEFT DE VOLGENDE VERORDENING VASTGESTELD: Artikel 1 De overdracht tussen de kwantitatieve maxima voor textielproducten van oorsprong uit de Republiek India wordt voor het contingentjaar 2000 toegestaan overeenkomstig het bepaalde in de bijlage bij deze verordening. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 oktober 2000. Voor de Commissie Pascal Lamy Lid van de Commissie (1) PB L 275 van 8.11.1993, blz. 1. (2) PB L 237 van 21.9.2000, blz. 34. (3) PB L 153 van 27.6.1996, blz. 53. BIJLAGE >RUIMTE VOOR DE TABEL>",
  "source": "EUR LEX"
}