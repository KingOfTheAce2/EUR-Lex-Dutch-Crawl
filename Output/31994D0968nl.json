{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0968:NL:HTML\">",
  "content": "EUR-Lex - 31994D0968 - NL Avis juridique important | 31994D0968 94/968/EG: Beschikking van de Commissie van 28 december 1994 houdende goedkeuring van het door Finland ingediende operationele programma inzake de controle op Salmonellae bij bepaalde levende dieren en dierlijke produkten Publicatieblad Nr. L 371 van 31/12/1994 blz. 0036 - 0037 Bijzondere uitgave in het Fins: Hoofdstuk 3 Deel 64 blz. 0252 Bijzondere uitgave in het Zweeds: Hoofdstuk 3 Deel 64 blz. 0252 BESCHIKKING VAN DE COMMISSIE van 28 december 1994 houdende goedkeuring van het door Finland ingediende operationele programma inzake de controle op Salmonellae bij bepaalde levende dieren en dierlijke produkten (94/968/EG) DE COMMISSIE  VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 64/432/EEG van de Raad van 26 juni 1964 inzake veterinairrechtelijke vraagstukken op het gebied van het intracommunautaire handelsverkeer in runderen en varkens (1), gewijzigd bij de Akte betreffende de toetredingsvoorwaarden voor het  Koninkrijk Noorwegen, de Republiek Oostenrijk, de Republiek Finland en het Koninkrijk Zweden en de aanpassing van de Verdragen waarop de Unie is gegrond, bijlage I, V, E, eerste deel, hoofdstuk 2, A, punt 1, onder h), en met name op artikel 10 bis, lid  2, Gelet op Richtlijn 90/539/EEG van de Raad van 15 oktober 1990 tot vaststelling van veterinairrechtelijke voorschriften voor het intracommunautaire handelsverkeer en de invoer uit derde landen van pluimvee en broedeieren (2), gewijzigd bij de Akte  betreffende de toetredingsvoorwaarden voor het Koninkrijk Noorwegen, de Republiek Oostenrijk, de Republiek Finland en het Koninkrijk Zweden en de aanpassing van de Verdragen waarop de Unie is gegrond, bijlage I, V, E, eerste deel, hoofdstuk 2, A, punt  4, onder b) en c), en met name op de artikelen 9 bis, 9 ter en 10 ter, Gelet op Richtlijn 64/433/EEG van de Raad van 26 juni 1964 betreffende de gezondheidsvoorschriften voor de produktie en het in de handel brengen van vers vlees (3), gewijzigd bij de Akte betreffende de toetredingsvoorwaarden voor het Koninkrijk  Noorwegen, de Republiek Oostenrijk, de Republiek Finland en het Koninkrijk Zweden en de aanpassing van de Verdragen waarop de Unie is gegrond, bijlage I, V, E, eerste deel, hoofdstuk 3, punt 1, onder d), en met name op artikel 5, lid 4, Gelet op Richtlijn 71/118/EEG van de Raad van 15 februari 1971 inzake gezondheidsvraagstukken op het gebied van de produktie en het in de handel brengen van vers vlees van pluimvee (4), gewijzigd bij de Akte betreffende de toetredingsvoorwaarden voor  het Koninkrijk Noorwegen, de Republiek Oostenrijk, de Republiek Finland en het Koninkrijk Zweden en de aanpassing van de Verdragen waarop de Unie is gegrond, bijlage I, V, E, eerste deel, hoofdstuk 3, punt 3, onder b), en met name op artikel 5, lid 4, Gelet op Richtlijn 92/118/EEG van de Raad van 17 december 1992 tot vaststelling van de veterinairrechtelijke en de gezondheidsvoorschriften voor het handelsverkeer en de invoer in de Gemeenschap van produkten waarvoor ten aanzien van deze voorschriften  geen specifieke communautaire regelgeving geldt als bedoeld in bijlage A, hoofdstuk I, van Richtlijn 89/662/EEG, en, wat ziekteverwekkers betreft, van Richtlijn 90/425/EEG (5), gewijzigd bij de Akte betreffende de toetredingsvoorwaarden voor het  Koninkrijk Noorwegen, de Republiek Oostenrijk, de Republiek Finland en het Koninkrijk Zweden en de aanpassing van de Verdragen waarop de Unie is gegrond, bijlage I, V, E, eerste deel, hoofdstuk 4, punt 4, onder c), en met name op bijlage II, hoofdstuk  2, eerste streepje, onder c), Overwegende dat overeenkomstig artikel 10 bis, lid 2, van Richtlijn 64/432/EEG, de artikelen 9 bis, 9 ter en 10 ter van Richtlijn 90/539/EEG, artikel 5 van Richtlijn 64/433/EEG, artikel 5 van Richtlijn 71/118/EEG, en bijlage II, hoofdstuk 2, eerste  streepje, bij Richtlijn 92/118/EEG, Finland op 10 oktober 1994 en 13 december 1994 bij de Commissie zijn operationeel programma inzake de controle op Salmonellae heeft ingediend; Overwegende dat in dit operationele programma alle maatregelen zijn vervat die door Finland ten uitvoer zullen worden gelegd vanaf de datum van inwerkingtreding van het Toetredingsverdrag, met het oog op de controle op Salmonellae bij fok-, gebruiks- en  slachtrunderen en fok-, gebruiks- en slachtvarkens, bij fokpluimvee, bij eendagskuikens die bestemd zijn om te worden opgenomen in koppels fokpluimvee of koppels gebruikspluimvee, bij legkippen (gebruikspluimvee dat wordt gefokt voor de produktie van  consumptie-eieren), bij slachtpluimvee, bij rundvlees en varkensvlees, bij vlees van pluimvee en bij voor directe menselijke consumptie bestemde eieren; Overwegende dat bijgevolg één enkele beschikking van de Commissie volstaat om het operationele programma goed te keuren; Overwegende evenwel dat ten aanzien van Finland voor elke categorie levende dieren of dierlijke produkten - in voorkomend geval nog vast te stellen - garanties inzake Salmonellae moeten gelden; dat deze garanties evenwel afhankelijk zijn van de  goedkeuring van de door Finland voor elke sector ten uitvoer te leggen maatregelen, HEEFT DE VOLGENDE BESCHIKKING GEGEVEN: Artikel 1 De in het Finse programma vervatte maatregelen met betrekking tot fok-, gebruiks- en slachtrunderen en fok-, gebruiks- en slachtvarkens worden goedgekeurd. Artikel 2 De in het Finse programma vervatte maatregelen met betrekking tot fokpluimvee, en tot eendagskuikens die bestemd zijn om te worden opgenomen in fokpluimveekoppels of koppels gebruikspluimvee, worden goedgekeurd. Artikel 3 De in het Finse programma vervatte maatregelen met betrekking tot legkippen (gebruikspluimvee dat wordt gefokt voor de produktie van consumptie-eieren) worden goedgekeurd. Artikel 4 De in het Finse programma vervatte maatregelen met betrekking tot slachtpluimvee worden goedgekeurd. Artikel 5 De in het Finse programma vervatte maatregelen met betrekking tot rundvlees en varkensvlees worden goedgekeurd. Artikel 6 De in het Finse programma vervatte maatregelen met betrekking tot vlees van pluimvee worden goedgekeurd. Artikel 7 De in het Finse programma vervatte maatregelen met betrekking tot voor directe menselijke consumptie bestemde eieren worden goedgekeurd. Artikel 8 Finland doet op de datum van inwerkingtreding van het Toetredingsverdrag de wettelijke en bestuursrechtelijke bepalingen in werking treden voor de tenuitvoerlegging van de in de artikelen 1, 2, 3, 4, 5, 6 en 7 bedoelde maatregelen. Artikel 9 Deze beschikking treedt in werking onder voorbehoud van inwerkingtreding van het Toetredingsverdrag van Noorwegen, Oostenrijk, Finland en Zweden en op de datum waarop dat Verdrag van kracht wordt. Artikel 10 Deze beschikking is gericht tot de Lid-Staten. Gedaan te Brussel, 28 december 1994. Voor de Commissie René STEICHEN Lid van de Commissie (1) PB nr. 121 van 29. 7. 1964, blz. 1977/64.(2) PB nr. L 303 van 31. 10. 1990, blz. 6.(3) PB nr. 121 van 29. 7. 1964, blz. 2012/64.(4) PB nr. L 55 van 8. 3. 1971, blz. 23.(5) PB nr. L 62 van 15. 3. 1993, blz. 49.",
  "source": "EUR LEX"
}