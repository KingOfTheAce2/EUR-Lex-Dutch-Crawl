{
  "url": "http://www.w3.org/1999/xhtml\">",
  "content": "C_2013170NL.01003801.xml 15.6.2013 NL Publicatieblad van de Europese Unie C 170/38 UITVOERINGSBESLUIT VAN DE COMMISSIE van 10 juni 2013 betreffende de financiering van het werkprogramma 2013 inzake opleiding op het gebied van voedsel- en voederveiligheid, diergezondheid, dierenwelzijn en plantgezondheid in het kader van het programma „Betere opleiding voor veiliger voedsel” 2013/C 170/07 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( 1 ) (hierna „het Financieel Reglement” genoemd), en met name artikel 84, Gezien Gedelegeerde Verordening (EU) nr. 1268/2012 van de Commissie van 29 oktober 2012 houdende uitvoeringsvoorschriften voor Verordening (EU, Euratom) nr. 966/2012 van het Europees Parlement en de Raad tot vaststelling van de financiële regels van toepassing op de algemene begroting van de Unie ( 2 ) (hierna „de uitvoeringsvoorschriften” genoemd), en met name artikel 94, Gezien Verordening (EG) nr. 58/2003 van de Raad van 19 december 2002 tot vaststelling van het statuut van de uitvoerende agentschappen waaraan bepaalde taken voor het beheer van communautaire programma's worden gedelegeerd ( 3 ) , en met name artikel 12, lid 3, Gezien Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 4 ) , en met name artikel 2, lid 1, onder i), Gezien Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 5 ) , en met name artikel 66, lid 1, onder b) en c), Overwegende hetgeen volgt: (1) In Verordening (EG) nr. 882/2004 worden algemene voorschriften vastgesteld voor de uitvoering van officiële controles op de naleving van voorschriften die in het bijzonder zijn gericht op het voorkomen, wegnemen of tot een aanvaardbaar niveau terugbrengen van risico’s voor mens en dier en het zorgen voor eerlijke praktijken in de handel in levensmiddelen en diervoeders en het beschermen van de belangen van de consument. Artikel 51 van die verordening bepaalt dat de Commissie opleidingen kan organiseren voor het personeel van de bevoegde autoriteiten in de lidstaten dat belast is met de in die verordening bedoelde officiële controles. Aan die opleidingen kan worden deelgenomen door controlepersoneel uit derde landen, met name uit ontwikkelingslanden. In die cursussen kan met name aandacht worden besteed aan communautaire wetgeving inzake diervoeders en levensmiddelen en de voorschriften inzake diergezondheid en dierenwelzijn. (2) Artikel 2, lid 1, onder i), van Richtlijn 2000/29/EG betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen verschaft het rechtsinstrument om opleidingen op het gebied van plantgezondheid te organiseren. (3) Het programma „Betere opleiding voor veiliger voedsel” is door de Commissie ingevoerd om de in Verordening (EG) nr. 882/2004 vastgestelde doelen te bereiken. In de mededeling van de Commissie van 20 september 2006 over betere opleiding voor veiliger voedsel ( 6 ) worden mogelijkheden voor de toekomstige organisatie van opleidingen verkend. (4) Het werkprogramma voor 2013 inzake opleiding op het gebied van voedsel- en voederveiligheid, diergezondheid, dierenwelzijn en plantgezondheid voor de uitvoering van het programma „Betere opleiding voor veiliger voedsel” moet derhalve worden goedgekeurd. (5) Bij Besluit 2008/544/EG ( 7 ) van de Commissie van 20 juni 2008 is het „Uitvoerend Agentschap voor het volksgezondheidsprogramma” omgevormd tot het „Uitvoerend Agentschap voor gezondheid en consumenten” (hierna „het Agentschap” genoemd). Bij Besluit C(2008) 4943 van de Commissie van 9 september 2008 zijn bepaalde taken in verband met het beheer en de uitvoering van de opleidingsmaatregelen op het gebied van voedselveiligheid overeenkomstig Verordening (EG) nr. 882/2004 en Richtlijn 2000/29/EG aan het Agentschap gedelegeerd. Daarom moet in 2013 een subsidie aan het Agentschap worden toegekend om de exploitatiekosten van de activiteiten in verband met het programma „Betere opleiding voor veiliger voedsel” te financieren. (6) Overeenkomstig artikel 84 van het Financieel Reglement en artikel 94, lid 1, van de uitvoeringsvoorschriften moet de vastlegging van een uitgave uit de begroting van de Europese Unie worden voorafgegaan door een financieringsbesluit waarin de essentiële elementen worden vastgesteld van de actie die een uitgave meebrengt, en dat is vastgesteld door de instelling of door de door haar gedelegeerde autoriteiten. (7) Aangezien het werkprogramma 2013 een voldoende gedetailleerd kader is, vormt dit besluit een financieringsbesluit in de zin van artikel 94, leden 2 en 3, van de uitvoeringsvoorschriften. (8) Voor de uitvoering van dit besluit wordt de term „belangrijke wijziging” omschreven in de zin van artikel 94, lid 4, van de uitvoeringsvoorschriften. (9) Overeenkomstig artikel 92 van het Financieel Reglement moet tot betaalbaarstelling, afgifte van betalingsopdrachten en betaling van uitgaven worden overgegaan binnen de in de uitvoeringsvoorschriften vastgestelde termijnen. In deze voorschriften worden tevens de voorwaarden aangegeven waaronder te laat betaalde crediteuren recht hebben op achterstandsrente ten laste van het begrotingsonderdeel dat de hoofdsom van de betrokken uitgaven draagt. (10) Daarom moet dit besluit voorzien in voorschriften voor de betaling van achterstandsrente voor te late betalingen in verband met acties die in het werkprogramma 2013 zijn opgenomen, BESLUIT: Artikel 1 Het in de bijlage opgenomen werkprogramma voor de uitvoering in 2013 van het programma „Betere opleiding voor veiliger voedsel” wordt goedgekeurd. Het is een financieringsbesluit in de zin van artikel 84 van het Financieel Reglement. Artikel 2 1.   Het totale bedrag van de financiële bijdrage voor de uitvoering van het werkprogramma bedraagt 16 170 000 EUR, te financieren uit de onderstaande begrotingsonderdelen van de algemene begroting van de Europese Unie voor 2013: a) begrotingsonderdeel nr. 17 04 07 01: 14 200 000 EUR b) begrotingsonderdeel nr. 17 04 04 01: 600 000 EUR c) begrotingsonderdeel nr. 17 01 04 05: 200 000 EUR d) begrotingsonderdeel nr. 17 01 04 31: 1 170 000 EUR 2.   Het in lid 1, onder d), vastgestelde bedrag wordt betaald aan het Uitvoerend Agentschap voor gezondheid en consumenten en vormt een exploitatiesubsidie. 3.   Achterstandsrente voor te late betalingen kan ook worden betaald uit de in lid 1, onder a) en b), genoemde begrotingsonderdelen, overeenkomstig artikel 92 van het Financieel Reglement. Artikel 3 Gecumuleerde wijzigingen in de toewijzingen voor de onder het werkprogramma vallende specifieke acties die niet meer bedragen dan 20 % van de maximale financiële bijdrage, als bedoeld in artikel 2, lid 1, worden niet als belangrijk beschouwd in de zin van artikel 94, lid 4, van de uitvoeringsvoorschriften, mits zij de aard en de doelstelling van het werkprogramma niet significant aantasten. De ordonnateur mag deze wijzigingen goedkeuren overeenkomstig de beginselen van goed financieel beheer en evenredigheid. Gedaan te Brussel, 10 juni 2013. Voor de Commissie Tonio BORG Lid van de Commissie ( 1 ) PB L 298 van 26.10.2012, blz. 1 . ( 2 ) PB L 362 van 31.12.2012, blz. 1 . ( 3 ) PB L 11 van 16.1.2003, blz. 1 . ( 4 ) PB L 169 van 10.7.2000, blz. 1 . ( 5 ) PB L 165 van 30.4.2004, blz. 1 . ( 6 ) COM(2006) 519 definitief van 20 september 2006. ( 7 ) PB L 173 van 3.7.2008, blz. 27 . BIJLAGE Werkprogramma 2013 inzake opleiding op het gebied van voedsel- en voederveiligheid, diergezondheid, dierenwelzijn en plantgezondheid in het kader van het programma „Betere opleiding voor veiliger voedsel” 1.1. Inleiding Dit werkprogramma omvat drie uitvoeringsmaatregelen voor 2013. Op basis van de in Verordening (EG) nr. 882/2004 en Richtlijn 2000/29/EG vastgelegde doelstellingen zijn de verdeling van de begrotingsmiddelen en de hoofdacties als volgt: 1.2. Aanbestedingen (uitgevoerd in indirect gecentraliseerd beheer): 1.2.1. Opleiding: externe contracten voor de uitvoering van het opleidingsprogramma 14 800 000 EUR 1.2.2. Opleiding: IT-apparatuur, -hulpmiddelen en -ondersteuning, promotiemateriaal, informatie- en communicatievoorzieningen en conferenties 200 000 EUR 1.3. Andere acties: exploitatiesubsidie voor het Uitvoerend Agentschap voor gezondheid en consumenten 1 170 000 EUR TOTAAL 16 170 000 EUR 1.2. Aanbesteding De totale in 2013 voor aanbestedingscontracten uitgetrokken begrotingsmiddelen bedragen 15 000 000 EUR. 1.2.1. Opleiding: externe contracten voor de uitvoering van het opleidingsprogramma RECHTSGRONDSLAG Verordening (EG) nr. 882/2004, artikel 51 en artikel 66, lid 1, onder b) Richtlijn 2000/29/EG, artikel 2, lid 1, onder i) BEGROTINGSONDERDEEL Begrotingsonderdelen: 17 04 07 01 en 17 04 04 01 INDICATIEF AANTAL EN TYPE VOORGENOMEN CONTRACTEN Voor elk van de hieronder bedoelde technische kwesties zullen één of meer directe contracten of raamcontracten voor diensten worden gesloten. Er zullen naar schatting circa 15 directe contracten of specifieke dienstencontracten worden gesloten. De externe contractanten worden voornamelijk betrokken bij de organisatorische en logistieke aspecten van de opleidingsactiviteiten. ONDERWERP VAN DE VOORGENOMEN CONTRACTEN (INDIEN MOGELIJK) In 2013 zal de opleidingsactie in de lidstaten betrekking hebben op de volgende onderwerpen: Activiteiten Bedragin EUR HACCP 1 930 000 Diergezondheid (bijen en exotische dieren) 1 240 000 Controle van levensmiddelenadditieven 1 085 000 Controle van residuen van geneesmiddelen voor diergeneeskundig gebruik 855 000 Risicobeoordeling 880 000 Noodplanning en ziektebestrijding 1 090 000 Bestrijding van overdraagbare spongiforme encefalopathieën 515 000 Surveillance van nieuwe en opkomende plantgezondheidsrisico’s 600 000 Steun aan overzichtsaudits van de Unie 855 000 Gewasbeschermingsmiddelen (toelating en duurzaam gebruik) 1 165 000 Levensmiddelenhygiëne en controles op het niveau van de primaire productie 975 000 Levensmiddelenhygiëne en flexibiliteit 1 165 000 Nieuwe technieken voor levensmiddelenonderzoek 615 000 RASFF 600 000 Controle van de productie van sperma en embryo’s 640 000 Andere kwesties op het gebied van diergezondheid en dierenwelzijn, plantgezondheid en voedselveiligheid, en studies, conferenties, bijstand, leermiddelen en beoordelingen 590 000 TOTAAL 14 800 000 UITVOERING 14 620 000 EUR (financiering van voedselveiligheidsmaatregelen uit hoofde van Verordening (EG) nr. 882/2004 en Richtlijn 2000/29/EG) zal worden beheerd en besteed door het Uitvoerend Agentschap voor gezondheid en consumenten (Besluit 2008/544/EG van de Commissie). De resterende 180 000 EUR zullen door de Commissie worden gebruikt voor de financiering van studies, conferenties en beoordelingen. INDICATIEF TIJDSCHEMA VOOR DE START VAN DE AANBESTEDINGSPROCEDURE Ongeveer tussen mei en september, zodat de contracten kunnen worden ondertekend in 2013. INDICATIEF BEDRAG VAN DE AANBESTEDING 14 800 000 EUR 1.2.2. Opleiding: IT-apparatuur, -hulpmiddelen en -ondersteuning, promotiemateriaal, informatie- en communicatievoorzieningen en conferenties RECHTSGRONDSLAG Verordening (EG) nr. 882/2004, artikel 66, lid 1, onder c) BEGROTINGSONDERDEEL Begrotingsonderdeel: 17 01 04 05 INDICATIEF AANTAL EN TYPE VOORGENOMEN CONTRACTEN Er zullen naar schatting circa twee specifieke contracten worden gesloten in het kader van bestaande raamcontracten. ONDERWERP VAN DE VOORGENOMEN CONTRACTEN (INDIEN MOGELIJK) De in het kader van deze begroting te financieren acties zijn gericht op het opzetten van de opleidingsprogramma’s, IT- en e-learningapparatuur, -hulpmiddelen en -ondersteuning, promotiemateriaal, informatie- en communicatievoorzieningen, alsmede conferenties. UITVOERING Deze actie wordt rechtstreeks uitgevoerd door DG Gezondheid en Consumenten. INDICATIEF TIJDSCHEMA VOOR DE START VAN DE AANBESTEDINGSPROCEDURE Ongeveer tussen mei en oktober. INDICATIEF BEDRAG VAN DE AANBESTEDING 200 000 EUR 1.3. Andere acties: exploitatiesubsidie voor het Uitvoerend Agentschap voor gezondheid en consumenten RECHTSGRONDSLAG Verordening (EG) nr. 58/2003 van de Raad, met name artikel 12, lid 3 BEGROTINGSONDERDEEL Begrotingsonderdeel: 17 01 04 31 BEDRAG 1 170 000 EUR BESCHRIJVING EN DOEL VAN DE UITVOERINGSMAATREGEL Deze begroting financiert de exploitatiesubsidie van het Agentschap voor 2013 in verband met de programma’s onder „FV-rubriek 2”. Begrotingsonderdeel 17 01 04 31 financiert de exploitatiesubsidie van het Agentschap voor 2013 voor het gedeelte met betrekking tot het programma „Betere opleiding voor veiliger voedsel”. Overeenkomstig artikel 12, lid 3, van Verordening (EG) nr. 58/2003 van de Raad moet de exploitatiesubsidie in mindering worden gebracht op de financiële toewijzing van de programma’s van de Unie die door het Agentschap worden beheerd. In de begroting 2013 zijn voor de aan het Agentschap te betalen subsidie twee afzonderlijke begrotingsonderdelen gecreëerd, één voor de programma’s onder rubriek 2 en één voor de programma’s onder rubriek 3b van de Financiële vooruitzichten.",
  "source": "EUR LEX"
}