{
  "url": "http://www.w3.org/1999/xhtml\">",
  "content": "L_2009116NL.01005401.xml 9.5.2009 NL Publicatieblad van de Europese Unie L 116/54 BESLUIT VAN DE COMMISSIE van 8 mei 2009 betreffende de financiering van het werkprogramma inzake opleidingsinstrumenten op het gebied van voedselveiligheid, diergezondheid, dierenwelzijn en plantengezondheid voor 2009 (2009/375/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 1 ) , en met name op artikel 75, Gelet op Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen ( 2 ) , en met name op artikel 90, Gelet op Richtlijn 2000/29/EG van de Raad betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 3 ) , en met name op artikel 2, lid 1, onder i). Gelet op Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 4 ) , en met name op artikel 51 en artikel 66, lid 1, onder b) en c), Gelet op Besluit 2004/858/EG van de Commissie van 15 december 2004 tot oprichting van een uitvoerend agentschap, genaamd het „Agentschap voor het volksgezondheidsprogramma”, voor het beheer van de communautaire maatregelen op het gebied van de volksgezondheid overeenkomstig Verordening (EG) nr. 58/2003 van de Raad ( 5 ) , en met name op artikel 6, Gelet op Besluit C(2008) 4943 van de Commissie van 9 september 2008 waarbij bevoegdheden aan het Uitvoerend Agentschap voor gezondheid en consumenten worden gedelegeerd met het oog op het verrichten van taken in verband met de uitvoering van het volksgezondheidsprogramma 2003-2008 als vastgesteld bij Besluit nr. 1786/2002/EG, het volksgezondheidsprogramma 2008-2013 als vastgesteld bij Besluit nr. 1350/2007/EG, het consumentenprogramma 2007-2013 als vastgesteld bij Besluit nr. 1926/2006/EG en de door Verordening (EG) nr. 882/2004 en Richtlijn 2000/29/EG bestreken opleidingsmaatregelen op het gebied van voedselveiligheid, Overwegende hetgeen volgt: (1) Overeenkomstig artikel 75 van Verordening (EG, Euratom) nr. 1605/2002 en artikel 90 van Verordening (EG, Euratom) nr. 2342/2002 wordt de vastlegging van een uitgave voorafgegaan door een financieringsbesluit waarin de essentiële elementen van een actie die een uitgave ten laste van de begroting meebrengt, worden vastgelegd. (2) Er zijn diverse acties op het gebied van opleidingsinstrumenten gepland in het kader van wetsbesluiten op het gebied van voedselveiligheid, diergezondheid, dierenwelzijn en plantengezondheid. Deze acties moeten uit de EU-begroting worden gefinancierd. De financiering van deze acties dient bij een enkel besluit te worden vastgesteld. (3) Overeenkomstig de artikelen 4 en 6 van Besluit 2004/858/EG voert het Uitvoerend Agentschap voor gezondheid en consumenten bepaalde activiteiten voor de uitvoering van de door Verordening (EG) nr. 882/2004 en Richtlijn 2000/29/EG bestreken opleidingsmaatregelen op het gebied van voedselveiligheid uit en moet het daarvoor de nodige kredieten ontvangen, BESLUIT: Artikel 1 Het werkprogramma in de bijlage betreffende de financiering in 2009 van acties die verband houden met opleidingsinstrumenten op het gebied van voedselveiligheid, diergezondheid, dierenwelzijn en plantengezondheid wordt goedgekeurd. De directeur-generaal van directoraat-generaal Gezondheid en consumenten is belast met de bekendmaking en uitvoering ervan. Binnen de maximale indicatieve begroting van elke specifieke actie worden gecumuleerde wijzigingen die niet meer bedragen dan 20 % niet als substantieel beschouwd, mits zij de aard en de doelstellingen van het werkprogramma niet significant aantasten. De ordonnateur, als bedoeld in artikel 59 van het Financieel Reglement, kan dergelijke wijzigingen goedkeuren overeenkomstig de beginselen van goed financieel beheer. Artikel 2 De in begrotingsonderdeel 17 01 04 31 opgenomen exploitatiesubsidie wordt betaald aan het „Uitvoerend Agentschap voor gezondheid en consumenten”. Artikel 3 De kredieten voor het werkprogramma in de bijlage mogen worden gebruikt voor de betaling van achterstandsrente overeenkomstig artikel 83 van Verordening (EG, Euratom) nr. 1605/2002. Gedaan te Brussel, 8 mei 2009. Voor de Commissie Androulla VASSILIOU Lid van de Commissie ( 1 ) PB L 248 van 16.9.2002, blz. 1 . ( 2 ) PB L 357 van 31.12.2002, blz. 1 . ( 3 ) PB L 169 van 10.7.2000, blz. 1 . ( 4 ) PB L 165 van 30.4.2004, blz. 1 ; gerectificeerd in PB L 191 van 28.5.2004, blz. 1 . ( 5 ) PB L 369 van 16.12.2004, blz. 73 . BIJLAGE Werkprogramma inzake opleidingsinstrumenten op het gebied van voedselveiligheid, diergezondheid, dierenwelzijn en plantengezondheid voor 2009 OPLEIDING 1.   Begrotingsonderdelen: 17 04 07 01 en 17 04 04 01 Rechtsgrondslag — Verordening (EG) nr. 882/2004, en met name artikel 51 en artikel 66, lid 1, onder b); — Richtlijn 2000/29/EG, en met name artikel 2, lid 1, onder i). De uit hoofde van deze begrotingsonderdelen te financieren actie beoogt de ontwikkeling en organisatie van opleidingscursussen, workshops en seminars in de Gemeenschap en in derde landen om ervoor te zorgen dat het met officiële controles belaste personeel een passende opleiding krijgt. Door middel van deze opleidingscursussen en seminars zullen overheidsambtenaren, nationale autoriteiten en laboratoriumdeskundigen worden geïnformeerd over en een opleiding krijgen op het gebied van de communautaire gezondheidswetgeving inzake diervoeders, levensmiddelen en planten en de voorschriften voor de controles die worden uitgevoerd voordat diervoeders, levensmiddelen en planten in de Gemeenschap op de markt mogen worden gebracht. De Commissie levert een bijdrage aan de opleiding van ambtenaren in de lidstaten doordat zij in aanvulling op de opleiding op nationaal niveau scholing aanbiedt in verband met aspecten die uit communautair oogpunt relevant zijn. In 2009 zullen de opleidingsacties betrekking hebben op de volgende onderwerpen: — op de beginselen van HACCP (Hazard Analysis Critical Control Point) gebaseerde controleprocedures voor levensmiddelen en diervoeders; audittechnieken om te controleren of de HACCP-systemen worden toegepast; — preventie en controles inzake diergezondheid; — levensmiddelenhygiëne en -controle: vis, vlees en zuivelproducten; — preventie, bestrijding en uitroeiing van overdraagbare spongiforme encefalopathieën; — controles inzake plantengezondheid; — materialen die met levensmiddelen in aanraking komen; — ggo-analyse; — levensmiddelenwetgeving van de Europese Unie en voorschriften voor de invoer van levensmiddelen; — diagnose en bestrijding van hoogpathogene aviaire influenza; — andere kwesties in verband met de gezondheid en het welzijn van dieren, de gezondheid van planten en de voedselveiligheid, samenwerking met andere internationale organisaties inzake opleidingen op het gebied van voedselveiligheid. (12 300 000 EUR) Financiering in het kader van aanbestedingen. Het totale bedrag van het budget voor aanbestedingen tijdens het jaar bedraagt 12 300 000 EUR. Voor elk van de hierboven genoemde technische kwesties zullen een of meer specifieke dienstencontracten worden gesloten. Er zullen naar schatting circa 14 dienstencontracten worden gesloten. De externe contractanten worden voornamelijk betrokken bij de organisatorische en logistieke aspecten van de opleidingsactiviteiten. Het is de bedoeling dat de aanbestedingsprocedure zo spoedig mogelijk (ongeveer tussen maart en juni) wordt gelanceerd, zodat de contracten in de loop van 2009 kunnen worden gesloten. Van het totale bedrag van 12 300 000 EUR zal 12 000 000 EUR (financiering van voedselveiligheidsmaatregelen uit hoofde van Verordening (EG) nr. 882/2004 en Richtlijn 2000/29/EG) door het agentschap worden beheerd en besteed (Besluit 2008/544/EG van de Commissie ( 1 ) ). De resterende 300 000 EUR zal door de Commissie worden gebruikt voor de financiering van het programma inzake ggo’s. 2.   Begrotingsonderdeel: 17 01 04 05 Rechtsgrondslag — Verordening (EG) nr. 882/2004, en met name artikel 66, lid 1, onder c). De in het kader van dit begrotingsonderdeel te financieren acties beogen de uitvoering van: — een e-learningproefproject inzake specifieke opleidingsprogramma’s om ervoor te zorgen dat met het programma „Betere opleiding voor veiliger voedsel” een bredere doelgroep wordt bereikt van personeel dat officiële controles uitvoert, zowel in de lidstaten van de Europese Unie als in derde landen; — een studie naar de identificatie en de definitie van „beste praktijken” voor de activiteiten van het programma „Betere opleiding voor veiliger voedsel” om de „train-the-trainer”-aanpak beter te bevorderen door aan te geven welke opleidingsinstrumenten aan specifieke behoeften moeten worden aangepast. Ten slotte moeten IT-apparatuur en -hulpmiddelen, promotiemateriaal, informatie- en communicatievoorzieningen worden gefinancierd om de opleidingsprogramma’s beter te kunnen organiseren. (370 000 EUR) Financiering: bestaande raamcontracten en/of aanbestedingsprocedures Er zullen naar schatting circa vier dienstencontracten worden gesloten. Indicatief tijdschema voor het sluiten van de contracten: tussen maart en juli. 3.   Begrotingsonderdeel: 17 01 04 31 Rechtsgrondslag — Besluit 2004/858/EG, en met name artikel 6. Dit budget financiert de exploitatiesubsidie van het agentschap voor het jaar 2009 in verband met de programma’s onder FV-rubriek 2. Begrotingsonderdeel 17 01 04 31 financiert de exploitatiesubsidie van het agentschap voor 2009 voor het gedeelte met betrekking tot het programma „Betere opleiding voor veiliger voedsel”. Overeenkomstig artikel 12, lid 3, van Verordening (EG) nr. 58/2003 van de Raad ( 2 ) moet de exploitatiesubsidie in mindering worden gebracht op de financiële toewijzing van de communautaire programma’s die door het agentschap worden beheerd. In de begroting 2009 zijn voor de aan het Uitvoerend Agentschap voor gezondheid en consumenten te betalen subsidie twee afzonderlijke begrotingsonderdelen gecreëerd, een voor de programma’s onder rubriek 2 en een voor de programma’s onder rubriek 3b van de Financiële vooruitzichten (FV). (1 100 000 EUR) Samenvatting Nr. Benaming Begrotingsonderdeel Rechtsgrondslag Bedrag (in EUR) 1 Opleiding: externe contracten voor de uitvoering van het opleidingsprogramma 17 04 07 01 Verordening (EG) nr. 882/2004 11 300 000 17 04 04 01 Richtlijn 2000/29/EG 1 000 000 2 Opleiding: jaarverslag, e-learningproefproject, beste praktijken, IT-apparatuur en -hulpmiddelen, promotiemateriaal, informatie- en communicatievoorzieningen 17 01 04 05 Verordening (EG) nr. 882/2004 370 000 3 Exploitatiesubsidie 17 01 04 31 Besluit 2008/544/EG 1 100 000 Totaal 13 770 000 ( 1 ) PB L 173 van 3.7.2008, blz. 27 . ( 2 ) PB L 11 van 16.1.2003, blz. 1 .",
  "source": "EUR LEX"
}