{
  "url": "http://www.w3.org/1999/xhtml\"><!--",
  "content": "L_202501161NL.000101.fmx.xml Publicatieblad van de Europese Unie NL L-serie 2025/1161 6.6.2025 BESLUIT (GBVB) 2025/1161 VAN DE RAAD van 5 juni 2025 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo ( *1 ) , EULEX KOSOVO DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 4 februari 2008 Gemeenschappelijk Optreden 2008/124/GBVB ( 1 ) vastgesteld. (2) De Raad heeft op 5 juni 2023 Besluit (GBVB) 2023/1095 ( 2 ) vastgesteld, waarbij Gemeenschappelijk Optreden 2008/124/GBVB werd gewijzigd en de rechtsstaatmissie van de Europese Unie in Kosovo (EULEX KOSOVO) werd verlengd tot en met 14 juni 2025. (3) In het kader van de strategische evaluatie van EULEX KOSOVO is het Politiek en Veiligheidscomité overeengekomen dat de missie moet worden verlengd tot en met 14 juni 2027. (4) Niets in dit besluit mag worden uitgelegd als een aantasting van de onafhankelijkheid en de autonomie van rechters en openbare aanklagers die in het kader van EULEX KOSOVO in gerechtelijke procedures optreden. (5) Gezien het bijzondere karakter van de activiteiten van EULEX KOSOVO ter ondersteuning van de verplaatste gerechtelijke procedures binnen een lidstaat, is het passend het beoogde bedrag te bepalen ter dekking van de ondersteuning van dergelijke verplaatste gerechtelijke procedures en te voorzien in de uitvoering van dat deel van de begroting door middel van een subsidie. (6) Gemeenschappelijk Optreden 2008/124/GBVB moet dienovereenkomstig worden gewijzigd. (7) EULEX KOSOVO zal worden uitgevoerd in een mogelijk verslechterende situatie die de verwezenlijking van de doelstellingen van het externe optreden van de Unie als geformuleerd in artikel 21 van het Verdrag kan hinderen, HEEFT HET VOLGENDE BESLUIT VASTGESTELD: Artikel 1 Gemeenschappelijk Optreden 2008/124/GBVB wordt als volgt gewijzigd: 1) in artikel 16, lid 1, wordt de laatste alinea vervangen door: “Het financiële referentiebedrag dat de uitgaven van EULEX KOSOVO van 15 juni 2025 tot en met 14 juni 2027 moet dekken, bedraagt 170 866 980 EUR. Van dat bedrag wordt voor de uitgaven van EULEX KOSOVO ten behoeve van de uitvoering van haar mandaat in Kosovo een bedrag van 64 492 980 EUR uitgetrokken, en wordt ten behoeve van de ondersteuning van de verplaatste gerechtelijke procedures binnen een lidstaat een bedrag van 106 374 000 EUR uitgetrokken. De Commissie sluit voor het bedrag van 106 374 000 EUR een subsidieovereenkomst met een griffier die optreedt voor een griffie die verantwoordelijk is voor de administratie van de verplaatste gerechtelijke procedures. De regels voor subsidies van Verordening (EU, Euratom) 2024/2509 van het Europees Parlement en de Raad ( *2 ) zijn van toepassing op de subsidieovereenkomst. Het financiële referentiebedrag voor de daaropvolgende periode voor EULEX KOSOVO wordt vastgesteld door de Raad. ( *2 ) Verordening (EU, Euratom) 2024/2509 van het Europees Parlement en de Raad van 23 september 2024 tot vaststelling van de financiële regels van toepassing op de algemene begroting van de Unie ( PB L, 2024/2509, 26.9.2024, ELI: http://data.europa.eu/eli/reg/2024/2509/oj ).”.\" 2) in artikel 20, tweede alinea, wordt de eerste zin vervangen door: “Het verstrijkt op 14 juni 2027.”. Artikel 2 Dit besluit treedt in werking op de datum van de vaststelling ervan. Gedaan te Luxemburg, 5 juni 2025. Voor de Raad De voorzitter D. KLIMCZAK ( *1 ) Deze benaming laat de standpunten over de status van Kosovo onverlet, en is in overeenstemming met Resolutie 1244 (1999) van de VN-Veiligheidsraad en het advies van het Internationaal Gerechtshof over de onafhankelijkheidsverklaring van Kosovo. ( 1 ) Gemeenschappelijk Optreden 2008/124/GBVB van de Raad van 4 februari 2008 inzake de rechtsstaatmissie van de Europese Unie in Kosovo, EULEX KOSOVO ( PB L 42 van 16.2.2008, blz. 92 , ELI: http://data.europa.eu/eli/joint_action/2008/124/oj ). ( 2 ) Besluit (GBVB) 2023/1095 van de Raad van 5 juni 2023 tot wijziging van Gemeenschappelijk Optreden 2008/124/GBVB inzake de rechtsstaatmissie van de Europese Unie in Kosovo ( PB L 146 van 6.6.2023, blz. 22 , ELI: http://data.europa.eu/eli/dec/2023/1095/oj ). ELI: http://data.europa.eu/eli/dec/2025/1161/oj ISSN 1977-0758 (electronic edition)",
  "source": "EUR LEX"
}