{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978Y1223(01):NL:HTML\">",
  "content": "EUR-Lex - 31978Y1223(01) - NL Avis juridique important | 31978Y1223(01) Verklaringen met betrekking tot de richtlijn inzake de onderlinge erkenning van de diploma's, certificaten en andere titels van dierenarts, tevens houdende maatregelen tot vergemakkelijking van de daadwerkelijke uitoefening van het recht van vestiging en vrij verrichten van diensten - Verklaring betreffende de profylaxe en de keuring van dierlijke levensmiddelen en levensmiddelen van dierlijke oorsprong Publicatieblad Nr. C 308 van 23/12/1978 blz. 0001 - 0001 Bijzondere uitgave in het Grieks: Hoofdstuk 06 Deel 2 blz. 0056 Bijzondere uitgave in het Spaans: Hoofdstuk 06 Deel 2 blz. 0048 Bijzondere uitgave in het Portugees: Hoofdstuk 06 Deel 2 blz. 0048 ++++ Verklaringen met betrekking tot de richtlijn inzake de onderlinge erkenning van de diploma's , certificaten en andere titels van dierenarts , tevens houdende maatregelen tot vergemakkelijking van de daadwerkelijke uitoefening van het recht van vestiging en vrij verrichten van diensten ( 1 ) Verklaring betreffende de profylaxe en de keuring van dierlijke levensmiddelen en levensmiddelen van dierlijke oorsprong \" De Lid-Staten verbinden zich ertoe de onderdanen van de andere Lid-Staten met betrekking tot de werkzaamheden op het gebied van de profylaxe als hun eigen onderdanen te behandelen en derhalve in dit verband geen beroep te doen op artikel 55 , eerste alinea , voor zover deze werkzaamheden onder de toepassing van deze bepalingen vallen , wanneer deze taken zijn toevertrouwd aan eigen onderdanen die ook nog als dierenarts  ( zelfstandig of in loondienst bij een zelfstandig dierenarts ) werkzaam zijn . Gezien het feit dat in de Lid-Staten een dierenarts die onderdaan is van een Lid-Staat , door zijn nationale autoriteiten gemachtigd kan worden om , naast zijn andere werkzaamheden , activiteiten uit te oefenen op het gebied van de keuring van dierlijke levensmiddelen en van levensmiddelen van dierlijke oorsprong , verbinden de Lid-Staten zich er tevens toe op dit punt de dierenartsen , onderdanen van de andere Lid-Staten , te behandelen als hun eigen onderdanen , dierenartsen , en derhalve geen beroep te doen op artikel 55 , eerste alinea , van het Verdrag om verschillende behandelingen toe te passen . In dit zelfde geval verbinden de Lid-Staten er zich eveneens toe geen beroep te doen op artikel 48 , lid 4 , wanneer de aldus gemachtigde zelfstandige dierenarts wordt geacht een betrekking in overheidsdienst in de zin van dit artikel uit te oefenen . De Lid-Staten kunnen de toegang tot deze werkzaamheden echter afhankelijk stellen van een onderhoud , waarbij de dierenarts de bevoegde instantie het bewijs moet leveren dat hij op de hoogte is van de op het betrokken gebied geldende wettelijke voorschriften van het ontvangende land . \" ( 1 ) PB nr . L 362 van 23 . 12 . 1978 , blz . 1 .",
  "source": "EUR LEX"
}