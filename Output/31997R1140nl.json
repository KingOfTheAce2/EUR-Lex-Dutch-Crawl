{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1140:NL:HTML\">",
  "content": "EUR-Lex - 31997R1140 - NL Avis juridique important | 31997R1140 Verordening (EG) nr. 1140/97 van de Commissie van 23 juni 1997 betreffende de toewijzing van de bij Verordening (EG) nr. 728/97 herverdeelde communautaire kwantitatieve contingenten Publicatieblad Nr. L 165 van 24/06/1997 blz. 0001 - 0006 VERORDENING (EG) Nr. 1140/97 VAN DE COMMISSIE van 23 juni 1997 betreffende de toewijzing van de bij Verordening (EG) nr. 728/97 herverdeelde communautaire kwantitatieve contingenten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 519/94 van de Raad van 7 maart 1994 betreffende de gemeenschappelijke regeling voor de invoer uit bepaalde derde landen en tot intrekking van de Verordeningen (EEG) nr. 1765/82, (EEG) nr. 1766/82 en (EEG) nr. 3420/83 (1), laatstelijk gewijzigd bij Verordening (EG) nr. 847/97 (2), Gelet op Verordening (EG) nr. 520/94 van de Raad van 7 maart 1994 houdende de totstandbrenging van een communautaire procedure voor het beheer van kwantitatieve contingenten (3), gewijzigd bij Verordening (EG) nr. 138/96 (4), inzonderheid op de artikelen 9 en 13, Gelet op Verordening (EG) nr. 728/97 van de Commissie van 24 april 1997 tot herverdeling van de niet-benutte hoeveelheden van de kwantitatieve contingenten die in 1996 van toepassing waren op bepaalde producten van oorsprong uit de Volksrepubliek China (5), inzonderheid op artikel 6, Overwegende dat bij Verordening (EG) nr. 728/97 het voor de traditionele en de niet-traditionele importeurs bestemde deel van elk van de betrokken contingenten is vastgesteld, evenals de voorwaarden en bepalingen voor de toewijzing van de beschikbare hoeveelheden; dat de importeurs, overeenkomstig artikel 3 van Verordening (EG) nr. 728/97, van 26 april 1997 tot 24 mei 1997, 15.00 uur plaatselijke tijd te Brussel, bij de bevoegde nationale autoriteiten een aanvraag voor een invoervergunning hebben kunnen indienen; Overwegende dat de Commissie, overeenkomstig artikel 5 van Verordening (EG) nr. 728/97, van de lidstaten informatie heeft ontvangen betreffende het aantal aanvragen voor invoervergunningen en de totale hoeveelheid waarop deze betrekking hebben, alsmede over de totale hoeveelheid die de traditionele importeurs in het referentiejaar (1994) hebben ingevoerd; Overwegende dat de Commissie, aan de hand van deze informatie, uniforme kwantitatieve criteria kan vaststellen op grond waarvan de door de communautaire importeurs ingediende vergunningaanvragen voor de bij Verordening (EG) nr. 728/97 herverdeelde kwantitatieve contingenten door de bevoegde nationale autoriteiten kunnen worden ingewilligd; Overwegende dat uit de door de lidstaten meegedeelde gegevens blijkt dat de totale hoeveelheid van de in bijlage I vermelde producten die de traditionele importeurs hebben aangevraagd, het voor deze importeurs bestemde deel van het contingent overschrijdt; dat aan deze aanvragen derhalve moet worden voldaan door op de gemiddelde invoer van elke importeur in de referentieperiode, uitgedrukt in hoeveelheid of in waarde, de in bijlage I vermelde uniforme verlagings-/verhogingscoëfficiënt toe te passen; Overwegende dat uit de door de lidstaten meegedeelde gegevens blijkt dat de totale hoeveelheid van het in bijlage II vermelde product die de traditionele importeurs hebben aangevraagd, kleiner is dan het voor deze importeurs bestemde deel van het contingent; dat aan deze aanvragen derhalve volledig kan worden voldaan; Overwegende dat uit de door de lidstaten meegedeelde gegevens blijkt dat de totale hoeveelheid van de in bijlage III vermelde producten die de niet-traditionele importeurs hebben aangevraagd, het voor hen bestemde gedeelte van het contingent overschrijdt; dat aan deze aanvragen derhalve moet worden voldaan door op de door elke importeur gevraagde hoeveelheid, binnen de bij Verordening (EG) nr. 728/97 vastgestelde grenzen, de in bijlage III vermelde uniforme verlagingscoëfficiënt toe te passen; Overwegende dat uit de door de lidstaten meegedeelde gegevens blijkt dat de totale hoeveelheid van de in bijlage IV vermelde producten die de niet-traditionele importeurs hebben aangevraagd, kleinen is dan het voor deze importeurs bestemde gedeelte van het contingent; dat aan deze aanvragen derhalve volledig kan worden voldaan binnen de bij Verordening (EG) nr. 728/97 vastgestelde grenzen, HEEFT DE VOLGENDE VERORDENING VASTGESTELD: Artikel 1 De door de traditionele importeurs ingediende geldige aanvragen voor invoervergunningen voor de in bijlage I vermelde producten worden door de bevoegde nationale autoriteiten ingewilligd voor de hoeveelheid of de waarde die verkregen wordt door op de gemiddelde invoer van de betrokken importeur in 1994 de in bijlage I voor elk contingent vermelde verlagings-/verhogingscoëfficiënt toe te passen. Indien de toepassing van dit kwantitatieve criterium tot de toewijzing van een grotere hoeveelheid of waarde dan de aangevraagde hoeveelheid of waarde leidt, wordt slechts de gevraagde hoeveelheid of waarde toegewezen. Artikel 2 De door de traditionele importeurs ingediende geldige aanvragen voor invoervergunningen voor het in bijlage II vermelde product worden door de bevoegde nationale autoriteiten volledig ingewiligd. Artikel 3 De door de niet-traditionele importeurs ingediende geldige aanvragen voor invoervergunningen voor de in bijlage III vermelde producten worden door de bevoegde nationale autoriteiten ingewilligd voor de hoeveelheid of de waarde die verkregen wordt door op de door de importeurs gevraagde hoeveelheid, binnen de bij Verordening (EG) nr. 728/97 vastgestelde grenzen, de in bijlage III voor elk contingent vermelde verlagingscoëfficiënt toe te passen. Artikel 4 De door de niet-traditionele importeurs ingediende geldige aanvragen voor invoervergunningen voor de in bijlage IV vermelde producten worden door de bevoegde nationale autoriteiten volledig ingewilligd, binnen de bij Verordening (EG) nr. 728/97 vastgestelde grenzen. Artikel 5 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 juni 1997. Voor de Commissie Leon BRITTAN Vice-Voorzitter (1) PB nr. L 67 van 10. 3. 1994, blz. 89. (2) PB nr. L 122 van 14. 5. 1997, blz. 1. (3) PB nr. L 66 van 10. 3. 1994, blz. 1. (4) PB nr. L 21 van 27. 1. 1996, blz. 6. (5) PB nr. L 108 van 25. 4. 1997, blz. 19. BIJLAGE I Op de invoer van 1994 toe te passen verlagings-/verhogingscoëfficiënt (traditionele importeurs) >RUIMTE VOOR DE TABEL> BIJLAGE II Producten waarvoor de aanvragen voor een invoervergunning volledig kunnen worden ingewilligd (traditionele importeurs) >RUIMTE VOOR DE TABEL> BIJLAGE III Op de aangevraagde hoeveelheid/waarde toe te passen verlagingscoëfficiënten binnen de bij Verordening (EG) nr. 728/97 vastgestelde grenzen (niet-traditionele importeurs) > RUIMTE VOOR DE TABEL> BIJLAGE IV Producten waarvoor de aanvragen voor een invoervergunning volledig kunnen worden ingewilligd binnen de bij Verordening (EG) nr. 728/97 vastgestelde grenzen (niet-traditionele importeurs) >RUIMTE VOOR DE TABEL>",
  "source": "EUR LEX"
}