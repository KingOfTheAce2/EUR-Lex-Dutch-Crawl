{
  "url": "http://www.w3.org/1999/xhtml\">",
  "content": "L_2020431NL.01006601.xml 21.12.2020 NL Publicatieblad van de Europese Unie L 431/66 BESLUIT (EU) 2020/2166 VAN DE COMMISSIE van 17 december 2020 betreffende de bepaling van de door de lidstaten te veilen aandelen in de periode 2021-2030 van het EU-emissiehandelssysteem (Kennisgeving geschied onder nummer C(2020) 8945) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2003/87/EG van het Europees Parlement en de Raad van 13 oktober 2003 tot vaststelling van een systeem voor de handel in broeikasgasemissierechten binnen de Unie en tot wijziging van Richtlijn 96/61/EG van de Raad ( 1 ) , en met name artikel 3 quinquies, lid 3, en artikel 10, lid 2, Overwegende hetgeen volgt: (1) Wat de veiling van emissierechten betreft, is bij Richtlijn (EU) 2018/410 van het Europees Parlement en de Raad ( 2 ) artikel 10, lid 2, en bijlage II bis van Richtlijn 2003/87/EG gewijzigd voor de periode die op 1 januari 2021 aanvangt. Overeenkomstig artikel 10, lid 2, punt a), van Richtlijn 2003/87/EG wordt 90 % van de totale hoeveelheid te veilen aandelen die uit hoofde van hoofdstuk III van Richtlijn 2003/87/EG zijn verleend (“algemene emissierechten”) over de lidstaten verdeeld, waarbij elk aandeel identiek is aan het aandeel van de betrokken lidstaat in de geverifieerde emissies krachtens het EU-ETS voor 2005 of, als dit meer is, het gemiddelde voor de periode van 2005 tot en met 2007. Overeenkomstig artikel 10, lid 2, punt b), van Richtlijn 2003/87/EG wordt de resterende 10 % van de totale hoeveelheid te veilen algemene emissierechten met het oog op solidariteit, groei en interconnecties binnen de Unie over bepaalde lidstaten verdeeld, waardoor de hoeveelheid emissierechten die deze lidstaten veilen, wordt verhoogd met de in bijlage II bis bij Richtlijn 2003/87/EG vastgestelde percentages. (2) Op 1 februari 2020 is het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 3 ) in werking getreden. Bovendien is het protocol inzake Ierland/Noord-Ierland bij dat akkoord van toepassing na afloop van de in artikel 126 van dat akkoord vastgestelde overgangsperiode. Bij de vaststelling van de te veilen aandelen van de lidstaten moet rekening worden gehouden met de terugtrekking van het Verenigd Koninkrijk uit de Europese Unie en met het protocol inzake Ierland/Noord-Ierland. (3) Het aandeel van de lidstaten in de algemene emissierechten uit hoofde van artikel 10, lid 2, punt a), van Richtlijn 2003/87/EG in de periode 2021-2030 wordt bepaald op basis van dezelfde gegevens die voor de periode 2013-2020 zijn gebruikt, met uitzondering van de correcties in de geverifieerde emissies van de lidstaten voor 2005 of het gemiddelde van de periode 2005-2007, die in het EU-register zijn geregistreerd en vanaf 30 juni 2020 beschikbaar zijn in het EU-transactielogboek (EUTL) ( 4 ) . Overeenkomstig Uitvoeringsverordening (EU) 2018/2066 van de Commissie ( 5 ) zijn de volledige, consistente, transparante en nauwkeurige monitoring en rapportage van broeikasgasemissies van fundamenteel belang voor het functioneren van het EU-ETS. Daarom is het voor de bepaling van de door de lidstaten te veilen aandelen in de algemene emissierechten passend gebruik te maken van de meest recente gegevens die in het EU-register zijn geregistreerd en in het EUTL beschikbaar zijn. Overeenkomstig artikel 35, lid 6, van Verordening (EU) nr. 389/2013 van de Commissie ( 6 ) kunnen de jaarlijkse geverifieerde emissies voor een installatie of een vliegtuigexploitant in het EU-register met terugwerkende kracht worden gecorrigeerd met het oog op de naleving van de artikelen 14 en 15 van Richtlijn 2003/87/EG. Sinds 2012 zijn dergelijke correcties in de geverifieerde emissies voor de periode 2005-2007 aangebracht op basis van nauwkeurigere gegevens die de EU-ETS-exploitanten in het EU-register hebben geregistreerd en die nu in het EUTL beschikbaar zijn. (4) Overeenkomstig artikel 3 quinquies, lid 3, van Richtlijn 2003/87/EG moet het aantal uit hoofde van hoofdstuk II van Richtlijn 2003/87/EG verleende emissierechten (“luchtvaartemissierechten”) dat door elke lidstaat moet worden geveild, evenredig zijn met het aandeel van die lidstaat in de totale hoeveelheid aan de luchtvaart toegewezen emissies voor alle lidstaten voor het desbetreffende referentiejaar. Voor de periode van 2021 tot en met 2030 is het referentiejaar 2018 en is het relevante toepassingsgebied het bij Verordening (EU) 2017/2392 van het Europees Parlement en de Raad ( 7 ) vastgestelde toepassingsgebied. De Commissie heeft de gegevens over de luchtvaartemissies in 2018 bij Eurocontrol opgevraagd om de door de lidstaten te veilen aandelen van luchtvaartemissierechten vast te stellen, HEEFT HET VOLGENDE BESLUIT VASTGESTELD: Artikel 1 Voor de periode van 2021 tot en met 2030 zijn de in artikel 3 quinquies, lid 3, en artikel 10, lid 2, van Richtlijn 2003/87/EG bedoelde te veilen aandelen van de lidstaten als volgt in de bijlagen bij dit besluit opgenomen: a) bijlage I: te veilen aandelen van de lidstaten van de overeenkomstig hoofdstuk III van Richtlijn 2003/87/EG verleende emissierechten; b) bijlage II: te veilen aandelen van de lidstaten van de overeenkomstig hoofdstuk II van Richtlijn 2003/87/EG verleende emissierechten. Artikel 2 Dit besluit is gericht tot de lidstaten. Gedaan te Brussel, 17 december 2020. Voor de Commissie Frans TIMMERMANS Uitvoerend vicevoorzitter ( 1 ) PB L 275 van 25.10.2003, blz. 32 . ( 2 ) Richtlijn (EU) 2018/410 van het Europees Parlement en de Raad van 14 maart 2018 tot wijziging van Richtlijn 2003/87/EG ter bevordering van kosteneffectieve emissiereducties en koolstofarme investeringen en van Besluit (EU) 2015/1814 ( PB L 76 van 19.3.2018, blz. 3 ). ( 3 ) Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( PB L 29 van 31.1.2020, blz. 7 ). ( 4 ) Ares(2020)4979599. ( 5 ) Uitvoeringsverordening (EU) 2018/2066 van de Commissie van 19 december 2018 inzake de monitoring en rapportage van de emissies van broeikasgassen overeenkomstig Richtlijn 2003/87/EG van het Europees Parlement en de Raad en tot wijziging van Verordening (EU) nr. 601/2012 van de Commissie ( PB L 334 van 31.12.2018, blz. 1 ). ( 6 ) Verordening (EU) nr. 389/2013 van de Commissie van 2 mei 2013 tot instelling van een EU-register overeenkomstig Richtlijn 2003/87/EG van het Europees Parlement en de Raad, Beschikkingen nrs. 280/2004/EG en 406/2009/EG van het Europees Parlement en de Raad en tot intrekking van de Verordeningen (EU) nr. 920/2010 en 1193/2011 van de Commissie ( PB L 122 van 3.5.2013, blz. 1 ). ( 7 ) Verordening (EU) 2017/2392 van het Europees Parlement en de Raad van 13 december 2017 tot wijziging van Richtlijn 2003/87/EG om de huidige beperkingen van het toepassingsgebied voor luchtvaartactiviteiten voort te zetten en de tenuitvoerlegging van een wereldwijde marktgebaseerde maatregel vanaf 2021 voor te bereiden ( PB L 350 van 29.12.2017, blz. 7 ). BIJLAGE I Te veilen aandelen van de overeenkomstig hoofdstuk III van Richtlijn 2003/87/EG verleende emissierechten Staat Te veilen aandeel Oostenrijk 1,549511512 % België 2,570508102 % Bulgarije 2,683627316 % Kroatië 0,519852619 % Cyprus 0,287177271 % Tsjechië 5,021898139 % Denemarken 1,394176362 % Estland 0,853364580 % Finland 1,861257204 % Frankrijk 6,094561928 % Duitsland 22,290594909 % Griekenland 3,815882431 % Hongarije 1,526557204 % IJsland 0,043450983 % Ierland 1,041937115 % Italië 10,521550682 % Letland 0,200953534 % Liechtenstein 0,000972381 % Litouwen 0,433065735 % Luxemburg 0,122010786 % Malta 0,111715994 % Nederland 3,730700676 % Noorwegen 0,865251836 % Polen 13,000319671 % Portugal 1,933850872 % Roemenië 4,767806687 % Slowakije 1,602124134 % Slovenië 0,485701471 % Spanje 9,519452381 % Zweden 0,904220479 % Verenigd Koninkrijk — Noord-Ierland 0,245945006 % BIJLAGE II Te veilen aandelen van de overeenkomstig hoofdstuk II van Richtlijn 2003/87/EG verleende emissierechten Staat Te veilen aandeel Oostenrijk 2,124352274 % België 2,884043556 % Bulgarije 0,962095516 % Kroatië 0,770787777 % Cyprus 0,698769072 % Tsjechië 1,021630732 % Denemarken 2,589242238 % Estland 0,269340406 % Finland 2,141104211 % Frankrijk 11,28357633 % Duitsland 15,85911782 % Griekenland 5,222468391 % Hongarije 0,97207424 % IJsland 0,912691877 % Ierland 1,928162337 % Italië 12,29799421 % Letland 0,542686113 % Litouwen 0,441761613 % Luxemburg 0,354887922 % Malta 0,599063928 % Nederland 4,288464549 % Noorwegen 4,219779278 % Polen 2,95885866 % Portugal 3,885085782 % Roemenië 1,861835804 % Slowakije 0,15910511 % Slovenië 0,128561379 % Spanje 14,8981547 % Zweden 3,724304171 %",
  "source": "EUR LEX"
}