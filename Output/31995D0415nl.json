{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0415:NL:HTML\">",
  "content": "EUR-Lex - 31995D0415 - NL Avis juridique important | 31995D0415 95/415/Euratom, EGKS: Besluit van de Commissie van 4 oktober 1995 betreffende de sluiting namens de Europese Gemeenschap voor Kolen en Staal en de Europese Gemeenschap voor Atoomenergie van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Russische Federatie, anderzijds Publicatieblad Nr. L 247 van 13/10/1995 blz. 0030 - 0031 BESLUIT VAN DE COMMISSIE van 4 oktober 1995 betreffende de sluiting namens de Europese Gemeenschap voor Kolen en Staal en de Europese Gemeenschap voor Atoomenergie van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Russische Federatie, anderzijds (95/415/Euratom, EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, eerste alinea, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Overwegende dat het, in afwachting van de inwerkingtreding van de op Korfoe op 24 juni 1994 ondertekende partnerschaps- en samenwerkingsovereenkomst, noodzakelijk is de in Brussel op 7 juni 1995 ondertekende Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Russische Federatie, anderzijds, goed te keuren; Overwegende dat de sluiting van de Interimovereenkomst noodzakelijk is voor de verwezenlijking van de doelstellingen van de Gemeenschap die met name zijn omschreven in de artikelen 2 en 3 van het Verdrag tot oprichting van de Europese Gemeenschap voor Kolen en Staal; dat het Verdrag niet voorziet in alle gevallen waarop dit besluit betrekking heeft; Na raadpleging van het Raadgevend Comit√© en met instemming van de Raad, BESLUIT: Artikel 1 De Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Russische Federatie, anderzijds, wordt hierbij samen met de twee protocollen en de verklaringen namens de Europese Gemeenschap voor Kolen en Staal goedgekeurd. Deze teksten zijn aan dit besluit gehecht. Artikel 2 De Voorzitter van de Commissie verricht namens de Europese Gemeenschap voor Kolen en Staal en de Europese Gemeenschap voor Atoomenergie de kennisgeving bedoeld in artikel 35 van de Interimovereenkomst. Gedaan te Brussel, 4 oktober 1995. Voor de Commissie De Voorzitter Jacques SANTER",
  "source": "EUR LEX"
}