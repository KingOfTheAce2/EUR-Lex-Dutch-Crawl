{
  "url": "http://www.w3.org/1999/xhtml\">",
  "content": "L_2023238NL.01014701.xml 27.9.2023 NL Publicatieblad van de Europese Unie L 238/147 BESLUIT (EU) 2023/2068 VAN DE EUROPESE CENTRALE BANK van 12 september 2023 tot wijziging van Besluit (EU) 2022/2278 inzake de goedkeuring met betrekking tot de omvang van de muntenuitgifte in 2023 (ECB/2022/40) (ECB/2023/23) DE DIRECTIE VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 128, lid 2, Gezien Besluit (EU) 2015/2332 van de Europese Centrale Bank van 4 december 2015 betreffende het procedurele kader voor de goedkeuring van de euromuntenuitgifteomvang (ECB/2015/43) ( 1 ) , en met name artikel 3, lid 7, Overwegende hetgeen volgt: (1) De Europese Centrale Bank (ECB) heeft vanaf 1 januari 1999 het alleenrecht de muntenuitgifteomvang door de lidstaten die de euro als munt hebben goed te keuren. (2) Uitgaande van de schattingen van de vraag naar euromunten in 2023 die door de lidstaten die de euro als munt hebben bij de ECB zijn ingediend, heeft de ECB in Besluit (EU) 2022/2278 van de Europese Centrale Bank (ECB/2022/40) ( 2 ) de totale omvang in 2023 van eurocirculatiemunten en niet voor circulatie bestemde euromunten voor verzamelaars goedgekeurd. (3) Krachtens artikel 3 van Besluit (EU) 2015/2332 (ECB/2015/43) moeten lidstaten die de euro als munt hebben de ECB onverwijld in kennis stellen indien de werkelijke euromuntenvraag in een eurogebiedlidstaat de voor dat kalenderjaar goedgekeurde muntenuitgifteomvang waarschijnlijk zal overschrijden, en, indien de gestegen muntenvraag aanhoudt, een ad-hocgoedkeuringsverzoek indienen voor een aanvullende muntenuitgifteomvang in dat kalenderjaar. (4) Op 31 juli 2023 ontving de ECB een verzoek van de Oesterreichische Nationalbank namens Oostenrijk om de omvang van eurocirculatiemunten in 2023 te verhogen met een aanvullende hoeveelheid van 35,00 miljoen EUR, d.w.z. van 81,00 miljoen EUR naar 116,00 miljoen EUR. De totale omvang van de uitgifte van euromunten voor Oostenrijk in 2023 zal dienovereenkomstig toenemen tot 291,51 miljoen EUR, waarvan 116,00 miljoen EUR aan circulatiemunten en 175,51 miljoen EUR aan munten voor verzamelaars. Het verzoek werd gedaan naar aanleiding van de grotere vraag naar euromunten in sectoren waar veel contant geld nodig is, met name voor hoogwaardige euromunten, in combinatie met een ad-hocvraag naar euromunten van in Oostenrijk actieve wholesalebanken en de toegenomen vraag naar grensoverschrijdende munten uit buurlanden. (5) Krachtens artikel 3, lid 7, van Besluit (EU) 2015/2332 (ECB/2015/43) dient de directie een afzonderlijk besluit op een ad-hocgoedkeuringsverzoek vast te stellen indien geen wijziging van het ad-hocverzoek noodzakelijk is. (6) Derhalve moet Besluit (EU) 2022/2278 (ECB/2022/40) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijzigingen De tabel in artikel 2 van Besluit (EU) 2022/2278 (ECB/2022/40) wordt als volgt gewijzigd: 1) De rij met betrekking tot Oostenrijk wordt vervangen door: “Oostenrijk 116,00 175,51 291,51 ” 2) De rij met opschrift “Totaal” wordt vervangen door: “Totaal 2 135,94 496,18 2 632,12 ” Artikel 2 Vankrachtwording Dit besluit wordt van kracht op de dag van de kennisgeving ervan aan de geadresseerden. Artikel 3 Geadresseerden Dit besluit is gericht tot de lidstaten die de euro als munt hebben. Gedaan te Frankfurt am Main, 12 september 2023. Voor de Raad van bestuur van de ECB De president van de ECB Christine LAGARDE ( 1 ) PB L 328 van 12.12.2015, blz. 123 . ( 2 ) Besluit (EU) 2022/2278 van de Europese Centrale Bank van 8 november 2022 houdende de goedkeuring van de muntenuitgifteomvang in 2023 (ECB/2022/40) ( PB L 300 van 21.11.2022, blz. 46 ).",
  "source": "EUR LEX"
}