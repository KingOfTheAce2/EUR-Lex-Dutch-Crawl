{
  "url": "http://www.w3.org/1999/xhtml\"><!--",
  "content": "L_2017246NL.01000101.xml 26.9.2017 NL Publicatieblad van de Europese Unie L 246/1 UITVOERINGSVERORDENING (EU) 2017/1751 VAN DE RAAD van 25 september 2017 tot uitvoering van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( 1 ) , en met name artikel 32, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 18 januari 2012 Verordening (EU) nr. 36/2012 vastgesteld. (2) De informatie met betrekking tot vier personen en één entiteit op de lijst in bijlage II bij Verordening (EU) nr. 36/2012 moet worden geactualiseerd. (3) Bijlage II bij Verordening (EU) nr. 36/2012 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EU) nr. 36/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 september 2017. Voor de Raad De voorzitter M. MAASIKAS ( 1 ) PB L 16 van 19.1.2012, blz. 1 . BĲLAGE Bijlage II bij Verordening (EU) nr. 36/2012 wordt als volgt gewijzigd: 1) In deel A („Personen”) worden de volgende vermeldingen als volgt vervangen: „236. Saji' Darwish (ook bekend als Saji Jamil Darwish; Sajee Darwish; Sjaa Darwis) ( ) Geboortedatum: 11 januari 1957 Rang: generaal-majoor, Syrische Arabische luchtmacht Bekleedt de rang van generaal-majoor, is een hogere officier en voormalig bevelhebber van de 22e divisie van de Syrische Arabische luchtmacht, in dienst na mei 2011. Is actief in de sector van de verspreiding van chemische wapens en, als hoge officier van de Syrische Arabische luchtmacht en bevelhebber van de 22e divisie tot april 2017, verantwoordelijk voor het gebruik van chemische wapens door vliegtuigen die opereren vanaf luchtmachtbases onder toezicht van de 22e divisie, waaronder de aanval op Talmenes die volgens het verslag van het gezamenlijk onderzoeksmechanisme werd uitgevoerd door op het vliegveld van Hama gestationeerde helikopters van het regime. 21.3.2017 247. Jayyiz Rayyan Al-Musa (ook bekend als Jaez Sawada al-Hammoud al-Mousa; Jayez al-Hammoud al-Moussa) ( ) Geboortedatum: 1954 Geboorteplaats: Hama, Syrië Rang: Generaal-majoor Gouverneur van Hasaka, benoemd door Bashar Al-Assad; hij heeft banden met Bashar Al-Assad. Heeft de rang van generaal-majoor, een hoge officier en voormalig stafchef van de Syrische luchtmacht. Als hoge officier van de Syrische luchtmacht is hij verantwoordelijk voor de gewelddadige onderdrukking van de burgerbevolking in Syrië, waarbij het Syrische regime onder meer aanvallen met chemische wapens heeft uitgevoerd in de periode waarin hij in functie was als stafchef van de Syrische luchtmacht, zoals in het rapport van het door de Verenigde Naties ingestelde gemeenschappelijk onderzoeksmechanisme is aangegeven. 18.7.2017 248. Mayzar 'Abdu Sawan (ook bekend als: Meezar Sawan) ( ) Geboortedatum: 1954 Rang: generaal- majoor Heeft de rang van generaal-majoor, een hoge officier en bevelhebber van de 20e divisie van de Syrische luchtmacht, in dienst na mei 2011. Als hoge officier van de Syrische luchtmacht is hij verantwoordelijk voor de gewelddadige onderdrukking van de burgerbevolking, waarbij onder meer tegen gebieden met burgerbevolking aanvallen zijn uitgevoerd door luchtvaartuigen die opereren vanaf de luchtmachtbases die onder het bevel van de 20e divisie staan. 18.7.2017 249. Isam Zahr Al-Din (ook bekend als Isam Zuhair al-Din; Isam Zohruddin; Issam Zahruddin; Issam Zahreddine; Essam Zahruddin; Issam Zaher Eldin; Issam Zaher al-Deen; Nafed Assadllah) ( ) Geboortedatum: 1961 Geboorteplaats: Tarba, Provincie As-Suwayda, Syrië Rang: brigadegeneraal Heeft de rang van brigadegeneraal, een hoge officier in de Republikeinse Garde, in dienst na mei 2011. Als hoge militair is hij verantwoordelijk voor de gewelddadige onderdrukking van de burgerbevolking, onder meer tijdens het beleg van Baba Amr in februari 2012. 18.7.2017” 2) In deel B („Entiteiten”) wordt de volgende vermelding als volgt vervangen: „21. Centre d'études et de recherches syrien (CERS) (ook bekend als Centre d'Etude et de Recherche Scientifique (CERS); Scientific Studies and Research Center (SSRC); Centre de Recherche de Kaboun) Barzeh Street, P.O. Box 4470, Damascus Verleent steun aan het Syrische leger voor de aanschaf van apparatuur die wordt gebruikt voor het toezicht op en de repressie van demonstranten. De entiteit is actief in de sector van de verspreiding van chemische wapens en is de overheidsentiteit die verantwoordelijk is voor de ontwikkeling en de productie van niet-conventionele wapens, met inbegrip van chemische wapens, en de raketten om die wapens af te vuren. 1.12.2011”",
  "source": "EUR LEX"
}