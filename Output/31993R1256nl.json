{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1256:NL:HTML\">",
  "content": "EUR-Lex - 31993R1256 - NL Avis juridique important | 31993R1256 Verordening (EEG) nr. 1256/93 van de Commissie van 25 mei 1993 betreffende de aanpassing van bepaalde vooraf vastgestelde uitvoerrestituties in de sector granen Publicatieblad Nr. L 128 van 26/05/1993 blz. 0006 - 0007 Bijzondere uitgave in het Fins: Hoofdstuk 3 Deel 49 blz. 0221 Bijzondere uitgave in het Zweeds: Hoofdstuk 3 Deel 49 blz. 0221 VERORDENING (EEG) Nr. 1256/93 VAN DE COMMISSIE van 25 mei 1993 betreffende de aanpassing van bepaalde vooraf vastgestelde uitvoerrestituties in de sector granen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 1738/92 (2), en met name op artikel 16, Gelet op Verordening (EEG) nr. 2746/75 van de Raad van 29 oktober 1975 houdende algemene regels voor de toekenning van restituties bij de uitvoer en criteria voor de vaststelling van het restitutiebedrag in de sector granen (3), en met name op de  artikelen 4 en 5, Overwegende dat voor bepaalde produkten van de sector granen op verzoek van de belanghebbende, ingediend terzelfder tijd als de aanvraag van een certificaat, op uitvoer die tijdens de geldigheidsduur van dat certificaat moet plaatsvinden de op de dag  van indiening van de aanvraag van een certificaat geldende restitutie wordt toegepast, aangepast op grond van de in de maand van uitvoer geldende drempelprijs; Overwegende dat bepaalde certificaten met vaststelling vooraf van de restitutie, die vóór het einde van het verkoopseizoen 1992/1993 zijn aangevraagd, in het verkoopseizoen 1993/1994 kunnen worden gebruikt; Overwegende dat, gezien de thans bestaande bijzondere omstandigheden, geëigende bepalingen moeten worden vastgesteld betreffende de mogelijkheid om de restitutie, op verzoek van de belanghebbenden, aan te passen vóór het vervullen van de  douaneformaliteiten bij uitvoer, en derhalve af te wijken van de bepalingen van Verordening (EEG) nr. 891/89 van de Commissie van 5 april 1989 houdende bijzondere uitvoeringsbepalingen inzake het stelsel van invoer- en uitvoercertificaten in de sector  granen en rijst (4), laatstelijk gewijzigd bij Verordening (EEG) nr. 3570/92 (5), en van Verordening (EEG) nr. 3719/88 van de Commissie van 16 november 1988 houdende gemeenschappelijke uitvoeringsbepalingen inzake het stelsel van invoer-, uitvoer- en  voorfixatiecertificaten voor landbouwprodukten (6), laatstelijk gewijzigd bij Verordening (EEG) nr. 2101/92 (7); Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 1. Voor de in artikel 1, onder a), b) en c), van Verordening (EEG) nr. 2727/75 bedoelde produkten worden de in de periode van 26 mei tot en met 30 juni 1993 vooraf vastgestelde restituties, op aanvraag van de belanghebbenden, aangepast  overeenkomstig lid 2, wanneer de vervulling van de douaneformaliteiten bij uitvoer na 30 juni 1993 plaatsvindt. 2. De uitvoerrestitutie wordt verhoogd met het verschil, uitgedrukt in ecu per ton, tussen de in de laatste maand van het verkoopseizoen 1992/1993 geldende drempelprijs en de voor de eerste maand van het verkoopseizoen 1993/1994 geldende drempelprijs. 3. De in lid 1 bedoelde aanvraag kan slechts worden ingediend door de houders van de betrokken uitvoercertificaten bij de Lid-Staat die deze heeft afgegeven, vóór de vervulling van de douaneformaliteiten bij uitvoer van de betrokken hoeveelheden. Die Lid-Staat vermeldt in vak 22 van het betrokken uitvoercertificaat de toe te passen aanpassing en brengt zijn stempel aan. De Lid-Staten doen de Commissie onverwijld mededeling van de hoeveelheden produkten waarop de in lid 1 bedoelde aanvragen betrekking hebben. Artikel 2 Deze verordening treedt in werking op 26 mei 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 25 mei 1993. Voor de Commissie René STEICHEN Lid van de Commissie (1) PB nr. L 281 van 1. 11. 1975, blz. 1. (2) PB nr. L 180 van 1. 7. 1992, blz. 1. (3) PB nr. L 281 van 1. 11. 1975, blz. 78. (4) PB nr. L 94 van 7. 4. 1989, blz. 13. (5) PB nr. L 362 van 11. 12. 1992, blz. 51. (6) PB nr. L 331 van 2. 12. 1988, blz. 1. (7) PB nr. L 210 van 25. 7. 1992, blz. 18.",
  "source": "EUR LEX"
}