{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R2722:NL:HTML\">",
  "content": "EUR-Lex - 31995R2722 - NL Avis juridique important | 31995R2722 Verordening (EG) nr. 2722/95 van de Commissie van 24 november 1995 betreffende de bijzondere voorwaarden voor de toekenning van steun aan de particuliere opslag in de sector varkensvlees Publicatieblad Nr. L 283 van 25/11/1995 blz. 0009 - 0011 VERORDENING (EG) Nr. 2722/95 VAN DE COMMISSIE van 24 november 1995 betreffende de  bijzondere voorwaarden voor de toekenning van steun aan de particuliere opslag in de sector  varkensvlees DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2759/75 van de Raad van 29 oktober 1975 houdende een  gemeenschappelijke ordening der markten in de sector varkensvlees  (1), laatstelijk gewijzigd de  bij de Akte van Toetreding van Oostenrijk, Finland en Zweden en bij Verordening (EG) nr. 3290/94   (2), en met name op artikel 4, lid 6, en artikel 5, lid 4, Overwegende dat tot interventiemaatregelen in de sector varkensvlees besloten kan worden wanneer  het gemiddelde van de prijzen voor geslachte varkens op de representatieve markten van de  Gemeenschap zich beneden 103  % van de basisprijs bevindt en zich vermoedelijk beneden dit niveau  zal handhaven; Overwegende dat de toestand van de markt gekenmerkt wordt door een duidelijke daling van de  prijzen, die zich beneden het hierboven bedoelde niveau bevinden; dat deze situatie, gezien de  seizoen- en cyclusbeweging, waarschijnlijk zal voortduren; Overwegende dat interventiemaatregelen moeten worden genomen; dat deze maatregelen kunnen worden  beperkt tot toekenning van steun aan de particuliere opslag; Overwegende dat artikel 3 van Verordening (EEG) nr. 2763/75 van de Raad  (3) voorziet in de  mogelijkheid van een verkorting dan wel een verlenging van de opslagtermijn; dat het daarom  raadzaam is reeds nu naast de bedragen van de steun voor een vastgestelde opslagtermijn ook  bedragen vast te stellen voor de toeslag en de korting in het geval van een verlenging of een  verkorting van deze termijn; Overwegende dat, om de administratie en de controle die voortvloeien uit het afsluiten van  contracten te vergemakkelijken, het noodzakelijk is minimumhoeveelheden vast te stellen; Overwegende dat de zekerheid zodanig moet worden vastgesteld dat de opslaghouder hierdoor gedwongen  wordt de aangegane verplichtingen na te komen; Overwegende dat het bepaalde in artikel 9, lid 4, van Verordening (EEG) nr. 3444/90 van de  Commissie  (4), gewijzigd bij Verordening (EG) nr. 3533/93  (5), op grond waarvan de produkten  vervroegd kunnen worden uitgeslagen, niet mag worden toegepast, teneinde gelijke behandeling van  alle produkten, ongeacht hun bestemming, te garanderen; Overwegende dat het ComitÃ© van beheer voor varkensvlees geen advies heeft uitgebracht binnen de  door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 1.  Vanaf 27 november 1995 kunnen overeenkomstig Verordening (EEG)  nr. 3444/90 aanvragen voor steun aan de particuliere opslag worden ingediend. De lijst van de  produkten die hiervoor in aanmerking komen en de desbetreffende bedragen zijn in de bijlage  vastgesteld. 2.  Wordt de opslagtermijn verlengd of verkort, dan wordt de steun dienovereenkomstig aangepast. De  bedragen voor de toeslag of de korting per maand en per dag zijn vastgesteld in de kolommen 5 en 6  van de bijlage. Artikel 2 De minimumhoeveelheid bedraagt per contract en per produkt: a)  10 ton voor produkten zonder been, b)  15 ton voor alle andere produkten. Artikel 3 De zekerheid bedraagt 20  % van de in de bijlage vastgestelde steunbedragen. Artikel 4 De contractant mag de produkten waarop het contract betrekking heeft, noch volledig,  noch gedeeltelijk uitslaan overeenkomstig het bepaalde in artikel 9, lid 4, van Verordening (EEG)  nr. 3444/90. Artikel 5 Deze verordening treedt in werking op de dag van haar bekendmaking in het  Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 24 november 1995. Voor de Commissie Franz FISCHLER Lid van de Commissie BIJLAGE >RUIMTE VOOR DE TABEL>",
  "source": "EUR LEX"
}