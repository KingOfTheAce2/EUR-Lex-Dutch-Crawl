{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003L0007:NL:HTML\">",
  "content": "EUR-Lex - 32003L0007 - NL Avis juridique important | 32003L0007 Richtlĳn 2003/7/EG van de Commissie van 24 januari 2003 tot wĳziging van de toelatingsvoorwaarden voor canthaxanthine in diervoeders overeenkomstig Richtlĳn 70/524/EEG van de Raad (Voor de EER relevante tekst) Publicatieblad Nr. L 022 van 25/01/2003 blz. 0028 - 0030 Richtlijn 2003/7/EG van de Commissie van 24 januari 2003 tot wijziging van de toelatingsvoorwaarden voor canthaxanthine in diervoeders overeenkomstig Richtlijn 70/524/EEG van de Raad (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Verordening (EG) nr. 1756/2002(2), en met name op artikel 9 R, Overwegende hetgeen volgt: (1) Het toevoegingsmiddel canthaxanthine is krachtens Richtlijn 70/524/EEG onder bepaalde voorwaarden toegelaten. (2) In 1997 heeft het Wetenschappelijk Comité voor de menselijke voeding (WCMV) geconcludeerd dat de aanvaardbare dagelijkse inname (ADI) van canthaxanthine voor de mens op 0,03 mg/kg lichaamsgewicht kon worden vastgesteld. (3) In het licht van de herziening van de ADI door het WCMV heeft het Wetenschappelijk Comité voor de diervoeding (WCD) de niveaus van canthaxanthine in voeder voor zalmachtigen, slachtkuikens en legkippen onderzocht die de veiligheid van de consument garanderen. Het WCD heeft verklaard dat de veiligheid van de consument gegarandeerd wordt door het vaststellen van de maximumconcentratie van canthaxanthine op 25 mg/kg voeder voor zalmachtigen en slachtkuikens en op 8 mg/kg voeder voor legkippen. (4) Om de gezondheid van de consument beter te beschermen moeten de huidige toelatingsvoorwaarden voor canthaxanthine worden gewijzigd. (5) De in deze richtlijn vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE RICHTLIJN VASTGESTELD: Artikel 1 De voorwaarden voor de toelating van canthaxanthine (E 161g) in diervoeders worden gewijzigd zoals aangegeven in de bijlage. Artikel 2 De lidstaten doen de nodige wettelijke en bestuursrechtelijke bepalingen in werking treden om uiterlijk op 1 september 2003 aan deze richtlijn te voldoen. Zij stellen de Commissie daarvan onverwijld in kennis. Zij passen die bepalingen toe met ingang van 1 december 2003. Wanneer de lidstaten deze bepalingen aannemen, wordt in die bepalingen naar deze richtlijn verwezen of wordt hiernaar verwezen bij de officiële bekendmaking van de bepalingen. De regels voor deze verwijzing worden vastgesteld door de lidstaten. De lidstaten delen de Commissie de tekst mee van de bepalingen van intern recht die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Gedaan te Brussel, 24 januari 2003. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 265 van 3.10.2002, blz. 1. BIJLAGE >RUIMTE VOOR DE TABEL>",
  "source": "EUR LEX"
}