{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0617(01):NL:HTML\">",
  "content": "EUR-Lex - 31994Y0617(01) - NL Avis juridique important | 31994Y0617(01) Resolutie van de Raad van 2 juni 1994 betreffende het actiekader van de Gemeenschap op het gebied van de volksgezondheid Publicatieblad Nr. C 165 van 17/06/1994 blz. 0001 - 0002 RESOLUTIE VAN DE RAAD van 2 juni 1994 betreffende het actiekader van de Gemeenschap op het gebied van de volksgezondheid (94/C 165/01) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Overwegende dat de Raad en de Ministers van Volksgezondheid, in het kader van de Raad bijeen, op 11 november 1991 een resolutie (1) betreffende de fundamentele keuzen in het gezondheidsbeleid hebben aangenomen; Overwegende dat de Raad en de Ministers van Volksgezondheid, in het kader van de Raad bijeen, op 27 mei 1993 een resolutie (2) betreffende toekomstige actie op het gebied van de volksgezondheid hebben aangenomen, met in de bijlage beleidslijnen voor  deze actie; Overwegende dat het Europees Parlement op 19 november 1993 een resolutie over het volksgezondheidsbeleid na Maastricht heeft aangenomen; Overwegende dat de Commissie de Raad op 1 december 1993 een mededeling betreffende het actiekader op het gebied van de volksgezondheid heeft doen toekomen in het licht van de inwerkingtreding van het Verdrag betreffende de Europese Unie, waarbij in het  EG-Verdrag onder andere artikel 3, onder o), en artikel 129 zijn opgenomen; Overwegende dat er, met het oog op de verwezenlijking van de doelstelling van artikel 3, onder o), waarin staat dat de Gemeenschap bijdraagt tot de verwezenlijking van een hoog niveau van bescherming van de gezondheid, inspanningen moeten worden  geleverd in een passend kader waarbinnen de respectieve rol van de communautaire Instellingen en van de Lid-Staten zijn gedefinieerd, overeenkomstig het subsidiariteitsbeginsel; Overwegende dat de omvang van de gezondheidsvraagstukken die zich lenen voor samenwerking en cooerdinatie tussen de Lid-Staten vereist dat er een algemene aanpak wordt ontwikkeld; Overwegende dat het in het kader van die aanpak, gelet op de beschikbare benodigde middelen, noodzakelijk is prioriteiten en selectiecriteria en -procedures te bepalen, de doelstellingen van de communautaire acties op gezette tijden te herzien, de  uitwerking ervan te beoordelen en na te gaan of zij nog relevant zijn, IS VAN OORDEEL dat de mededeling van de Commissie betreffende het actiekader op het gebied van de volksgezondheid een belangrijke bijdrage vormt aan de ontwikkeling van het beleid en de acties van de Gemeenschap op het gebied van de volksgezondheid uit  hoofde van artikel 129 van het Verdrag; MEMOREERT dat de nadruk moet liggen op de bevordering van nauwere samenwerking tussen de Lid-Staten en cooerdinatie van hun activiteiten, in overleg met de Commissie; BENADRUKT dat de noodzaak om de continuïteit, de samenhang en de prioriteiten van de werkzaamheden van de Gemeenschap te verzekeren, een bepaald tijdschema impliceert voor de communautaire acties alsmede het vaststellen van de financiële en andere  middelen die voor de uitvoering daarvan vereist zijn; IS VAN OORDEEL dat de methoden die van de identificatie van de doelstellingen leiden tot de selectie van de prioriteiten door middel van passende criteria, regelmatig moeten worden herzien ten einde de prioriteiten van de inspanningen op dit gebied  beter te kunnen vaststellen; IS HET EROVER EENS dat thans allereerst voorrang moet worden gegeven aan kanker, drugsverslaving, AIDS en andere overdraagbare ziekten, aan gezondheidsbevordering, onderwijs en opleiding, alsmede aan ziektecontrole en het verzamelen van betrouwbare en  vergelijkbare gegevens over gezondheid; BENADRUKT dat de actie van de Gemeenschap gericht moet zijn op ondersteuning en bevordering van de samenwerking tussen de Lid-Staten en de stimulering van de cooerdinatie van hun beleid en programma's voor de gezondheidsbescherming op prioritaire  gebieden, metinbegrip van de ontwikkeling en verspreiding van doeltreffende methodologieën, know-how en indicatoren om de vooruitgang te controleren; IS HET EROVER EENS dat, ten einde ervoor te zorgen dat de communautaire middelen op deze gebieden op doeltreffende wijze worden gebruikt en te bepalen op welke andere gebieden communautaire actie nodig kan zijn, verder aandacht moet worden besteed aan  de vraag - hoe regelingen kunnen worden opgezet waardoor kan worden gegarandeerd dat de Lid-Staten volledig worden betrokken bij de ontwikkeling, tenuitvoerlegging en evaluatie van de activiteiten van de Gemeenschap; - hoe de eisen inzake gezondheidsbescherming een bestanddeel van het Gemeenschapsbeleid op andere gebieden kunnen gaan vormen; - hoe de samenwerking op het gebied van de volksgezondheid tussen de Lid-Staten, de Gemeenschap en ter zake bevoegde internationale organisaties uitgebreid en geïntensiveerd kan worden; - hoe de samenwerking op het gebied van de volksgezondheid tussen de Lid-Staten, de Gemeenschap en derde landen ontwikkeld kan worden; VERZOEKT de Commissie: - voorstellen in te dienen voor acties op de in deze resolutie vastgestelde prioritaire gebieden; - voorstellen in te dienen voor de oprichting van een raadgevend orgaan, dat de Commissie moet adviseren bij het opstellen van voorstellen die betrekking hebben op gezondheid; - de gebieden waarop specifieke acties en maatregelen nodig zijn, regelmatig opnieuw te bekijken en de voor de verwezenlijking daarvan vereiste financiële en andere middelen te evalueren; - een algemene meerjarenprogrammering van de huidige en toekomstige acties van de Gemeenschap in te dienen alsmede een becijferde raming van de daarvoor benodigde middelen, rekening houdende met de richtsnoeren in bijlage dezes. (1) PB nr. C 304 van 23. 11. 1991, blz. 5. (2) PB nr. C 174 van 25. 6. 1993, blz. 1. BIJLAGE 1. Voor het selecteren van de prioriteiten moet een methode worden gevolgd waarbij met alle factoren die de gezondheid raken alsook met de budgettaire beperkingen rekening wordt gehouden, en waarbij criteria worden gehanteerd die  betrekking hebben op respectievelijk gezondheid (bij voorbeeld ziekte- en sterftecijfers en risicofactoren, ook die welke voortvloeien uit sociaal-economische verschillen), tenuitvoerlegging (bij voorbeeld de vraag of er doeltreffende preventiemethoden  en -maatregelen beschikbaar zijn) en de Gemeenschap. 2. De gehanteerde gegevens en indicatoren dienen metingen te omvatten met betrekking tot de kwaliteit van het bestaan van de bevolking, nauwkeurige evaluaties van de behoeften op het vlak van de gezondheid, schattingen van sterfte die door  ziektepreventie vermeden kan worden, sociaal-economische factoren qua gezondheid onder de onderscheidene bevolkingsgroepen, alsmede, in voorkomend geval, indien de Lid-Staten dit nuttig achten, de bijstand op het gebied van de gezondheid, de medische  praktijken en de invloed van de hervormingen. 3. In toekomstige voorstellen dient de nauwe band tussen gezondheidsonderzoek en ziektepreventie te worden benadrukt, dient de gezondheidsdimensie in de door de Gemeenschap gesteunde onderzoekactiviteiten te worden erkend en dient een coherente  praktische benadering te worden ontwikkeld om deze dimensie in het beleid op te nemen. De doelstellingen van het programma voor volksgezondheid dienen ook doelstellingen te zijn van de programma's ter bevordering van het onderzoek. 4. Ten aanzien van drugsverslaving, in artikel 129, lid 1, tweede alinea, van het EG-Verdrag genoemd als een van de grote bedreigingen van de gezondheid, moeten in de sfeer van de volksgezondheid algemene acties worden opgezet die de Raad op voorstel  van de Commissie als dringende aangelegenheid moet onderzoeken. De opzet van deze acties moet zodanig zijn dat optimaal kan worden geprofiteerd van de mogelijkheden die andere communautaire beleidsmaatregelen bieden en van de informatie die verstrekt  wordt door het Europees Waarnemingscentrum voor drugs en drugsverslaving, overeenkomstig Verordening (EEG) nr. 302/93 (1) tot oprichting van dit Waarnemingscentrum. 5. Hart- en vaatziekten, psychische stoornissen en chronische ziekten, die een zeer groot aandeel hebben in het ziektecijfer en in de totale uitgaven voor de gezondheidszorg, moeten onverwijld worden onderzocht om aard en omvang vast te stellen van de  op Gemeenschapsniveau op te zetten acties ter ondersteuning van de inspanningen van de Lid-Staten op dit gebied. (1) PB nr. L 36 van 12. 2. 1993, blz. 1.",
  "source": "EUR LEX"
}