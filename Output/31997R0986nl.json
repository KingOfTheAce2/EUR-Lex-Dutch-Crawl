{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0986:NL:HTML\">",
  "content": "EUR-Lex - 31997R0986 - NL Avis juridique important | 31997R0986 Verordening (EG) nr. 986/97 van de Commissie van 30 mei 1997 tot wijziging van Verordening (EEG) nr. 189/77 houdende uitvoeringsbepalingen voor de regeling inzake een minimumvoorraad in de sector suiker Publicatieblad Nr. L 141 van 31/05/1997 blz. 0065 - 0066 VERORDENING (EG) Nr. 986/97 VAN DE COMMISSIE van 30 mei 1997 tot wijziging van Verordening (EEG) nr. 189/77 houdende uitvoeringsbepalingen voor de regeling inzake een minimumvoorraad in de sector suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1785/81 van de Raad van 30 juni 1981 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EG) nr. 1599/96 (2), en met name op artikel 12, lid 3, en artikel 39, Gelet op Verordening (EEG) nr. 1789/81 van de Raad van 30 juni 1981 tot vaststelling van de algemene bepalingen betreffende de regeling inzake een minimumvoorraad in de sector suiker (3), laatstelijk gewijzigd bij Verordening (EG) nr. 725/97 (4), Overwegende dat, wegens de afschaffing van de drempelprijs, aan de hand waarvan het bedrag werd berekend dat moet worden geïnd wanneer de voorraadhouder suiker uit de minimumvoorraad afzet, bij Verordening (EEG) nr. 1789/81 is voorzien in een forfaitair bedrag, dat kan worden aangepast aan de ontwikkeling van de interventieprijs; dat bijgevolg Verordening (EEG) nr. 189/77 van de Commissie van 28 januari 1977 houdende uitvoeringsbepalingen voor de regeling inzake een minimumvoorraad in de sector suiker (5), laatstelijk gewijzigd bij Verordening (EG) nr. 260/96 (6), dienovereenkomstig moet worden aangepast; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 189/77 wordt als volgt gewijzigd: 1. In artikel 1, lid 2, wordt de verwijzing naar \"Verordening (EEG) nr. 700/73\" vervangen door een verwijzing naar \"Verordening (EEG) nr. 1443/82 van de Commissie (*). (*) PB nr. L 158 van 9. 6. 1982, blz. 17.\". 2. In artikel 5 worden de leden 3 en 4 vervangen door: \"3. Het in artikel 6 van Verordening (EEG) nr. 1789/81 bedoelde te heffen bedrag is gelijk aan de som van de resultaten van de volgende twee berekeningen: - de hoeveelheid die door de betrokken onderneming binnen het maximumquotum is geproduceerd tijdens de twaalf kalendermaanden vóór de maand van de afzet, wordt met een coëfficiënt vermenigvuldigd, en de uitkomst hiervan wordt vervolgens met het in artikel 6 bedoelde forfaitair bedrag vermenigvuldigd. De coëfficiënt is gelijk aan de verhouding tussen de afgezette hoeveelheid suiker en de als minimumvoorraad aan te houden hoeveelheid; - de uit de minimumvoorraad afgezette hoeveelheid suiker wordt vermenigvuldigd met het verschil tussen het in artikel 6, tweede alinea, van Verordening (EEG) nr. 1789/81 bedoelde bedrag en het in artikel 6 van deze verordening bedoelde forfaitaire bedrag. 4. Wanneer de in artikel 1, onder b), van Verordening (EEG) nr. 1789/81 bedoelde rietsuikerraffinadeur, of de in artikel 3, onder a), van deze verordening bedoelde verwerker, hun verbintenissen niet nakomen, is het volgens artikel 6 van Verordening (EEG) nr. 1789/81 te heffen bedrag gelijk aan de som van de uitkomsten van de volgende twee berekeningen: - de afgezette hoeveelheid wordt met tienmaal het in artikel 6 bedoelde forfaitaire bedrag vermenigvuldigd; - de afgezette hoeveelheid wordt vermenigvuldigd met het verschil tussen het in artikel 6, tweede alinea, van Verordening (EEG) nr. 1789/81 bedoelde bedrag en het in artikel 6 van deze verordening bedoelde forfaitaire bedrag.\". 3. Artikel 6 wordt vervangen door: \"Artikel 6 Het in de artikelen 4 en 5 bedoelde forfaitaire bedrag bedraagt 0,193 ecu per 100 kilogram suiker, uitgedrukt in witte suiker. Dit bedrag wordt aangepast naar verhouding van de eventuele aanpassing van het in artikel 6, tweede alinea, van Verordening (EEG) nr. 1789/81 bedoelde bedrag. Voor de toepassing van artikel 4 wordt het op de dag van de aanvraag geldende forfaitaire bedrag in aanmerking genomen en voor de toepassing van artikel 5, het op de dag van de afzet geldende forfaitaire bedrag.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 mei 1997. Voor de Commissie Franz FISCHLER Lid van de Commissie (1) PB nr. L 177 van 1. 7. 1981, blz. 4. (2) PB nr. L 206 van 16. 8. 1996, blz. 43. (3) PB nr. L 177 van 1. 7. 1981, blz. 39. (4) PB nr. L 108 van 25. 4. 1997, blz. 13. (5) PB nr. L 25 van 29. 1. 1977, blz. 27. (6) PB nr. L 34 van 13. 2. 1996, blz. 16.",
  "source": "EUR LEX"
}