{
  "url": "http://www.w3.org/1999/xhtml\">",
  "content": "C_2014200NL.01005601.xml 28.6.2014 NL Publicatieblad van de Europese Unie C 200/56 BESLUIT VAN HET BUREAU VAN HET EUROPEES PARLEMENT van 16 juni 2014 tot wijziging van de bepalingen ter uitvoering van het Statuut van de leden van het Europees Parlement (2014/C 200/02) HET BUREAU VAN HET EUROPEES PARLEMENT, Gezien het Verdrag betreffende de werking van de Europese Unie, en met name artikel 223, lid 2, Gezien het Statuut van de leden van het Europees Parlement ( 1 ) , Gezien de artikelen 8 en 23 van het Reglement van het Europees Parlement, Overwegende hetgeen volgt: (1) Overeenkomstig artikel 69, lid 2, van de bepalingen ter uitvoering van het Statuut van de leden van het Europees Parlement ( 2 ) („de uitvoeringsbepalingen”) wordt de maximumvergoeding per maand voor de kosten voor parlementaire assistentie geïndexeerd in overeenstemming met de aanpassing van de bezoldiging van de ambtenaren en andere personeelsleden van de Europese Unie. (2) Verordening (EU) nr. 423/2014 van het Europees Parlement en de Raad ( 3 ) die in werking is getreden op 1 mei 2014, bepaalt dat de aanpassing van de bezoldigingen en de pensioenen van de ambtenaren en de andere personeelsleden van de Europese Unie voor 2011 en 2012 op respectievelijk 0 % en 0,8 % wordt vastgesteld. Voorts is in het kader van het politiek compromis over de hervorming van het statuut van de ambtenaren van de Europese Unie en de regeling welke van toepassing is op de andere personeelsleden van de Unie besloten de bezoldigingen en de pensioenen voor 2013 en 2014 te bevriezen, HEEFT HET VOLGENDE BESLUIT VASTGESTELD: Artikel 1 Artikel 33, lid 4, van de bepalingen ter uitvoering van het Statuut van de leden van het Europees Parlement komt als volgt te luiden: „4. De maximumvergoeding voor de kosten van alle in artikel 34 vermelde medewerkers bedraagt met ingang van 1 juli 201221 379 EUR per maand.”. Artikel 2 1.   Dit besluit treedt in werking op de dag na die van de bekendmaking ervan in het Publicatieblad van de Europese Unie . 2.   Dit besluit is van toepassing met ingang van 1 juli 2012. ( 1 ) Besluit 2005/684/EG, Euratom van het Europees Parlement van 28 september 2005 houdende aanneming van het Statuut van de leden van het Europees Parlement ( PB L 262 van 7.10.2005, blz. 1 ). ( 2 ) Besluit van het Bureau van het Europees Parlement van 19 mei en 9 juli 2008 houdende de uitvoeringsbepalingen van het Statuut van de leden van het Europees Parlement ( PB C 159 van 13.7.2009, blz. 1 ). ( 3 ) Verordening (EU) nr. 423/2014 van het Europees Parlement en de Raad van 16 april 2014 houdende aanpassing met ingang van 1 juli 2012 van de bezoldigingen en de pensioenen van de ambtenaren en de andere personeelsleden van de Europese Unie, alsmede van de aanpassingscoëfficiënten die van toepassing zijn op deze bezoldigingen en pensioenen ( PB L 129 van 30.4.2014, blz. 12 ).",
  "source": "EUR LEX"
}