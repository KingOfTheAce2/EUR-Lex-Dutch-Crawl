{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0085:NL:HTML\">",
  "content": "EUR-Lex - 31997D0085 - NL Avis juridique important | 31997D0085 97/85/EG: Beschikking van de Commissie van 9 januari 1997 houdende erkenning van het feit dat de productie van bepaalde v.q.p.r.d. in Spanje, gezien haar kwaliteitskenmerken, ver bij de vraag achterblijft (Slechts de tekst in de Spaanse taal is authentiek) (Voor de EER relevante tekst) Publicatieblad Nr. L 027 van 30/01/1997 blz. 0035 - 0036 BESCHIKKING VAN DE COMMISSIE van 9 januari 1997 houdende erkenning van het feit dat de productie van bepaalde v.q.p.r.d. in Spanje, gezien haar kwaliteitskenmerken, ver bij de vraag achterblijft (Slechts de tekst in de Spaanse taal is authentiek) (Voor de EER relevante tekst) (97/85/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 822/87 van de Raad van 16 maart 1987 houdende een gemeenschappelijke ordening van de wijnmarkt (1), laatstelijk gewijzigd bij Verordening (EG) nr. 1592/96 (2), en met name op artikel 6, lid 4, Overwegende dat in artikel 6, lid 1, van Verordening (EEG) nr. 822/87 is bepaald dat elke nieuwe aanplant van wijnstokken tot en met 31 augustus 1998 verboden is; dat in dat artikel echter ook is bepaald dat de Lid-Staten voor de wijnoogstjaren 1996/1997 en 1997/1998 de nieuwe aanplant kunnen toestaan op oppervlakten die bestemd zijn voor de productie van: - v.q.p.r.d. en - tafelwijn met een van de volgende benamingen: \"Landwein\", \"vin de pays\", \"indicazione geografica tipica\", \"vino de la tierra\", \"vinho regional\", \"regional wine\", enz. waarvan de Commissie erkend heeft dat de productie, gezien haar kwaliteitskenmerken, ver bij de vraag achterblijft; Overwegende dat de Spaanse regering op 3 december 1996 om toepassing van deze bepaling ten aanzien van bepaalde v.q.p.r.d. verzocht heeft; Overwegende dat bij onderzoek van de aanvragen geconstateerd is dat voor de betrokken v.q.p.r.d. aan de gestelde voorwaarden is voldaan, aangezien de in de verordening vastgestelde bovengrens van 3 615 ha niet overschreden is; Overwegende dat de in deze beschikking vervatte maatregelen in overeenstemming zijn met het advies van het ComitÃ© van beheer voor wijn, HEEFT DE VOLGENDE BESCHIKKING GEGEVEN: Artikel 1 Voor de in de bijlage vermelde v.q.p.r.d. is aan de voorwaarden van artikel 6, lid 1, tweede alinea, van Verordening (EEG) nr. 822/87 voldaan, voor zover het areaal van alle in hetzelfde gebied voortgebrachte v.q.p.r.d. niet meer uitgebreid wordt dan in de bijlage aangegeven is. Artikel 2 Deze beschikking is gericht tot het Koninkrijk Spanje. Gedaan te Brussel, 9 januari 1997. Voor de Commissie Franz FISCHLER Lid van de Commissie (1) PB nr. L 84 van 27. 3. 1987, blz. 1. (2) PB nr. L 206 van 16. 8. 1996, blz. 31. BIJLAGE >RUIMTE VOOR DE TABEL>",
  "source": "EUR LEX"
}