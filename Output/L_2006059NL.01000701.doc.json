{
  "url": "http://www.w3.org/1999/xhtml\">",
  "content": "L_2006059NL.01000701.xml 1.3.2006 NL Publicatieblad van de Europese Unie L 59/7 VERORDENING (EG) N r. 352/2006 VAN DE RAAD van 27 februari 2006 tot intrekking van Verordening (EEG) nr. 1461/93 betreffende het openstellen van overheidsopdrachten voor inschrijvers uit de Verenigde Staten van Amerika DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, Gezien het voorstel van de Commissie, Overwegende hetgeen volgt: (1) Bij Verordening (EEG) nr. 1461/93 ( 1 ) , wordt inschrijvers uit de Verenigde Staten de toegang tot bepaalde opdrachten van bepaalde overheidsinstanties belet als reactie op bepaalde door de Verenigde Staten genomen maatregelen uit hoofde van titel VII van de 1988 Trade Act ten aanzien van inschrijvers uit de Gemeenschap. (2) Het besluit van de Verenigde Staten van Amerika tot intrekking van de sancties die waren ingesteld uit hoofde van titel VII van de 1988 Trade Act wordt op 1 maart 2006 van kracht. (3) Verordening (EEG) nr. 1461/93 moet daarom worden ingetrokken, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1461/93 betreffende het openstellen van overheidsopdrachten voor inschrijvers uit de Verenigde Staten van Amerika wordt hierbij ingetrokken. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 februari 2006. Voor de Raad De voorzitster U. PLASSNIK ( 1 ) PB L 146 van 17.6.1993, blz. 1 .",
  "source": "EUR LEX"
}