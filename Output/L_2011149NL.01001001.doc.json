{
  "url": "http://www.w3.org/1999/xhtml\">",
  "content": "L_2011149NL.01001001.xml 8.6.2011 NL Publicatieblad van de Europese Unie L 149/10 BESLUIT 2011/332/GBVB VAN DE RAAD van 7 juni 2011 tot wijziging van Besluit 2011/137/GBVB betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 28 februari 2011 heeft de Raad Besluit 2011/137/GBVB betreffende beperkende maatregelen in het licht van de situatie in Libië vastgesteld ( 1 ) . (2) Besluit 2011/137/GBVB dient te worden aangepast om rekening te houden met specifieke regelingen voor beperkende maatregelen voor havenautoriteiten. (3) Gezien de ernst van de situatie in Libië moeten meer entiteiten worden opgenomen op de lijst van aan beperkende maatregelen onderworpen personen en entiteiten in bijlage IV van Besluit 2011/137/GBVB, HEEFT HET VOLGENDE BESLUIT VASTGESTELD: Artikel 1 Aan artikel 6 van Besluit 2011/137/GBVB wordt het volgende lid toegevoegd: „2 bis   Voor zover dit de havenautoriteiten betreft, belet het verbod om tegoeden, andere financiële activa en economische middelen aan de in lid 1, onder b), bedoelde personen of entiteiten ter beschikking te stellen, niet dat vóór de datum van inwerkingtreding van dit besluit gesloten contracten tot en met 15 juli 2011 worden uitgevoerd, met uitzondering van contracten betreffende olie, gas en geraffineerde producten.”. Artikel 2 De entiteiten in de bijlage bij dit besluit worden toegevoegd aan de lijst in bijlage IV bij Besluit 2011/137/GBVB. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 7 juni 2011. Voor de Raad De voorzitter MARTONYI J. ( 1 ) PB L 58 van 3.3.2011, blz. 53 . BIJLAGE Entiteiten bedoeld in artikel 2 Naam Identificatiegegevens Motivering Datum van opneming op de lijst 1. Havenautoriteit van Tripoli Havenautoriteit: Socialist Ports Company (met betrekking tot de exploitatie van de haven van Tripoli) tel.: +218 21 43946 Onder zeggenschap van het Kadhafi-regime 7.06.2011 2. Havenautoriteit van Al Khoms Havenautoriteit: Socialist Ports Company (met betrekking tot de exploitatie van de haven van Al Khoms) tel.: +218 21 43946 Onder zeggenschap van het Kadhafi-regime 7.06.2011 3. Havenautoriteit van Brega Onder zeggenschap van het Kadhafi-regime 7.06.2011 4. Havenautoriteit van Ras Lanuf Havenautoriteit: Veba Oil Operations BV Adres: PO Box 690 Tripoli, Libië tel.: +218 21 333 0081 Onder zeggenschap van het Kadhafi-regime 7.06.2011 5. Havenautoriteit van Zawia Onder zeggenschap van het Kadhafi-regime 7.06.2011 6. Havenautoriteit van Zuwara Havenautoriteit: havenautoriteit van Zuwara PO Box 648 Port Affairs and Marine Transport Tripoli Libië tel.: +218 25 25305 Onder zeggenschap van het Kadhafi-regime 7.06.2011",
  "source": "EUR LEX"
}