{
  "url": "http://www.w3.org/1999/xhtml\"><!--",
  "content": "L_202402616NL.000101.fmx.xml Publicatieblad van de Europese Unie NL L-serie 2024/2616 4.10.2024 RICHTSNOER (EU) 2024/2616 VAN DE EUROPESE CENTRALE BANK van 30 juli 2024 tot wijziging van Richtsnoer (EU) 2022/912 betreffende een nieuwe generatie geautomatiseerd trans-Europees realtime-brutoverevening-express-betalingssysteem (TARGET) (ECB/2022/8) (ECB/2024/20) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, eerste en vierde streepje, Gezien de statuten van het Europees Stelsel van centrale banken en van de Europese Centrale Bank, en met name de artikelen 3.1, 17, 18 en 22, Overwegende hetgeen volgt: (1) De Raad van bestuur heeft een herziening uitgevoerd van de toegepaste rentevergoeding op bij nationale centrale banken van lidstaten die de euro als munt hebben (hierna de “NCB’s” genoemd) en bij de Europese Centrale Bank (ECB) aangehouden deposito’s die geen verband houden met de uitvoering van het monetaire beleid (“niet-monetairebeleidsdeposito’s”). Het doel van de herziening was mogelijke interferentie van dergelijke deposito’s in het gemeenschappelijke monetaire beleid te voorkomen en tegelijkertijd de naleving van het beginsel van een open markteconomie en consistentie in de behandeling van soortgelijke deposito’s binnen het Eurosysteem te waarborgen. (2) Naar aanleiding van de herziening heeft de Raad van bestuur op 16 april 2024 Besluit (EU) 2024/1209 van de Europese Centrale Bank (ECB/2024/11) ( 1 ) vastgesteld als één enkele rechtshandeling die bepalingen bevat inzake de rentevergoeding op niet-monetairebeleidsdeposito’s, en beoogt de transparantie en consistentie te vergroten. (3) Bijgevolg moeten sommige bepalingen inzake de rentevergoeding van Richtsnoer (EU) 2022/912 van de Europese Centrale Bank (ECB/2022/8) ( 2 ) worden vervangen door verwijzingen naar de desbetreffende bepalingen van Besluit (EU) 2024/1209 (ECB/2024/11). (4) Ook is het noodzakelijk bepaalde andere aspecten van Richtsnoer (EU) 2022/912 (ECB/2022/8) te verduidelijken en bij te werken en bepaalde redactionele wijzigingen aan te brengen. (5) Aangezien Besluit (EU) 2024/1209 (ECB/2024/11) met ingang van 1 december 2024 zal worden toegepast, moeten de bepalingen van dit richtsnoer met ingang van dezelfde datum worden toegepast om de rechtszekerheid te waarborgen. (6) Derhalve moet Richtsnoer (EU) 2022/912 (ECB/2022/8) dienovereenkomstig worden gewijzigd, HEEFT HET VOLGENDE RICHTSNOER VASTGESTELD: Artikel 1 Wijzigingen Richtsnoer (EU) 2022/912 (ECB/2022/8) wordt als volgt gewijzigd: 1) In artikel 9 wordt lid 8 vervangen door: “8.   De Eurosysteem-CB’s registreren op hun eigen rekeningen geen adresseerbare BIC-houders of adresseerbare partijen die overeenkomstig bijlage I, deel I, artikel 4, in aanmerking komen voor deelname aan TARGET, met uitzondering van de eigen bijkantoren van de desbetreffende Eurosysteem-CB, de in bijlage I, deel I, artikel 4, lid 2, punten a) en b), opgenomen entiteiten en de deelnemers die de in lid 2, punt d), genoemde rekeningen aanhouden.” . 2) In artikel 11, lid 5, wordt punt b) vervangen door: “b) de aard van het recht op tegoeden op een TARGET-rekening wanneer de aangehouden tegoeden geen deel uitmaken van de boedel van het AS, met name om de naleving te waarborgen van het beleid van het Eurosysteem inzake het gebruik van voorfinanciering door aangesloten systemen, zoals gepubliceerd op de website van de ECB.”. 3) De bijlagen I en III worden overeenkomstig de bijlage bij dit richtsnoer gewijzigd. Artikel 2 Vankrachtwording en tenuitvoerlegging 1.   Dit richtsnoer wordt van kracht op de dag van kennisgeving ervan aan de NCB’s. 2.   De NCB’s nemen de nodige maatregelen om aan dit richtsnoer te voldoen en passen die maatregelen met ingang van 1 december 2024 toe. Zij stellen de ECB uiterlijk op 31 oktober 2024 in kennis van de teksten en middelen met betrekking tot die maatregelen. Artikel 3 Geadresseerden Dit richtsnoer is gericht tot alle centrale banken van het Eurosysteem. Gedaan te Frankfurt am Main, 30 juli 2024. Voor de Raad van bestuur van de ECB De president van de ECB Christine LAGARDE ( 1 ) Besluit (EU) 2024/1209 van de Europese Centrale Bank van 16 april 2024 betreffende de rentevergoeding op bij nationale centrale banken en de Europese Centrale Bank aangehouden niet-monetairebeleidsdeposito’s (ECB/2024/11) ( PB L, 2024/1209, van 3.5.2024, ELI: http://data.europa.eu/eli/dec/2024/1209/oj ). ( 2 ) Richtsnoer (EU) 2022/912 van de Europese Centrale Bank van 24 februari 2022 betreffende een nieuwe generatie geautomatiseerd trans-Europees realtime-brutoverevening-express-betalingssysteem (TARGET) en tot intrekking van Richtsnoer ECB/2012/27 (ECB/2022/8) ( PB L 163 van 17.6.2022, blz. 84 ). BIJLAGE De bijlagen I en III bij Richtsnoer (EU) 2022/912 (ECB/2022/8) worden als volgt gewijzigd: 1) Bijlage I wordt als volgt gewijzigd: a) in deel I wordt artikel 12 vervangen door: “Artikel 12 Rentevergoeding op rekeningen 1.   MCA’s, DCA’s en subrekeningen worden vergoed tegen de in artikel 2, lid 3, punt b), van Besluit (EU) 2024/1209 van de Europese Centrale Bank (ECB/2024/11) ( *1 ) vermelde rentevoet, tenzij deze rekeningen worden gebruikt voor het aanhouden van een van de volgende middelen: a) minimumreserves; b) extra reserves. In het geval van aangehouden minimumreserves worden de berekening en de betaling van de rentevergoeding beheerst door Verordening (EG) nr. 2531/98 van de Raad ( *2 ) en Verordening (EU) 2021/378 (ECB/2021/1). In het geval van aangehouden extra reserves worden de berekening en de betaling van de rentevergoeding beheerst door Besluit (EU) 2019/1743 van de Europese Centrale Bank (ECB/2019/31) ( *3 ) . 2.   Overnighttegoeden aangehouden op een TIPS AS-technische rekening of op een RTGS AS-technische rekening voor AS-afwikkelingsprocedure D, en door financiële-marktinfrastructuren van de EER aangehouden garantiefondsen, met inbegrip van die welke op een AS-garantiefondsrekening worden aangehouden, worden vergoed tegen de in artikel 2, lid 3, punt c), van Besluit (EU) 2024/1209 (ECB/2024/11) vastgelegde rentevoet. 3.   Overheidsdeposito’s als gedefinieerd in artikel 2, punt 5), van Richtsnoer (EU) 2019/671 van de Europese Centrale Bank (ECB/2019/7) ( *4 ) worden vergoed overeenkomstig de regels van artikel 2, lid 3, punt a), van Besluit (EU) 2024/1209 (ECB/2024/11) [voor zover van toepassing: en de rentevoet van [omzetting van artikel 2, lid 3, punt a), van Besluit (EU) 2024/1209 (ECB/2024/11) door de NCB invoegen] % p.a. is van toepassing]. ( *1 ) ( * ) Besluit (EU) 2024/1209 van de Europese Centrale Bank van 16 april 2024 betreffende de rentevergoeding op bij nationale centrale banken en de Europese Centrale Bank aangehouden niet-monetairebeleidsdeposito’s (ECB/2024/11) ( PB L, 2024/1209, 3.5.2024, ELI: http://data.europa.eu/eli/dec/2024/1209/oj ).\" ( *2 ) ( ** ) Verordening (EG) nr. 2531/98 van de Raad van 23 november 1998 met betrekking tot de toepassing van reserveverplichtingen door de Europese Centrale Bank ( PB L 318 van 27.11.1998, blz. 1 ).\" ( *3 ) ( *** ) Besluit (EU) 2019/1743 van de Europese Centrale Bank van 15 oktober 2019 betreffende de rentevergoeding op aangehouden extra reserves en bepaalde deposito’s (ECB/2019/31) ( PB L 267 van 21.10.2019, blz. 12 ).\" ( *4 ) ( **** ) Richtsnoer (EU) 2019/671 van de Europese Centrale Bank van 9 april 2019 betreffende nationale beheertransacties inzake activa en passiva door nationale centrale banken (ECB/2019/7) ( PB L 113 van 29.4.2019, blz. 11 ).”;\" b) appendix II wordt als volgt gewijzigd: i) in punt 2 (Voorwaarden voor een aanbod tot vergoeding) wordt punt a) vervangen door: “a) Een betaler kan een vordering indienen voor een administratie- en rentevergoeding, indien als gevolg van een technische storing van TARGET: i) een geldoverboekingsopdracht (inclusief naar de depositofaciliteit, of naar één of meer MCA’s of DCA’s die toebehoren aan die deelnemer en gemarkeerd zijn om aan de minimumreserveverplichtingen te voldoen) niet werd afgewikkeld op de werkdag waarop deze werd aanvaard of niet kon worden ingediend, en ii) de deelnemer heeft geprobeerd, naargelang van het geval, gebruik te maken van de in appendix IV beschreven noodverwerkingsmaatregelen, met inbegrip van het verzoeken om steun van [naam van de CB invoegen].”; ii) in punt 3 (Berekening van de vergoeding) wordt punt a), ii), vervangen door: “ii) de rentevergoeding wordt bepaald door de toepassing van een dagelijks nieuw vast te stellen referentierentevoet. Deze referentierentevoet is de laagste van de kortetermijnrente voor de euro (EURSTR) minus 20 basispunten en de marginale beleningsrente, tenzij de vordering betrekking heeft op een geldoverboekingsopdracht naar de depositofaciliteit en de referentierentevoet de depositorente is. De referentierentevoet wordt toegepast op: 1) het bedrag van de geldoverboekingsopdracht, met uitzondering van de in punt 2) bedoelde geldoverboekingsopdrachten, die niet werd afgewikkeld als gevolg van de technische storing van TARGET voor elke dag van de storing in de periode vanaf de datum van de feitelijke indiening van de geldoverboekingsopdracht of vanaf de datum van de voorgenomen indiening van de geldoverboekingsopdracht tot de datum waarop de overboekingsopdracht met succes is of had kunnen worden afgewikkeld; 2) met betrekking tot geldoverboekingsopdrachten naar één of meer MCA’s of DCA’s die zijn gemarkeerd om te voldoen aan de minimumreserveverplichtingen als bedoeld in punt 2, a), het verschil tussen het bedrag van de geldoverboekingsopdracht die niet werd afgewikkeld op de dag van de technische storing van TARGET en het bedrag waarmee de deelnemer zijn minimumreserveverplichtingen daardoor niet heeft kunnen dekken, vanaf de datum van de storing tot het einde van de reserveaanhoudingsperiode. Eventuele rente of kosten die voortvloeien uit het bij het Eurosysteem in deposito plaatsen van geldmiddelen uit niet-afgewikkelde geldoverboekingsopdrachten, worden van het bedrag van een eventuele vergoeding afgetrokken of ten laste van dat bedrag genomen, naargelang van het geval.”; iii) in punt 3 (Berekening van de vergoeding) wordt punt b), ii) vervangen door: “ii) is de in punt a), ii), 1), opgenomen methode voor het berekenen van de rentevergoeding van toepassing op de berekening van de rentevergoeding, met dien verstande dat de rentevergoeding verschuldigd is tegen een rentevoet die gelijk is aan het verschil tussen de marginale beleningsrente en de referentierente, en wordt berekend over het bedrag waarvoor gebruik is gemaakt van de marginale beleningsfaciliteit als gevolg van de technische storing van TARGET.”; iv) in punt 4 (Procedurele regels) worden de punten b), c) en d), vervangen door: “b) Binnen vier weken na een technische storing van TARGET dienen deelnemers hun claimformulier(en) in bij de [naam van de CB invoegen]. Eventuele aanvullende door de [naam van de CB invoegen] gevraagde informatie en bewijsmateriaal worden binnen twee weken na een dienovereenkomstig verzoek verstrekt. c) De [naam van de CB invoegen] beoordeelt de claims en stuurt ze door naar de ECB. Tenzij de Raad van bestuur van de ECB anders besluit en dit aan de deelnemers meedeelt, worden alle ontvangen claims uiterlijk binnen 14 weken na de technische storing van TARGET beoordeeld, behalve wanneer de claim betrekking heeft op geldoverboekingsopdrachten naar één of meer MCA’s of DCA’s die aan die deelnemer toebehoren en gemarkeerd zijn om te voldoen aan de minimumreserveverplichtingen als bedoeld in punt 2, a), in welk geval de ontvangen claims uiterlijk binnen 14 weken na het einde van de reserveaanhoudingsperiode waarin de technische storing van TARGET zich heeft voorgedaan worden beoordeeld. d) De [naam van de CB invoegen] deelt het resultaat van de in punt c) genoemde beoordeling mee aan de betrokken deelnemers. Indien de beoordeling een aanbod tot vergoeding inhoudt, moeten de betrokken deelnemers het aanbod binnen vier weken na de indiening ervan accepteren of afwijzen met betrekking tot elke geldoverboekingsopdracht in elke claim, door het ondertekenen van een standaard aanvaardingsbrief (in de vorm zoals beschikbaar op de website van de [naam van de CB invoegen] (zie [verwijzing naar website van de CB invoegen]). Indien de [naam van de CB invoegen] een dergelijke brief niet binnen vier weken heeft ontvangen, worden de betrokken deelnemers geacht het aanbod tot vergoeding te hebben afgewezen.”; c) in appendix V wordt punt 6 vervangen door: “6. De verschillende fasen van de TARGET-werkdag en de significante operationele gebeurtenissen die relevant zijn voor MCA’s, RTGS DCA’s ( * ), T2S DCA’s en TIPS DCA’s ( ** ) zijn weergegeven in de volgende tabel: HH:MM MCA’s RTGS DCA’s ( 1 ) T2S DCA’s Tips DCA’s ( 2 ) Ongeveer 18:45 (D-1) Begin van de werkdag: Wijziging van de valutadatum. Begin van werkdag: Wijziging van de valutadatum. Begin van de werkdag: Wijziging van de valutadatum. Voorbereiding van de nachtelijke afwikkeling. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen. Geen liquiditeitsoverdrachten tussen TIPS DCA’s en andere rekeningen. 19:00 (D-1) Afwikkeling van CBO’s. Terugbetaling van marginale leningen. Terugbetaling van girale deposito’s. Verwerking van geautomatiseerde en regelgebaseerde liquiditeitsoverboekingsopdrachten. Uiterste termijn voor CMS-gegevensinvoer. Voorbereiding van de nachtelijke afwikkeling. 19:30 (D-1) Afwikkeling van CBO’s. Verwerking van doorlopende liquiditeitsoverboekingsopdrachten. Verwerking van geautomatiseerde, regelgebaseerde en directe liquiditeitsoverboekingsopdrachten. Afwikkeling van AS-overboekingsopdrachten. Verwerking van doorlopende liquiditeitsoverboekingsopdrachten. Verwerking van geautomatiseerde, regelgebaseerde en directe liquiditeitsoverboekingsopdrachten. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen en liquiditeitsoverboekingsopdrachten tussen TIPS DCA’s en MCA’s/RTGS DCA’s. 20:00 (D-1) Nachtelijke afwikkelingscycli. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen en liquiditeitsoverboekingsopdrachten tussen TIPS DCA’s en andere TARGET-rekeningen. 02:30 (D) Afwikkeling van AS-overboekingsopdrachten. Verwerking van geautomatiseerde, regelgebaseerde en directe liquiditeitsoverboekingsopdrachten. Verwerking van klanten- en interbancaire betalingsopdrachten. 02:30 (kalenderdag volgende D-1) Niet-facultatief onderhoudsvenster tot 02:30 op werkdagen na sluitingsdagen, met inbegrip van elke maandag die een werkdag is. Facultatief onderhoudsvenster (indien nodig) van 03:00-05:00 op TARGET-werkdagen. Niet-facultatief onderhoudsvenster tot 02:30 op werkdagen na sluitingsdagen, met inbegrip van elke maandag die een werkdag is. Facultatief onderhoudsvenster (indien nodig) van 03:00-05:00 op TARGET-werkdagen. Niet-facultatief onderhoudsvenster tot 02:30 op werkdagen na sluitingsdagen, met inbegrip van elke maandag die een werkdag is. Facultatief onderhoudsvenster (indien nodig) van 03:00-05:00 op TARGET-werkdagen ( 3 ). Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen. Geen liquiditeitsoverboekingsopdrachten tussen TIPS DCA’s en andere TARGET-rekeningen. Heropeningstijd* (D) Afwikkeling van CBO’s. Verwerking van geautomatiseerde, regelgebaseerde en directe liquiditeitsoverboekingsopdrachten. Afwikkeling van AS-overboekingsopdrachten. Verwerking van geautomatiseerde, regelgebaseerde en directe liquiditeitsoverboekingsopdrachten. Verwerking van klanten- en interbancaire betalingsopdrachten. Nachtelijke afwikkelingscycli. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen en liquiditeitsoverboekingsopdrachten tussen TIPS DCA’s en andere TARGET-rekeningen. 05:00 (D) Daghandel/Real-time afwikkeling: Voorbereiding real-time afwikkeling; Gedeeltelijke afwikkelingsvensters ( 4 ) . 16:00 (D) Sluiting van DvP-opdrachten. 16:30 (D) Automatische terugbetaling van automatische zekerheidsstelling, gevolgd door een facultatieve cash sweep. 17:00 (D) Sluiting van klantenbetalingsopdrachten. 17:40 (D) Sluiting van bilateraal overeengekomen activiteiten inzake kasmiddelenbeheer (“Bilaterally agreed treasury management operations” (BATM)) en centralebankoperaties (CBO). 17:45 (D) Sluiting van liquiditeitsoverboekingsopdrachten naar T2S DCA’s. Sluiting van inkomende liquiditeitsoverboekingsopdrachten. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen en liquiditeitsoverboekingsopdrachten tussen TIPS DCA’s en MCA’s/RTGS DCA’s. Blokkering van liquiditeitsoverboekingsopdrachten van TIPS DCA’s naar T2S DCA’s. Tijdens deze periode worden geen liquiditeitsoverboekingsopdrachten tussen T2S DCA’s en TIPS DCA’s verwerkt. 18:00 (D) Sluiting van: — liquiditeitsoverboekingsopdrachten — CBO’s, met uitzondering van doorlopende voorzieningen — wijzigingen van de kredietlijn. Sluiting van: — interbancaire betalingsopdrachten — liquiditeitsoverboekingsopdrachten — AS-overboekingsopdrachten. Sluiting FOP Einde van verwerking T2S-afwikkeling. Hervatting en verwijdering. Eindedagrapportage en staten. Verwerking van directebetalingsopdrachten. Verwerking van liquiditeitsoverboekingsopdrachten naar/van TIPS AS-technische rekeningen. Geen liquiditeitsoverboekingsopdrachten tussen TIPS DCA’s en andere rekeningen. Kort na 18:00 uur: Wijziging van de werkdag (na ontvangst van het camt.019-bericht van MCA/RTGS). Momentopname van TIPS DCA’s tegoeden en eindedagrapportage. 18:15 (D) Sluiting van het gebruik van doorlopende faciliteiten. Verwerking van directebetalingsopdrachten liquiditeitsoverboekingsopdrachten naar/van TIPS AS-technische rekeningen. Geen liquiditeitsoverboekingsopdrachten tussen TIPS DCA’s en andere rekeningen. 18:40 (D) Sluiting van het gebruik van marginale beleningsfaciliteit (alleen NCB’s). Eindedagverwerking. De bedrijfsuren kunnen worden gewijzigd indien maatregelen inzake bedrijfscontinuïteit worden vastgesteld overeenkomstig appendix IV. Op de laatste dag van de reserveaanhoudingsperiode van het Eurosysteem zullen de sluitingstijden 18.15, 18.40, 18.45, 19.00 en 19.30 uur voor MCA’s en RTGS DCA’s (alsook RTGS AS-technische rekeningen en subrekeningen en AS-garantiefondsrekeningen) 15 minuten later plaatsvinden. Lijst van afkortingen en aantekeningen bij deze tabel: * Heropeningstijden: kunnen variëren afhankelijk van de situatie. De informatie wordt verstrekt door de exploitant. (D-1): vorige werkdag (D): werkdag = valutadatum CMS: systeem voor het beheer van zekerheden (Collateral Management System) DvP-opdrachten: levering-tegen-betalingsopdracht (Delivery versus Payment orders). ( * ) Geldt ook voor RTGS AS-technische rekeningen, subrekeningen en AS-garantiefondsrekeningen. ( ** ) Geldt ook voor TIPS AS-technische rekeningen.”; d) in appendix VI worden punt 6 (VERGOEDINGEN VOOR TIPS DCA-HOUDERS) en punt 7 (VERGOEDINGEN VOOR HET GEBRUIK VAN TIPS AS-AFWIKKELINGSPROCEDURES DOOR AS’EN) vervangen door: “6.   VERGOEDINGEN VOOR TIPS DCA-HOUDERS Vergoedingen voor de exploitatie van TIPS DCA’s worden als volgt in rekening gebracht: a) voor elke TIPS DCA wordt aan de houder van de TIPS DCA een maandelijkse vaste vergoeding van 800 EUR in rekening gebracht. Deze vaste vergoeding omvat één BIC, die een adresseerbare partij in TIPS is en bestemd is voor gebruik door de TIPS DCA-houder; b) voor elke verdere door de TIPS DCA-houder aangewezen adresseerbare partij wordt tot maximaal 50 adresseerbare partijen een maandelijkse vaste vergoeding van 20 EUR in rekening gebracht aan de aanwijzende TIPS DCA-houder. Er wordt geen vergoeding in rekening gebracht voor enige daaropvolgende adresseerbare partij; c) voor elke door de [naam van de CB invoegen] aanvaarde directebetalingsopdracht of naar aanleiding van een intrekkingsverzoek geïnitieerde betalingsopdracht als bedoeld in deel I, artikel 17, wordt een vergoeding van 0,001 EUR in rekening gebracht aan zowel de houder van de te debiteren TIPS DCA als aan de houder van de te crediteren TIPS DCA of TIPS AS-technische rekening, ongeacht of de directebetalingsopdracht of de naar aanleiding van een intrekkingsverzoek geïnitieerde betalingsopdracht wordt afgewikkeld; d) er wordt geen vergoeding in rekening gebracht voor liquiditeitsoverboekingsopdrachten van TIPS DCA’s naar MCA’s, RTGS DCA’s, subrekeningen, girale depositorekeningen, TIPS AS-technische rekeningen of T2S DCA’s. 7.   VERGOEDINGEN VOOR HET GEBRUIK VAN DE TIPS AS-AFWIKKELINGSPROCEDURE DOOR AS’EN Vergoedingen voor het gebruik van de TIPS AS-afwikkelingsprocedure door een AS worden als volgt in rekening gebracht: a) voor elke TIPS AS-technische rekening wordt een maandelijkse vaste vergoeding van 3 000 EUR in rekening gebracht aan de TIPS AS-technische rekeninghouder; b) voor elke door de TIPS AS-technische rekeninghouder aangewezen adresseerbare partij wordt tot maximaal 50 adresseerbare partijen een maandelijkse vaste vergoeding van 20 EUR in rekening gebracht aan de aanwijzende TIPS AS-technische rekeninghouder. Er wordt geen vergoeding in rekening gebracht voor enige daaropvolgende adresseerbare partij; c) voor elke door de [naam van de CB invoegen] aanvaarde directebetalingsopdracht of naar aanleiding van een intrekkingsverzoek geïnitieerde betalingsopdracht als bedoeld in deel I, artikel 17, wordt een vergoeding van 0,001 EUR in rekening gebracht aan zowel de houder van de te debiteren TIPS AS-technische rekening als de houder van de te crediteren TIPS AS-technische rekening of TIPS DCA, ongeacht of de directebetalingsopdracht of naar aanleiding van een intrekkingsverzoek geïnitieerde betalingsopdracht wordt afgewikkeld; d) er wordt geen vergoeding in rekening gebracht voor liquiditeitsoverboekingsopdrachten van TIPS AS-technische rekeningen naar TIPS DCA’s; e) naast de hierboven beschreven vergoedingen wordt aan elk AS een maandelijkse vergoeding aangerekend op basis van het bruto onderliggende volume van directe betalingen, vrijwel directe betalingen en naar aanleiding van een intrekkingsverzoek geïnitieerde betalingsopdrachten die in het eigen platform van het AS zijn afgewikkeld en mogelijk worden gemaakt door de voorgefinancierde posities op de TIPS AS-technische rekening. Voor elke maand rapporteert elk AS uiterlijk op de derde werkdag van de volgende maand het bruto onderliggende volume van zijn afgewikkelde directe betalingen, vrijwel directe betalingen en afgewikkelde naar aanleiding van een intrekkingsverzoek geïnitieerde betalingsopdrachten, afgerond tot op de dichtstbijzijnde tienduizend. Het gerapporteerde bruto onderliggende volume wordt door de [naam van de CB invoegen] toegepast om de vergoeding per eenheid per afgewikkelde directe betaling, vrijwel directe betaling of afgewikkelde naar aanleiding van een intrekkingsverzoek geïnitieerde betalingsopdracht voor de voorgaande maand te berekenen overeenkomstig de volgende tabel: Gerapporteerd bruto onderliggend volume Van t/m Vergoeding per eenheid 0 10 000 000 EUR 0,00040 10 000 001 25 000 000 EUR 0,00030 25 000 001 100 000 000 EUR 0,00020 100 000 001 EUR 0,00015” 2) Bijlage III wordt als volgt gewijzigd: a) punt 11) wordt vervangen door: “11) “ bijkantoor ” ( branch ): een bijkantoor in de zin van artikel 4, lid 1, punt 17), van Verordening (EU) nr. 575/2013 van het Europees Parlement en de Raad ( *5 ) of artikel 4, lid 1, punt 30, van Richtlijn 2014/65/EU van het Europees Parlement en de Raad ( *6 ) , behalve als bedoeld in artikel 9, lid 8, van dit richtsnoer; ( *5 ) ( * ) Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor kredietinstellingen en tot wijziging van Verordening (EU) nr. 648/2012 ( PB L 176 van 27.6.2013, blz. 1 ).\" ( *6 ) ( ** ) Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( PB L 173 van 12.6.2014, blz. 349 ).”;\" b) punt 42) wordt vervangen door: “42) “ vrijwel directe betaling ” ( near instant payments ): geldoverboekingsopdrachten die voldoen aan de Credit Transfer Additional Optional Services (SCT AOS) NL Standard for the Instant processing of SEPA Credit Transfers van de Europese Betalingsraad of het One-Leg Out Instant Credit Transfer (OCT Inst) Scheme van de Europese Betalingsraad;”. ( *1 ) ( * ) Besluit (EU) 2024/1209 van de Europese Centrale Bank van 16 april 2024 betreffende de rentevergoeding op bij nationale centrale banken en de Europese Centrale Bank aangehouden niet-monetairebeleidsdeposito’s (ECB/2024/11) ( PB L, 2024/1209, 3.5.2024, ELI: http://data.europa.eu/eli/dec/2024/1209/oj ). ( *2 ) ( ** ) Verordening (EG) nr. 2531/98 van de Raad van 23 november 1998 met betrekking tot de toepassing van reserveverplichtingen door de Europese Centrale Bank ( PB L 318 van 27.11.1998, blz. 1 ). ( *3 ) ( *** ) Besluit (EU) 2019/1743 van de Europese Centrale Bank van 15 oktober 2019 betreffende de rentevergoeding op aangehouden extra reserves en bepaalde deposito’s (ECB/2019/31) ( PB L 267 van 21.10.2019, blz. 12 ). ( *4 ) ( **** ) Richtsnoer (EU) 2019/671 van de Europese Centrale Bank van 9 april 2019 betreffende nationale beheertransacties inzake activa en passiva door nationale centrale banken (ECB/2019/7) ( PB L 113 van 29.4.2019, blz. 11 ).”; ( *5 ) ( * ) Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor kredietinstellingen en tot wijziging van Verordening (EU) nr. 648/2012 ( PB L 176 van 27.6.2013, blz. 1 ). ( *6 ) ( ** ) Richtlijn 2014/65/EU van het Europees Parlement en de Raad van 15 mei 2014 betreffende markten voor financiële instrumenten en tot wijziging van Richtlijn 2002/92/EG en Richtlijn 2011/61/EU ( PB L 173 van 12.6.2014, blz. 349 ).”;” ( 1 ) Geldt ook voor RTGS AS-technische rekeningen, subrekeningen en AS-garantiefondsrekeningen. ( 2 ) Geldt ook voor TIPS AS-technische rekeningen. ( 3 ) Voor T2S DCA’s: ten behoeve van het onderhoudsvenster wordt 1 mei als een werkdag beschouwd. ( 4 ) Gedeeltelijke afwikkelingsvensters vinden plaats om 08.00, 10.00, 12.00, 14.00 en 15.30 uur (of 30 minuten voor het begin van de DvP sluitingstijd, afhankelijk van welke datum het eerst valt). ELI: http://data.europa.eu/eli/guideline/2024/2616/oj ISSN 1977-0758 (electronic edition)",
  "source": "EUR LEX"
}