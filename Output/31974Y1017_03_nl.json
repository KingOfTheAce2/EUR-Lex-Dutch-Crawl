{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974Y1017(03):NL:HTML\">",
  "content": "EUR-Lex - 31974Y1017(03) - NL Avis juridique important | 31974Y1017(03) Besluit nr. 96 van 15 maart 1974 betreffende de herziening van het recht op uitkeringen met toepassing van artikel 49, lid 2, van Verordening (EEG) nr. 1408/71 van de Raad Publicatieblad Nr. C 126 van 17/10/1974 blz. 0023 - 0024 Bijzondere uitgave in het Spaans: Hoofdstuk 05 Deel 2 blz. 0040 Bijzondere uitgave in het Portugees: Hoofdstuk 05 Deel 2 blz. 0040 ++++ BESLUIT Nr . 96 van 15 maart 1974 betreffende de herziening van het recht op uitkeringen met toepassing van artikel 49 , lid 2 , van Verordening ( EEG ) nr . 1408/71 van de Raad DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op artikel 81 , sub a ) , van Verordening ( EEG ) nr . 1408/71 , op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van de Verordeningen ( EEG ) nrs . 1408/71 en 574/72 van de Raad , te behandelen , Overwegende dat Besluit nr . 41 , bekendgemaakt in het Publikatieblad van de Europese Gemeenschappen nr . 32 van 4 maart 1963 , als gevolg van de inwerkingtreding van de Verordeningen ( EEG ) nrs . 1408/71 en 574/72 zijn geldigheid heeft verloren , maar dat er in verband met de bepalingen van genoemde verordeningen aanleiding bestaat een nieuw besluit te nemen ; Overwegende dat namelijk dient te worden vastgesteld : a ) of in geval van herziening van een uitkering met toepassing van artikel 49 , lid 2 , van Verordening  ( EEG ) nr . 1408/71 , het orgaan dat tot herziening overgaat rekening dient te houden met de tijdvakken van verzekering of wonen die na het ingaan van het recht op de eerst toegekende uitkering , in het land waar het bevoegde orgaan is gevestigd , of in een andere Lid-Staat zijn vervuld ; b ) of voor de vaststelling van de rechten ingevolge de wettelijke regeling van het land waar aan de voorwaarden voor toekenning naderhand wordt voldaan , rekening dient te worden gehouden met de tijdvakken van verzekering of wonen die na het ingaan van het recht op de eerst toegekende uitkering eventueel zijn vervuld in het land krachtens de wettelijke regeling waarvan deze uitkering werd vastgesteld ; Overwegende dat de in artikel 49 , lid 2 , van Verordening ( EEG ) nr . 1408/71 bedoelde herziening neerkomt op een nieuwe vaststelling overeenkomstig artikel 46 van genoemde verordening ingevolge alle wettelijke regelingen aan de voorwaarden waarvan is voldaan ; Overwegende dat overeenkomstig artikel 46 , lid 2 , sub b ) , van Verordening ( EEG ) nr . 1408/71 het bedrag van de uitkering door elk van de betrokken organen wordt vastgesteld op basis van het bedrag van de uitkering waarop de belanghebbende recht zou hebben indien alle tijdvakken van verzekering of wonen uitsluitend krachtens de door dit orgaan toegepaste wettelijke regeling zouden zijn vervuld , waarbij dit bedrag wordt verminderd naar verhouding van de duur van de tijdvakken van verzekering of wonen welke voor het intreden van de verzekerde gebeurtenis krachtens deze wettelijke regeling zijn vervuld , tot de totale duur van de tijdvakken welke voor het intreden van de verzekerde gebeurtenis krachtens de wettelijke regelingen van alle betrokken Lid-Staten zijn vervuld ; Overwegende dat voor de herziening van een uitkering met toepassing van artikel 49 van Verordening  ( EEG ) nr . 1408/71 als tijdstip van intreden van de verzekerde gebeurtenis dient te worden beschouwd de datum van intreden van de verzekerde gebeurtenis in de Lid-Staat waar het laatst aan de voorwaarden voor toekenning van het recht wordt voldaan ; Overwegende dat uit de definitie van artikel 1 , sub r ) en s bis ) van Verordening ( EEG ) nr . 1408/71 voortvloeit dat alleen de tijdvakken van verzekering of wonen welke als zodanig worden omschreven of aangemerkt krachtens de wetgeving van de Lid-Staat waaronder zij zijn vervuld en de gelijkgestelde tijdvakken welke krachtens deze wetgeving als tijdvakken van verzekering of wonen worden erkend door de organen van andere Lid-Staten voor samentelling in aanmerking dienen te worden genomen ; Handelend overeenkomstig artikel 80 , lid 3 , van Verordening ( EEG ) nr . 1408/71 , BESLUIT : Artikel 1 Elk orgaan dat met toepassing van artikel 49 , lid 2 , van Verordening ( EEG ) nr . 1408/71 overgaat tot herziening van de voorheen door dit orgaan vastgestelde uitkering dient : a ) voor de vaststelling van het theoretische bedrag , b ) in de teller en de noemer van de breuk welke de verhouding weergeeft waarvan sprake is in artikel 46 , lid 2 , sub b ) , van Verordening ( EEG ) nr . 1408/71 , rekening te houden met de tijdvakken van verzekering of wonen welke na het ingaan van het recht op de eerst toegekende uitkering krachtens de door dit orgaan toegepaste wettelijke regeling zijn vervuld , voor zover deze tijdvakken krachtens bedoelde wettelijke regeling in aanmerking kunnen worden genomen . Artikel 2 Elk orgaan dat met toepassing van artikel 49 , lid 2 , van Verordening ( EEG ) nr . 1408/71 overgaat tot herziening van de voorheen door dit orgaan vastgestelde uitkering dient : a ) voor de vaststelling van het theoretische bedrag , b ) in de noemer van de breuk welke de verhouding weergeeft waarvan sprake is in artikel 46 , lid 2 , sub b ) , van Verordening ( EEG ) nr . 1408/71 , rekening te houden met de tijdvakken van verzekering of wonen welke na het ingaan van het recht op de eerst toegekende uitkering krachtens de wettelijke regeling van elke andere betrokken Lid-Staat zijn vervuld , voor zover deze tijdvakken krachtens bedoelde wettelijke regeling in aanmerking kunnen worden genomen . Artikel 3 Voor de vaststelling van de rechten ingevolge de wettelijke regeling van de Lid-Staat waar aan de voorwaarden voor toekenning naderhand wordt voldaan , dient : a ) voor de vaststelling van het theoretische bedrag , b ) in de noemer van de breuk welke de verhouding weergeeft waarvan sprake is in artikel 46 , lid 2 , sub b ) , van Verordening ( EEG ) nr . 1408/71 , rekening te worden gehouden met de tijdvakken van verzekering of wonen welke na het ingaan van het recht op de eerst toegekende uitkering zijn vervuld in de Lid-Staat of de Lid-Staten krachtens de wettelijke regeling(en ) waarvan deze uitkering voorheen is vastgesteld , voor zover deze tijdvakken krachtens laatsbedoelde wettelijke regeling(en ) in aanmerking kunnen worden genomen . Artikel 4 Dit besluit wordt bekendgemaakt in het Publikatieblad van de Europese Gemeenschappen . Het is van toepassing voor de zes oorspronkelijke Lid-Staten met ingang van 1 oktober 1972 en overeenkomstig het Toetredingsverdrag met ingang van 1 april 1973 voor de drie nieuwe Lid-Staten . De voorzitter van de Administratieve Commissie K . JANTZ",
  "source": "EUR LEX"
}