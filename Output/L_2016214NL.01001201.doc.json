{
  "url": "http://www.w3.org/1999/xhtml\">",
  "content": "L_2016214NL.01001201.xml 9.8.2016 NL Publicatieblad van de Europese Unie L 214/12 UITVOERINGSVERORDENING (EU) 2016/1347 VAN DE COMMISSIE van 8 augustus 2016 tot 250e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al-Qa'ida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qa'ida ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 3 augustus 2016 besloten twee natuurlijke personen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. Bijlage I bij Verordening (EG) nr. 881/2002 dient daarom dienovereenkomstig te worden bijgewerkt. (3) Om de effectiviteit van de maatregelen waarin deze verordening voorziet te waarborgen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 augustus 2016. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 worden de volgende vermeldingen toegevoegd aan de lijst „Natuurlijke personen”: a) „Aslan Avgazarovich Byutukaev (ook bekend als a) Аслан Авгазарович Бютукаев, b) Amir Khazmat, c) Амир Хазмат, d) Abubakar, e) Абубакар. Geboortedatum: 22.10.1974. Geboorteplaats: Kitaevka, district Novoselitskiy, regio Stavropol, Russische Federatie. Nationaliteit: Russische Federatie. Adres: Akharkho Street, 11, Katyr-Yurt, district Achkhoy-Martanovskiy, Republiek Tsjetsjenië, Russische Federatie. Datum van aanwijzing bedoeld in artikel 7 quinquies, lid 2, onder i): 3.8.2016.”, b) „Ayrat Nasimovich Vakhitov (ook bekend als a) Айрат Насимович Вахитов, b) Salman Bulgarskiy, c) Салман Булгарский. Geboortedatum: 27.3.1977. Geboorteplaats: Naberezhnye Chelny, Republiek Tatarstan, Russische Federatie. Nationaliteit: Russische Federatie. Overige informatie: Maakt mogelijk gebruik van een vals Syrisch of Iraaks paspoort. Foto beschikbaar voor opname in de speciale kennisgeving van Interpol/VN-Veiligheidsraad. Datum van aanwijzing bedoeld in artikel 7 quinquies, lid 2, onder i): 3.8.2016.”.",
  "source": "EUR LEX"
}