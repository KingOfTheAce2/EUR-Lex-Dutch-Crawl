{
  "url": "http://www.w3.org/1999/xhtml\">",
  "content": "L_2019257NL.01001101.xml 8.10.2019 NL Publicatieblad van de Europese Unie L 257/11 VERORDENING (EU) 2019/1676 VAN DE COMMISSIE van 7 oktober 2019 tot rectificatie van bepaalde taalversies van bijlage II bij Verordening (EG) nr. 1333/2008 van het Europees Parlement en de Raad inzake levensmiddelenadditieven (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1333/2008 van het Europees Parlement en de Raad van 16 december 2008 inzake levensmiddelenadditieven ( 1 ) , en met name artikel 10, lid 3, Overwegende hetgeen volgt: (1) De Tsjechische taalversie van Verordening (EG) nr. 1333/2008 bevat fouten in bijlage II, deel A, tabel 2 en in bijlage II, deel E, levensmiddelencategorieën 02.1, 02.2.2, 04.2.5.1, 04.2.5.2, 04.2.5.3, 08.2, 08.3.1, 08.3.2, 08.3.3, 14.1.4, 15.1 en 15.2. Om juridische duidelijkheid voor exploitanten van levensmiddelenbedrijven en de vlotte werking van de interne markt te waarborgen, moeten daarom in de Tsjechische taalversie de gebruiksvoorwaarden (beperkingen/uitzonderingen) voor levensmiddelenadditieven in die bepalingen worden gecorrigeerd. (2) De Letse taalversie van Verordening (EG) nr. 1333/2008 bevat een fout in bijlage II, deel E, levensmiddelencategorie 04.1.2. Om juridische duidelijkheid voor exploitanten van levensmiddelenbedrijven en de vlotte werking van de interne markt te waarborgen, moeten daarom in de Letse taalversie de gebruiksvoorwaarden (beperkingen/uitzonderingen) voor levensmiddelenadditieven in die bepaling worden gecorrigeerd. (3) De Slowaakse taalversie van Verordening (EG) nr. 1333/2008 bevat een fout in bijlage II, deel E, levensmiddelencategorie 07.1. Om juridische duidelijkheid voor exploitanten van levensmiddelenbedrijven en de vlotte werking van de interne markt te waarborgen, moeten daarom in de Slowaakse taalversie de gebruiksvoorwaarden (beperkingen/uitzonderingen) voor levensmiddelenadditieven in die bepaling worden gecorrigeerd. (4) De Letse, Slowaakse en Tsjechische taalversies van bijlage II bij Verordening (EG) nr. 1333/2008 moeten daarom dienovereenkomstig worden gerectificeerd. De andere taalversies bevatten deze fouten niet. (5) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 oktober 2019. Voor de Commissie De voorzitter Jean-Claude JUNCKER ( 1 ) PB L 354 van 31.12.2008, blz. 16 .",
  "source": "EUR LEX"
}