{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0310:NL:HTML\">",
  "content": "EUR-Lex - 31991D0310 - NL Avis juridique important | 31991D0310 91/310/EEG: Besluit van de Raad van 24 juni 1991 betreffende de toekenning van financiële bijstand op middellange termijn aan Hongarije Publicatieblad Nr. L 174 van 03/07/1991 blz. 0034 - 0035 Bijzondere uitgave in het Fins: Hoofdstuk 11 Deel 17 blz. 0036 Bijzondere uitgave in het Zweeds: Hoofdstuk 11 Deel 17 blz. 0036 BESLUIT VAN DE RAAD  van 24 juni 1991  betreffende de toekenning van financiële bijstand op middellange termijn aan Hongarije  ( 91/310/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 235, Gezien het voorstel van de Commissie ( 1 ), ingediend na overleg met het Monetair Comité, Gezien het advies van het Europese Parlement ( 2 ), Overwegende dat Hongarije fundamentele politieke en economische hervormingen uitvoert en heeft besloten zijn economie naar een marktmodel in te richten; Overwegende dat die hervormingen reeds met financiële steun van de Gemeenschap worden doorgevoerd en dat zij het wederzijdse vertrouwen zullen versterken en Hongarije nader tot de Gemeenschap zullen brengen; Overwegende dat Hongarije en de Gemeenschap onderhandelingen hebben aangevangen over het sluiten van Europese overeenkomsten tot totstandbrenging van een associatierelatie; Overwegende dat de Raad bij Besluit 90/83/EEG ( 3 ) heeft besloten Hongarije voor een bedrag van ten hoogste 870 miljoen ecu een lening op middellange termijn te verstrekken ten einde dit land in staat te stellen de moeilijkheden die zich bij de  structurele aanpassing van zijn economie voordoen, te overwinnen; Overwegende dat Hongarije, evenals andere Midden - en Oosteuropese landen, als gevolg van de ontwikkeling van de internationale situatie, thans echter het hoofd moet bieden aan nieuwe externe schokken die zijn financiële stabiliteit in gevaar kunnen  brengen en zijn betalingsbalans ernstig kunnen doen verslechteren; Overwegende dat de Hongaarse autoriteiten het Internationale Monetaire Fonds ( IMF ), de Groep van 24 en de Gemeenschap om steun hebben verzocht; dat naast het geschatte bedrag van de door het IMF, de Wereldbank en officiële bilaterale crediteuren te  verstrekken financieringen in 1991 nog een bedrag van ongeveer 360 miljoen ecu zou moeten worden gedekt om een verdere erosie van de reservepositie van Hongarije en een sterkere beperking van de invoer, die de verwezenlijking van de  beleidsdoelstellingen die ten grondslag liggen aan de door de Regering ondernomen hervorming, ernstig in gevaar zou kunnen brengen, te voorkomen; Overwegende dat de Commissie, als cooerdinator van de bijstand van de Groep van 24, de landen van deze groep en andere derde landen heeft verzocht aan Hongarije financiële bijstand op middellange termijn te verstrekken als een passende maatregel om de  betalingsbalans van Hongarije te ondersteunen en de reservepositie van dat land te versterken; Overwegende dat de risico's in verband met de in de algemene begroting van de Europese Gemeenschappen toegekende garanties besproken zullen worden in het kader van de vernieuwing in 1992 van het Interinstitutioneel Akkoord over de begrotingsdiscipline  en de verbetering van de begrotingsprocedure; Overwegende dat de lening door de Commissie dient te worden beheerd; Overwegende dat het Verdrag, afgezien van artikel 235, niet voorziet in bevoegdheden voor de aanneming van dit besluit, BESLUIT : Artikel 1 1 . De Gemeenschap verstrekt Hongarije een lening op middellange termijn voor een hoofdsom van ten hoogste 180 miljoen ecu en met een looptijd van ten hoogste zeven jaar, ten einde bij te dragen tot ondersteuning van de betalingsbalanssituatie  en de reservepositie te versterken . 2 . Daartoe wordt de Commissie gemachtigd namens de Gemeenschap de nodige middelen op te nemen die in de vorm van een lening ter beschikking van Hongarije worden gesteld . 3 . De lening wordt in nauw overleg met het Monetair Comité door de Commissie beheerd op een wijze die in overeenstemming is met tussen het IMF en Hongarije te sluiten overeenkomsten . Artikel 2 1 . De Commissie wordt gemachtigd, na overleg met het Monetair Comité, met de Hongaarse autoriteiten over de voorwaarden van de lening te onderhandelen. Deze voorwaarden moeten in overeenstemming zijn met de in artikel 1, lid 3, bedoelde  overeenkomst en met de door de Groep van 24 te treffen regelingen . 2 . De Commissie onderzoekt op gezette tijden, in samenwerking met het Monetair Comité en in nauwe cooerdinatie met de Groep van 24 en het IMF, of het economische beleid in Hongarije met de doelstellingen van deze lening in overeenstemming is en of aan de  daaraan verbonden voorwaarden wordt voldaan . Artikel 3 1 . De lening wordt in twee tranches ter beschikking van Hongarije gesteld . De eerste tranche wordt uitgekeerd zodra tussen Hongarije en het IMF een  \"extended arrangement\" is gesloten en de tweede tranche na een periode van ten minste twee  kwartalen nadien, met inachtneming van artikel 2, lid 2 . 2 . De middelen worden aan de Nationale Bank van Hongarije betaald . Artikel 4 1 . De in artikel 1 bedoelde transacties tot het aangaan en het verstrekken van leningen worden met dezelfde valutadatum afgesloten en mogen voor de Gemeenschap geen looptijdtransformatie, wisselkoers - of renterisico, noch enig ander  commercieel risico met zich brengen . 2 . De Commissie neemt, indien Hongarije dat verlangt, de nodige maatregelen om in de leningsvoorwaarden een beding inzake vervroegde aflossing op te nemen en dit toe te passen . 3 . De Commissie kan op verzoek van Hongarije en indien de omstandigheden een verbetering van de rente op de verstrekte leningen mogelijk maken, haar oorspronkelijk opgenomen leningen geheel of gedeeltelijk herfinancieren of de desbetreffende financiële  voorwaarden herstructureren . De herfinancieringen of herstructureringen geschieden onder de in lid 1 gestelde voorwaarden en mogen niet leiden tot een verlenging van de gemiddelde looptijd van de betrokken opgenomen leningen, noch tot een verhoging van  het op de dag van deze herfinancieringen of herstructureringen, tegen de lopende wisselkoers omgerekende, nog af te lossen bedrag . 4 . Alle kosten die de Gemeenschap bij het sluiten en uitvoeren van de in dit besluit bedoelde transacties maakt, komen ten laste van Hongarije . 5 . Het Monetair Comité wordt ten minste eenmaal per jaar van de ontwikkelingen met betrekking tot de in de leden 2 en 3 bedoelde verrichtingen in kennis gesteld . Artikel 5 De Commissie brengt ten minste eenmaal per jaar aan het Europese Parlement en aan de Raad over de uitvoering van dit besluit verslag uit, welk verslag een evaluatie omvat . Gedaan te Luxemburg, 24 juni 1991 . Voor de Raad De Voorzitter J.-C . JUNCKER ( 1 ) PB nr . C 97 van 13 . 4 . 1991, blz . 8 . ( 2 ) PB nr . C 158 van 17 . 6 . 1991 . ( 3 ) PB nr . L 58 van 7 . 3 . 1990, blz . 7 .",
  "source": "EUR LEX"
}