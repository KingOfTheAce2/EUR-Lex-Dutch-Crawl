{
  "url": "http://www.w3.org/1999/xhtml\"><!--",
  "content": "L_202500672NL.000101.fmx.xml Publicatieblad van de Europese Unie NL L-serie 2025/672 2.4.2025 UITVOERINGSBESLUIT (EU) 2025/672 VAN DE COMMISSIE van 31 maart 2025 tot vaststelling van bepaalde noodmaatregelen in verband met uitbraken van mond-en-klauwzeer in Hongarije en Slowakije en tot intrekking van Uitvoeringsbesluit (EU) 2025/613 (Kennisgeving geschied onder nummer C(2025) 2029) (Slechts de teksten in de Duitse, de Hongaarse en de Slowaakse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 259, lid 1, punt c), Overwegende hetgeen volgt: (1) Mond-en-klauwzeer is een infectieuze virale ziekte bij zoogdieren van de orde Artiodactyla die ernstige gevolgen kan hebben voor de betrokken dierpopulatie en de rentabiliteit van de landbouw, en die de verplaatsingen van zendingen van die dieren en producten daarvan binnen de Unie en de uitvoer naar derde landen kan verstoren. (2) Bij een uitbraak van mond-en-klauwzeer bij dieren van in de lijst opgenomen soorten bestaat een ernstig risico op verspreiding van die ziekte naar andere inrichtingen waar dieren van in de lijst opgenomen soorten worden gehouden. (3) Gedelegeerde Verordening (EU) 2020/687 van de Commissie ( 2 ) vormt een aanvulling op de regels voor de bestrijding van de in de lijst opgenomen ziekten als bedoeld in artikel 9, lid 1, punten a), b) en c), van Verordening (EU) 2016/429 en gedefinieerd als ziekten van categorieën A, B en C in Uitvoeringsverordening (EU) 2018/1882 van de Commissie ( 3 ) . Met name voorzien de artikelen 21 en 22 van Gedelegeerde Verordening (EU) 2020/687 in de instelling van een beperkingszone in geval van een uitbraak van een ziekte van categorie A, waaronder mond-en-klauwzeer, en in de instelling van bepaalde maatregelen die in die beperkingszone moeten worden toegepast. Artikel 21, lid 1, van die gedelegeerde verordening bepaalt dat de beperkingszone een beschermingszone, een bewakingszone en, indien nodig, extra beperkingszones rond of naast de beschermings- en bewakingszones omvat. (4) Uitvoeringsbesluit (EU) 2025/613 van de Commissie ( 4 ) is vastgesteld op grond van Verordening (EU) 2016/429 en bevat bepaalde tijdelijke noodmaatregelen in verband met uitbraken van mond-en-klauwzeer in inrichtingen waar runderen worden gehouden in het comitaat Győr-Moson-Sopron in Hongarije en in de regio Trnava in Slowakije. Meer in het bijzonder is in Uitvoeringsbesluit (EU) 2025/613 bepaald dat de beschermings- en bewakingszones die overeenkomstig Gedelegeerde Verordening (EU) 2020/687 naar aanleiding van die uitbraken in Hongarije en Slowakije moeten worden ingesteld ten minste de gebieden moeten omvatten die in de lijst van de bijlage bij dat uitvoeringsbesluit zijn opgenomen. Voorts is in Uitvoeringsbesluit (EU) 2025/613 bepaald dat de maatregelen die in die gebieden moeten worden toegepast, ten minste tot en met 30 april 2025 moeten gelden. (5) Sinds de laatste wijziging van Uitvoeringsbesluit (EU) 2025/613 hebben Slowakije en Hongarije de Commissie in kennis gesteld van de bevestiging van nieuwe uitbraken van mond-en-klauwzeer, die respectievelijk op 25 en 26 maart 2025 zijn bevestigd. Die nieuwe uitbraken bevinden zich in de regio Trnava in Slowakije, dicht bij de grens met Hongarije, en in het comitaat Győr-Moson-Sopron in Hongarije, dicht bij de grens met Oostenrijk. Om de verdere verspreiding van die ziekte te voorkomen, hebben Hongarije, Slowakije en Oostenrijk in onderlinge samenwerking overeenkomstig Gedelegeerde Verordening (EU) 2020/687 een nieuwe beperkingszone ingesteld, die beschermings- en bewakingszones omvat en waar de ziektebestrijdingsmaatregelen van die gedelegeerde verordening worden toegepast. (6) In de actuele epidemiologische situatie bestaat er een hoog risico van verdere verspreiding van de ziekte, met name omdat één van de nieuwe uitbraken zich volgens de door de bevoegde autoriteiten van Hongarije en Slowakije verstrekte informatie zich buiten de in de bijlage bij Uitvoeringsbesluit 2025/613 vermelde gebieden heeft voorgedaan en er uit de epidemiologische verspreiding blijkt dat grote gebieden zijn getroffen. (7) Om te voorkomen dat de handel in de Unie onnodig wordt verstoord en om te voorkomen dat derde landen ongerechtvaardigde handelsbelemmeringen opwerpen, moet de regionalisering op het niveau van de Unie worden geactualiseerd en moeten de gebieden die in Hongarije en Slowakije als beschermings-, bewakings- en extra beperkingszones en in Oostenrijk als bewakings- en extra beperkingszones zijn aangewezen, in de bijlage bij dit besluit worden opgenomen en moet de duur van die maatregelen worden vastgesteld, in samenwerking met die lidstaten. Daarom moeten de gebieden die in die beperkingszones moeten worden opgenomen, zowel qua locatie als qua geldigheidsduur worden afgebakend, om de verspreiding van de ziekte naar andere delen van Oostenrijk, Hongarije en Slowakije, en van die lidstaten naar andere lidstaten of naar derde landen te voorkomen. Ook moet op het niveau van de Unie duidelijkheid worden verschaft door een rechtshandeling van de Unie vast te stellen waarin de precieze omvang van die gebieden en de duur de aldaar toe te passen maatregelen wordt bepaald, teneinde ongerechtvaardigde verstoringen van de verplaatsing van dieren en producten daarvan binnen de Unie en de uitvoer naar derde landen te voorkomen. (8) Gezien de ernst en de urgentie van de epidemiologische situatie moeten daarnaast aanvullende noodmaatregelen worden genomen om het risico op verdere verspreiding van de ziekte binnen Oostenrijk, Hongarije en Slowakije en naar andere lidstaten of derde landen te beperken en om ongerechtvaardigde verstoringen van de verplaatsing van dieren en producten te voorkomen. Daartoe moet worden gewaarborgd dat de verplaatsing van ziektegevoelige dieren van de op het grondgebied van die lidstaten ingestelde beschermingszones, bewakingszones en extra beperkingszones naar bestemmingen buiten de externe perimeters van de extra beperkingszones, voor andere redenen dan verplaatsingen van die dieren naar een slachthuis op het grondgebied van die lidstaten voor onmiddellijke slacht, wordt verboden, en dat aan bepaalde aanvullende voorwaarden is voldaan. (9) Uitvoeringsbesluit (EU) 2025/613 moet daarom worden ingetrokken en door dit besluit worden vervangen. (10) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 1.   Oostenrijk, Hongarije en Slowakije stellen overeenkomstig artikel 21 van Gedelegeerde Verordening (EU) 2020/687 onmiddellijk beperkingszones in, die beschermingszones, bewakingszones en extra beperkingszones omvatten en worden omschreven in de bijlage bij dit besluit. 2.   Oostenrijk, Hongarije en Slowakije zorgen ervoor dat: a) de in lid 1 bedoelde beschermingszones, bewakingszones en extra beperkingszones ten minste de gebieden omvatten die in de bijlage zijn opgenomen, en dat b) de maatregelen die in de beschermings-, bewakings- en extra beperkingszones moeten worden toegepast, ten minste tot en met de in de bijlage vermelde data gelden. Artikel 2 1.   Wanneer overeenkomstig Gedelegeerde Verordening (EU) 2020/687 wordt voorzien in een afwijking van het verbod op het verplaatsen van ziektegevoelige dieren van de in de bijlage bij dit besluit opgenomen beschermingszones, bewakingszones en extra beperkingszones naar een bestemming buiten de externe perimeters van een in die bijlage opgenomen extra beperkingszone, voldoet de toestemming voor dergelijke verplaatsingen ook aan de voorwaarden van de leden 2, 3 en 4, van dit artikel. 2.   Toestemming voor de verplaatsingen van de in lid 1 bedoelde dieren is beperkt tot rechtstreekse verplaatsingen van dergelijke dieren naar een slachthuis op het nationale grondgebied van dezelfde lidstaat voor onmiddellijke slachting. 3.   De bevoegde autoriteit verleent geen toestemming voor verplaatsingen van de in lid 1 van dit artikel bedoelde dieren indien de gebruikte vervoermiddelen niet voldoen aan de voorschriften met betrekking tot de vervoermiddelen voor gehouden dieren van in de lijst opgenomen soorten in artikel 24 van Gedelegeerde Verordening (EU) 2020/687. Daarnaast staat de bevoegde autoriteit dergelijke verplaatsingen alleen toe indien: a) met het vervoermiddel alleen ziektegevoelige dieren worden vervoerd die dezelfde gezondheidsstatus hebben en die in dezelfde inrichting worden gehouden; b) de vervoermiddelen na het laden van de dieren door de bevoegde autoriteit in de inrichting van oorsprong worden verzegeld en door de bevoegde autoriteit in het slachthuis van bestemming worden ontzegeld. 4.   De voor verplaatsing bestemde ziektegevoelige dieren als bedoeld in lid 1 worden binnen een termijn van 24 uur of korter vóór de datum van vervoer klinisch geïnspecteerd door de bevoegde autoriteit. Artikel 3 Uitvoeringsbesluit (EU) 2025/613 wordt ingetrokken. Artikel 4 Dit besluit is gericht tot de Republiek Oostenrijk, Hongarije en de Slowaakse Republiek. Gedaan te Brussel, 31 maart 2025. Voor de Commissie Olivér VÁRHELYI Lid van de Commissie ( 1 ) PB L 84 van 31.3.2016, blz. 1 , ELI: http://data.europa.eu/eli/reg/2016/429/oj . ( 2 ) Gedelegeerde Verordening (EU) 2020/687 van de Commissie van 17 december 2019 tot aanvulling van Verordening (EU) 2016/429 van het Europees Parlement en de Raad wat regels voor de preventie en bestrijding van bepaalde in de lijst opgenomen ziekten betreft ( PB L 174 van 3.6.2020, blz. 64 , ELI: http://data.europa.eu/eli/reg_del/2020/687/oj ). ( 3 ) Uitvoeringsverordening (EU) 2018/1882 van de Commissie van 3 december 2018 betreffende de toepassing, op de categorieën in de lijst opgenomen ziekten, van bepaalde regels voor de preventie en bestrijding van ziekten en tot vaststelling van een lijst van soorten en groepen soorten die een aanzienlijk risico vormen in verband met de verspreiding van die ziekten ( PB L 308 van 4.12.2018, blz. 21 , ELI: http://data.europa.eu/eli/reg_impl/2018/1882/oj ). ( 4 ) Uitvoeringsbesluit (EU) 2025/613 van de Commissie van 24 maart 2025 tot vaststelling van bepaalde noodmaatregelen in verband met mond-en-klauwzeer in Hongarije en tot intrekking van Uitvoeringsbesluit (EU) 2025/496 ( PB L, 2025/613, 25.3.2025, ELI: http://data.europa.eu/eli/dec_impl/2025/613/oj ). BIJLAGE Rond de bevestigde uitbraken ingestelde beschermings- en bewakingszones Land Regio en ADIS-referentienummer van de uitbraak Als beschermings- en bewakingszone afgebakende gebieden als bedoeld in artikel 1 Datum einde geldigheid Hongarije HU-FMD-2025-00001 Protection zone: Those parts of Hungary, contained within a circle of a radius of 3 kilometres, centred on ETRS89 coordinates Lat. 47.745480, Long. 17.694840. 30.4.2025 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.745480, Long. 17.694840, excluding the areas contained in the protection zone. 30.4.2025 Slowakije HU-FMD-2025-00001 Surveillance zone: In district Dunajská Streda: the municipalities of Medveďov, Sap, Baloň, Čiližská Radvaň and Kľúčovec. In district Komárno: the municipalities of Číčov, Trávnik and Klížska Nemá. 30.4.2025 Slowakije SK-FMD-2025-00001 Protection zone: Those parts of Slovakia, contained within a circle of a radius of 3 kilometres, centred on ETRS89 coordinates Lat. 47.8049, Long. 17.6666. 30.4.2025 Surveillance zone: Those parts of Slovakia, contained within a circle of a radius of 10 kilometres, centred on ETRS89 coordinates Lat. 47.8049, Long. 17.6666, excluding the areas contained in the protection zone. 30.4.2025 Hongarije SK-FMD-2025-00001 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.8049, Long. 17.6666. 30.4.2025 Slowakije SK-FMD-2025-00002 Protection zone: Those parts of Slovakia, contained within a circle of a radius of 3 kilometres, centred on ETRS89 coordinates Lat. 47.8433, Long. 17.6214. 30.4.2025 Surveillance zone: Those parts of Slovakia, contained within a circle of a radius of 10 kilometres, centred on ETRS89 coordinates Lat. 47.8433, Long. 17.6214, excluding the areas contained in the protection zone. 30.4.2025 Hongarije SK-FMD-2025-00002 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.8433, Long. 17.6214. 30.4.2025 Slowakije SK-FMD-2025-00003 Protection zone: Those parts of Slovakia, contained within a circle of a radius of 3 kilometres, centred on ETRS89 coordinates Lat. 47.9097, Long. 17.5387. 30.4.2025 Surveillance zone: Those parts of Slovakia, contained within a circle of a radius of 10 kilometres, centred on ETRS89 coordinates Lat. 47.9097, Long. 17.5387, excluding the areas contained in the protection zone. 30.4.2025 Hongarije SK-FMD-2025-00003 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.9097, Long. 17.5387. 30.4.2025 Slowakije SK-FMD-2025-00004 Protection zone: Those parts of Slovakia, contained within a circle of a radius of 3 kilometres, centred on ETRS89 coordinates Lat. 47.9704, Long. 17.4947. 2.5.2025 Surveillance zone: Those parts of Slovakia, contained within a circle of a radius of 10 kilometres, centred on ETRS89 coordinates Lat. 47.9704, Long. 17.4947, excluding the areas contained in the protection zone. 2.5.2025 Hongarije SK-FMD-2025-00004 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.9704, Long. 17.4947. 2.5.2025 Hongarije HU-FMD-2025-00002 Protection zone: Those parts of Hungary, contained within a circle of a radius of 3 kilometres, centred on ETRS89 coordinates Lat. 47.90917, Long. 17.19819. 17.5.2025 Surveillance zone: Those parts of Hungary, contained within a circle of a radius of 10 kilometres, centred on ETRS89 coordinates Lat. 47.90917, Long. 17.19819, excluding the areas contained in the protection zone. 17.5.2025 Oostenrijk HU-FMD-2025-00002 Surveillance zone: In the Federal State Burgenland within the district Neusiedl am See the cadastrial communities of Nickelsdorf, Mönchhof, Halbturn and Deutsch Jahrndorf. 17.5.2025 Extra beperkingszones Land Als extra beperkingszone ingestelde gebieden die behoren tot de in artikel 1 bedoelde beperkingszone Datum einde geldigheid Hongarije County of Győr-Moson-Sopron, and in the County of Komárom-Esztergom the Districts of Komárom, Tata and Esztergom, excluding the areas contained in any protection or surveillance zone. 17.5.2025 Slowakije Regions of Bratislava, Trnava and Nitra, excluding the areas contained in any protection or surveillance zone. 17.5.2025 Oostenrijk In the Federal State Niederösterreich the district Gänserdorf and within the district Bruck an der Leitha the municipalities Au am Leithaberge, Bad Deutsch-Altenburg, Berg, Bruck an der Leitha, Enzersdorf an der Fischa, Göttlesbrunn-Arbesthal, Götzendorf an der Leitha, Hainburg a.d. Donau, Haslau-Maria Ellend, Höflein, Hof am Leithaberge, Hundsheim, Mannersdorf am Leithagebirge, Petronell-Carnuntum, Prellenkirchen, Rohrau, Scharndorf, Sommerein, Trautmannsdorf an der Leitha, Wolfsthal, Ebergassing, Fischamend, Klein-Neusiedl, Schwadorf; in the district Mistelbach the municipalities Altlichtenwarth, Bernhardsthal, Bockfließ, Großengersdorf, Großkrut, Hausbrunn, Herrnbaumgarten, Pillichsdorf, Rabensburg, Schrattenberg, Wilfersdorf; in the district Mistelbach within the municipality Drasenhofen the cadastrial communities Drasenhofen, Steinebrunn; in the district Mistelbach within the municipality Geweinstal the cadastrial communities Gaweinstal, Schrick, Martinsdorf; in the district Mistelbach within the minicipality Großebersdorf the cadastrial Community Eibesbrunn; in the district Mistelbach within the community Mistelbach the cadastrial communitry Kettlasbrunn; in the district Mistelbach within the municipality Poysdorf the cadastrial communities Höbertsgrub, Ketzelsdorf, Passauerhof, Poysbrunn, Walterkrichen; in the district Mistelbach within the municipality Wolkersdorf im Weinviertel the cadastrial communities Obersdorf and Wolkersdorf; in the distrikt Wiener Neustadt (Land) the municipalities Lichtenwörth, Zillingdorf. In the Federal State Burgenland the districts Eisenstadt-Stadt, Rust-Stadt, Eisenstadt-Umgebung, Mattersburg, Neusiedl am See (with the exception of the municipalities Nickelsdorf, Mönchhof, Halbturn and Deutsch Jahrndorf) und Oberpullendorf. 17.5.2025 ELI: http://data.europa.eu/eli/dec_impl/2025/672/oj ISSN 1977-0758 (electronic edition)",
  "source": "EUR LEX"
}