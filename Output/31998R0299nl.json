{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R0299:NL:HTML\">",
  "content": "EUR-Lex - 31998R0299 - NL Avis juridique important | 31998R0299 Verordening (EG) Nr. 299/98 van de Commissie van 5 februari 1998 houdende intrekking van Verordening (EG) nr. 2351/97 tot schorsing van het preferentiële douanerecht en tot wederinvoering van het gemeenschappelijk douanerecht bij invoer van kleinbloemige rozen van oorsprong uit Marokko Publicatieblad Nr. L 031 van 06/02/1998 blz. 0005 - 0005 VERORDENING (EG) Nr. 299/98 VAN DE COMMISSIE van 5 februari 1998 houdende intrekking van Verordening (EG) nr. 2351/97 tot schorsing van het preferentiële douanerecht en tot wederinvoering van het gemeenschappelijk douanerecht bij invoer van kleinbloemige rozen van oorsprong uit Marokko DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 4088/87 van de Raad van 21 december 1987 tot vaststelling van de voorwaarden voor de toepassing van preferentiële douanerechten bij invoer van bepaalde producten van de bloementeelt van oorsprong uit Cyprus, Israël, Jordanië en Marokko alsmede de Westelijke Jordaanoever en de Gazastrook (1), laatstelijk gewijzigd bij Verordening (EG) nr. 1300/97 (2), en met name op artikel 5, lid 2, onder b), Overwegende dat naar aanleiding van een controle is gebleken dat de cijfers voor kleinbloemige rozen, die zijn vermeld in de bijlage bij Verordening (EG) nr. 2350/97 van de Commissie van 27 november 1997 tot vaststelling van de communautaire producenten- en invoerprijzen voor anjers en rozen met het oog op de toepassing van de invoerregeling voor bepaalde producten van de bloementeelt van oorsprong uit Cyprus, Israël, Jordanië en Marokko alsmede de Westelijke Jordaanoever en de Gazastrook (3), niet juist zijn; dat de correctie van deze bijlage tot gevolg heeft dat er geen cijfers zijn voor de invoer van kleinbloemige rozen uit Marokko; dat het bijgevolg dienstig is de preferentiële douanerechten te handhaven die zijn ingevoerd bij Verordening (EG) nr. 1981/94 van de Raad van 25 juli 1994 betreffende de opening en de wijze van beheer van communautaire tariefcontingenten voor bepaalde producten van oorsprong uit Algerije, Cyprus, Egypte, Israël, Jordanië, Malta, Marokko, de Westelijke Jordaanoever en de Gazastrook, Tunesië en Turkije, alsmede modaliteiten voor de verlenging of aanpassing van die contingenten (4), laatstelijk gewijzigd bij Verordening (EG) nr. 1667/97 van de Commissie (5); dat derhalve Verordening (EG) nr. 2351/97 van de Commissie (6) moet worden ingetrokken, HEEFT DE VOLGENDE VERORDENING VASTGESTELD: Artikel 1 De preferentiële douanerechten voor kleinbloemige rozen uit Marokko worden opnieuw ingevoerd met ingang van 30 november 1997. Artikel 2 Verordening (EG) nr. 2351/97 wordt ingetrokken. Artikel 3 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 30 november 1997. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 februari 1998. Voor de Commissie Franz FISCHLER Lid van de Commissie (1) PB L 382 van 31. 12. 1987, blz. 22. (2) PB L 177 van 5. 7. 1997, blz. 1. (3) PB L 326 van 28. 11. 1997, blz. 17. (4) PB L 199 van 2. 8. 1994, blz. 1. (5) PB L 236 van 27. 8. 1997, blz. 3. (6) PB L 326 van 28. 11. 1997, blz. 19.",
  "source": "EUR LEX"
}