{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0482:NL:HTML\">",
  "content": "EUR-Lex - 31976D0482 - NL Avis juridique important | 31976D0482 76/482/EEG: Beschikking van de Commissie van 21 april 1976 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig Richtlijn 72/159/EEG (Slechts de tekst in de Engelse taal is authentiek) Publicatieblad Nr. L 138 van 26/05/1976 blz. 0019 - 0019 ++++ BESCHIKKING VAN DE COMMISSIE van 21 april 1976 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig Richtlijn 72/159/EEG ( Slechts de tekst in de Engelse taal is authentiek ) ( 76/482/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad betreffende de modernisering van landbouwbedrijven ( 1 ) , en met name op artikel 18 , lid 3 , Overwegende dat de Regering van het Verenigd Koninkrijk op 14 januari 1976 bepalingen tot vaststelling van het vergelijkbare arbeidsinkomen en het aanpassingspercentage voor 1976 heeft medegedeeld ; Overwegende dat de Commissie krachtens artikel 18 , lid 3 , van Richtlijn 72/159/EEG , bij beschikking moet vaststellen of , met inachtneming van voornoemde mededeling , de in het Verenigd Koninkrijk geldende bepalingen ter uitvoering van Richtlijn 72/159/EEG , waarop de Beschikkingen 75/5/EEG van 27 november 1974 ( 2 ) en 75/434/EEG van 8 juli 1975 ( 3 ) van de Commissie betreffende de hervorming van de landbouwstructuur in het Verenigd Koninkrijk overeenkomstig Richtlijn 72/159/EEG betrekking hebben nog voldoen aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie ; Overwegende dat de in voornoemde bepalingen vervatte vaststelling van het vergelijkbare inkomen en het aanpassingspercentage voor 1976 , beantwoordt aan het doel van artikel 4 van Richtlijn 72/159/EEG ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de Landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Regering van het Verenigd Koninkrijk op 22 mei 1974 medegedeelde bepalingen ter uitvoering van Richtlijn 72/159/EEG voldoen , met inachtneming van de op 14 januari 1976 medegedeelde bepalingen tot vaststelling van het vergelijkbare inkomen en het aanpassingspercentage voor 1976 , nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie . Artikel 2 Deze beschikking is gericht tot het Verenigd Koninkrijk . Gedaan te Brussel , 21 april 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 2 van 4 . 1 . 1975 , blz . 27 . ( 3 ) PB nr . L 192 van 24 . 7 . 1975 , blz . 31 .",
  "source": "EUR LEX"
}