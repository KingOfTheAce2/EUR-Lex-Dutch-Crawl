{
  "url": "http://www.w3.org/1999/xhtml\">",
  "content": "L_202403163NL.000101.fmx.xml Publicatieblad van de Europese Unie NL L-serie 2024/3163 19.12.2024 UITVOERINGSVERORDENING (EU) 2024/3163 VAN DE COMMISSIE van 18 december 2024 tot wijziging van de bijlage bij Uitvoeringsverordening (EU) 2023/2059 wat betreft de opname van bepaalde goederen van plantaardige oorsprong in de lijst van producten uit de rest van de wereld (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2023/1231 van het Europees Parlement en de Raad van 14 juni 2023 betreffende specifieke regels voor de binnenkomst in Noord-Ierland vanuit andere delen van het Verenigd Koninkrijk van bepaalde zendingen detailhandelsgoederen, voor opplant bestemde planten, pootaardappelen, machines en bepaalde voertuigen die voor landbouw- of bosbouwdoeleinden zijn geëxploiteerd, alsook voor het niet-commerciële verkeer van bepaalde gezelschapsdieren naar Noord-Ierland ( 1 ) , en met name artikel 9, lid 4, punt a), Overwegende hetgeen volgt: (1) Verordening (EU) 2023/1231 bevat specifieke regels voor onder meer de binnenkomst in Noord-Ierland vanuit andere delen van het Verenigd Koninkrijk van bepaalde zendingen van detailhandelsgoederen die bestemd zijn om in Noord-Ierland voor de eindverbruiker in de handel te worden gebracht, met inbegrip van specifieke regels voor zendingen detailhandelsgoederen uit de rest van de wereld. (2) Meer specifiek bepaalt artikel 9, lid 1, punt a), van Verordening (EU) 2023/1231 dat detailhandelsgoederen uit de rest van de wereld die bestaan uit producten van dierlijke of plantaardige oorsprong of uit samengestelde producten waarvoor de in artikel 1, lid 2, punten d), e) en g), van Verordening (EU) 2017/625 van het Europees Parlement en de Raad ( 2 ) (“producten uit de rest van de wereld”) bedoelde diergezondheids- of plantgezondheidsregels gelden, alleen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht overeenkomstig artikel 4 van Verordening (EU) 2023/1231 indien het Verenigd Koninkrijk schriftelijk bewijs verstrekt dat de invoervoorwaarden en vereisten voor officiële controles van Verordeningen (EG) nr. 1069/2009 ( 3 ) , (EU) 2016/429 ( 4 ) en (EU) 2016/2031 ( 5 ) van het Europees Parlement en de Raad, van Verordening (EU) 2017/625 en van de uit hoofde van die verordeningen vastgestelde handelingen van de Commissie krachtens het intern recht van het Verenigd Koninkrijk op die producten van toepassing zijn, en die invoervoorwaarden en vereisten voor officiële controles doeltreffend door het Verenigd Koninkrijk worden uitgevoerd. (3) In de bijlage bij Uitvoeringsverordening (EU) 2023/2059 van de Commissie ( 6 ) is de lijst van producten uit de rest van de wereld vastgesteld, waarin momenteel goederen van dierlijke en niet-dierlijke oorsprong zijn opgenomen. (4) Bij brief van 11 oktober 2024 heeft het Verenigd Koninkrijk het schriftelijke bewijs verstrekt dat de invoervoorwaarden en vereisten voor officiële controles van Verordening (EU) 2016/2031 en Verordening (EU) 2017/625 en met betrekking tot bepaalde goederen van plantaardige oorsprong uit bepaalde derde landen, krachtens zijn intern recht van toepassing zijn, en dat die invoervoorwaarden en vereisten voor officiële controles met betrekking tot deze goederen doeltreffend door het Verenigd Koninkrijk worden uitgevoerd. Daarom moet de bijlage bij Uitvoeringsverordening (EU) 2023/2059 worden gewijzigd om deze goederen toe te voegen aan de lijst van producten uit de rest van de wereld. (5) Om de rechtszekerheid te waarborgen en onnodige verstoringen van het handelsverkeer te voorkomen, moet deze verordening met spoed in werking treden. (6) Aangezien het Verenigd Koninkrijk het schriftelijke bewijs met betrekking tot de in artikel 9, lid 1, punt a), van Verordening (EU) 2023/1231 bedoelde plantgezondheidsregels voor de goederen van plantaardige oorsprong uit de rest van de wereld heeft verstrekt over de periode die teruggaat tot 2 september 2024, en om onnodige verstoringen van het handelsverkeer te voorkomen, moet deze verordening met terugwerkende kracht vanaf die datum van toepassing zijn. (7) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2023/2059 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 2 september 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2024. Voor de Commissie De voorzitter Ursula VON DER LEYEN ( 1 ) PB L 165 van 29.6.2023, blz. 103 , ELI: http://data.europa.eu/eli/reg/2023/1231/oj . ( 2 ) Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( PB L 95 van 7.4.2017, blz. 1 , ELI: http://data.europa.eu/eli/reg/2017/625/oj ). ( 3 ) Verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (verordening dierlijke bijproducten) ( PB L 300 van 14.11.2009, blz. 1 , ELI: http://data.europa.eu/eli/reg/2009/1069/oj ). ( 4 ) Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( PB L 84 van 31.3.2016, blz. 1 , ELI: http://data.europa.eu/eli/reg/2016/429/oj ). ( 5 ) Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten, tot wijziging van de Verordeningen (EU) nr. 228/2013, (EU) nr. 652/2014 en (EU) nr. 1143/2014 van het Europees Parlement en de Raad en tot intrekking van de Richtlijnen 69/464/EEG, 74/647/EEG, 93/85/EEG, 98/57/EG, 2000/29/EG, 2006/91/EG en 2007/33/EG van de Raad ( PB L 317 van 23.11.2016, blz. 4 , ELI: http://data.europa.eu/eli/reg/2016/2031/oj ). ( 6 ) Uitvoeringsverordening (EU) 2023/2059 van de Commissie van 26 september 2023 tot vaststelling van uitvoeringsbepalingen voor Verordening (EU) 2023/1231 van het Europees Parlement en de Raad inzake de opstelling van een lijst van bepaalde producten uit de rest van de wereld die als detailhandelsgoederen Noord-Ierland mogen binnenkomen vanuit andere delen van het Verenigd Koninkrijk en in Noord-Ierland in de handel mogen worden gebracht ( PB L 238 van 27.9.2023, blz. 103 , ELI: http://data.europa.eu/eli/reg_impl/2023/2059/oj ). BIJLAGE In de bijlage bij Uitvoeringsverordening (EU) 2023/2059 worden de volgende producten toegevoegd aan de productcategorie “goederen van niet-dierlijke oorsprong”: “24 Vijgen, vers 0804 20 10 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 25 Lychees, vers ex 0810 90 20 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 26 Drakenvrucht (verse pitaja) ex 0810 90 20 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen Afgesneden bloemen, bloesems en bloemknoppen 1 Verse anjers 0603 12 00 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 2 Verse chrysanten 0603 14 00 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 3 Verse lelies ( Lilium spp.) 0603 15 00 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 4 Verse incalelies ( Alstroemeria ) ex 0603 19 70 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 5 Verse tulpen ex 0603 19 70 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 6 Verse zonnebloemen ex 0603 19 70 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 7 Vers gipskruid ( Gypsophila ) ex 0603 19 70 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 8 Verse suikerbos ( Protea ) ex 0603 19 70 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 9 Verse sierkool ( Brassica ) ex 0603 19 70 ex 0704 90 90 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen Afgesneden kruiden 1 Verse bieslook ex 0703 90 00 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 2 Vers citroengras ex 0709 99 90 ex 1211 90 86 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 3 Verse dragon ex 0709 99 90 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 4 Verse peterselie ex 0709 99 90 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 5 Verse dille ex 0709 99 90 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 6 Verse tijm 0910 99 31 0910 99 33 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 7 Verse munt ex 1211 90 86 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 8 Verse koriander ex 0709 99 90 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 9 Verse rozemarijn ex 1211 90 86 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 10 Verse salie ex 1211 90 86 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 11 Verse basilicum ex 1211 90 86 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen 12 Geelwortel (kurkuma) 0910 30 00 Fytosanitair certificaat volgens het model in de bijlage bij het Internationaal Verdrag voor de bescherming van planten Alle derde landen” ELI: http://data.europa.eu/eli/reg_impl/2024/3163/oj ISSN 1977-0758 (electronic edition)",
  "source": "EUR LEX"
}