{
  "url": "http://www.w3.org/1999/xhtml\">",
  "content": "L_2006271NL.01005301.xml 30.9.2006 NL Publicatieblad van de Europese Unie L 271/53 RICHTLIJN 2006/77/EG VAN DE COMMISSIE van 29 september 2006 tot wijziging van bijlage I bij Richtlijn 2002/32/EG van het Europees Parlement en de Raad wat betreft de maximumgehalten aan organische chloorverbindingen in dierenvoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/32/EG van het Europees Parlement en de Raad van 7 mei 2002 inzake ongewenste stoffen in dierenvoeding ( 1 ) , en met name op artikel 8, lid 1, Overwegende hetgeen volgt: (1) Richtlijn 2002/32/EG verbiedt het gebruik van producten die bedoeld zijn voor het voederen van dieren en waarvan het gehalte aan ongewenste stoffen de in bijlage I vermelde maximumgehalten overschrijdt. (2) Toen Richtlijn 2002/32/EG werd vastgesteld, heeft de Commissie verklaard dat bijlage I bij die richtlijn aan de hand van geactualiseerde wetenschappelijke risicobeoordelingen zou worden herzien, rekening houdend met het verbod op het verdunnen van niet-conforme verontreinigde producten die bedoeld zijn voor het voederen van dieren. (3) Op verzoek van de Commissie heeft de Europese Autoriteit voor voedselveiligheid (EFSA) op 9 november 2005 een advies over aldrin en dieldrin uitgebracht ( 2 ) . (4) Visvoeder, dat in zijn samenstelling een vrij groot aandeel visolie bevat, bleek significante gehalten aan aldrin/dieldrin te bevatten. Daarom moeten de bestaande bepalingen, rekening houdend met de conclusies van het wetenschappelijk advies en de beschikbare controlegegevens, worden gewijzigd. (5) Op verzoek van de Commissie heeft de EFSA op 20 juni 2005 een advies over endosulfan uitgebracht ( 3 ) . (6) Op grond van de conclusies van het wetenschappelijk advies en de beschikbare controlegegevens is het aangeraden om het maximumgehalte voor endosulfan in ruwe plantaardige olie te wijzigen teneinde in zekere mate rekening te houden met de concentratie van endosulfan in de ruwe plantaardige olie, vergeleken met het gehalte in het oliehoudende zaad. (7) Op verzoek van de Commissie heeft de EFSA op 4 juli 2005 een advies over hexachloorcyclohexanen (α-, β-, γ-HCH) ( 4 ) en op 9 november 2005 een advies over endrin uitgebracht ( 5 ) . (8) Op grond van de conclusies van het wetenschappelijk advies en de beschikbare controlegegevens zijn geen wijzigingen in de bestaande maximumgehalten voor hexachloorcyclohexanen en endrin nodig. (9) Wat aldrin, dieldrin, chloordaan, DDT, endrin, heptachloor, hexachloorbenzeen en hexachloorcyclohexaan (HCH) betreft, moet de term „vetten” worden vervangen door de termen „vetten en oliën” om duidelijk aan te geven dat het gaat om alle vetten en oliën, met inbegrip van dierlijke vetten, plantaardige oliën en visolie. (10) Richtlijn 2002/32/EG moet daarom dienovereenkomstig worden gewijzigd. (11) De in deze richtlijn vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE RICHTLIJN VASTGESTELD: Artikel 1 Bijlage I bij Richtlijn 2002/32/EG wordt gewijzigd overeenkomstig de bijlage bij deze richtlijn. Artikel 2 De lidstaten doen de nodige wettelijke en bestuursrechtelijke bepalingen in werking treden om uiterlijk twaalf maanden na de inwerkingtreding aan deze richtlijn te voldoen. Zij delen de Commissie de tekst van die bepalingen onverwijld mede, alsmede een tabel ter weergave van het verband tussen die bepalingen en deze richtlijn. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. Artikel 3 Deze richtlijn treedt in werking op de twintigste dag volgende op die van haar bekendmaking in het Publicatieblad van de Europese Unie . Artikel 4 Deze richtlijn is gericht tot de lidstaten. Gedaan te Brussel, 29 september 2006. Voor de Commissie Markos KYPRIANOU Lid van de Commissie ( 1 ) PB L 140 van 30.5.2002, blz. 10 . Richtlijn laatstelijk gewijzigd bij Richtlijn 2006/13/EG van de Commissie ( PB L 32 van 4.2.2006, blz. 44 ). ( 2 ) Opinion of the Scientific Panel on contaminants in the Food Chain of the European Food Safety Authority (EFSA) on a request from the Commission related to aldrin and dieldrin as undesirable substance in animal feed, goedgekeurd op 9 november 2005 http://www.efsa.europa.eu/etc/medialib/efsa/science/contam/contam_opinions/1251.Par.0001.File.dat/contam_op_ej285_aldrinanddieldrin_en1.pdf ( 3 ) Opinion of the Scientific Panel on contaminants in the Food Chain of the European Food Safety Authority (EFSA) on a request from the Commission related to endosulfan as undesirable substance in animal feed, goedgekeurd op 20 juni 2005 http://www.efsa.europa.eu/etc/medialib/efsa/science/contam/contam_opinions/1025.Par.0001.File.dat/contam_op_ej234_endosulfan_en_updated21.pdf ( 4 ) Opinion of the Scientific Panel on contaminants in the Food Chain of the European Food Safety Authority (EFSA) on a request from the Commission related to gamma-HCH and other hexachlorocyclohexanes as undesirable substance in animal feed, goedgekeurd op 4 juli 2005 http://www.efsa.europa.eu/etc/medialib/efsa/science/contam/contam_opinions/1039.Par.0001.File.dat/contam_op_ej250_hexachlorocyclohexanes_en2.pdf ( 5 ) Opinion of the Scientific Panel on contaminants in the Food Chain of the European Food Safety Authority (EFSA) on a request from the Commission related to endrin as undesirable substance in animal feed, goedgekeurd op 9 november 2005 http://www.efsa.europa.eu/etc/medialib/efsa/science/contam/contam_opinions/1252.Par.0001.File.dat/contam_op_ej286_endrin_en1.pdf BIJLAGE De rijen 17 tot en met 26 van bijlage I bij Richtlijn 2002/32/EG worden vervangen door: Ongewenste stoffen Producten die bedoeld zijn voor het voederen van dieren Maximumgehalte in mg/kg (ppm) van de voedermiddelen, herleid tot een vochtgehalte van 12 % (1) (2) (3) „17. Aldrin ( 1 ) Alle dierenvoeders, met uitzondering van: 0,01 ( 2 ) 18. Dieldrin ( 1 ) — vetten en oliën 0,1 ( 2 ) — visvoeder 0,02 ( 2 ) 19. Chloorcamfeen (toxafeen) — som van de indicatorcongeneren CHB 26, 50 en 62 ( 3 ) — Vis, andere zeedieren en (neven) producten daarvan, met uitzondering van visolie 0,02 — Visolie ( 4 ) 0,2 — Visvoeder ( 4 ) 0,05 20. Chloordaan (som van cis- en transisomeer en van oxychloordaan, uitgedrukt in chloordaan) Alle dierenvoeders, met uitzondering van: 0,02 — vetten en oliën 0,05 21. DDT (som van DDT-, TDE- en DDE-isomeren, uitgedrukt in DDT) Alle dierenvoeders, met uitzondering van: 0,05 — vetten en oliën 0,5 22. Endosulfan (som van alfa- en bèta-isomeer en van endosulfansulfaat, uitgedrukt in endosulfan) Alle dierenvoeders, met uitzondering van: 0,1 — maïs en daarvan afgeleide producten 0,2 — oliehoudende zaden en daarvan afgeleide producten, met uitzondering van ruwe plantaardige olie 0,5 — ruwe plantaardige olie 1,0 — volledig visvoeder 0,005 23. Endrin (som van endrin en delta-keto-endrin, uitgedrukt in endrin) Alle dierenvoeders, met uitzondering van: 0,01 — vetten en oliën 0,05 24. Heptachloor (som van heptachloor en heptachloorepoxide, uitgedrukt in heptachloor) Alle dierenvoeders, met uitzondering van: 0,01 — vetten en oliën 0,2 25. Hexachloorbenzeen (HCB) Alle dierenvoeders, met uitzondering van: 0,01 — vetten en oliën 0,2 26. Hexachloorcyclohexaan (HCH) 26.1. alfa-isomeer Alle dierenvoeders, met uitzondering van: 0,02 — vetten en oliën 0,2 26.2. bèta-isomeer Alle voedermiddelen, met uitzondering van: 0,01 — vetten en oliën 0,1 Alle mengvoeders, met uitzondering van: 0,01 — mengvoeders voor melkvee 0,005 26.3. gamma-isomeer (lindaan) Alle dierenvoeders, met uitzondering van: 0,2 — vetten en oliën 2,0 ( 1 ) Afzonderlijk of gezamenlijk uitgedrukt in dieldrin. ( 2 ) Maximumgehalte voor aldrin en dieldrin, afzonderlijk of gezamenlijk, uitgedrukt in dieldrin. ( 3 ) Nummeringssysteem overeenkomstig Parlar, voorafgegaan door „CHB” of „Parlar” — CHB 26: 2-endo,3-exo,5-endo,6-exo,8,8,10,10-octachloorbornaan, — CHB 50: 2-endo,3-exo,5-endo,6-exo,8,8,9,10,10-nonachloorbornaan, — CHB 62: 2,2,5,5,8,9,9,10,10-nonachloorbornaan. ( 4 ) De gehalten worden vóór 31 december 2007 opnieuw bekeken met het oog op de verlaging van de maximumgehalten.”",
  "source": "EUR LEX"
}