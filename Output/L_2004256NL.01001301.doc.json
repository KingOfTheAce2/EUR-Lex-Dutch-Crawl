{
  "url": "http://www.w3.org/1999/xhtml\">",
  "content": "L_2004256NL.01001301.xml 3.8.2004 NL Publicatieblad van de Europese Unie L 256/13 VERORDENING (EG) N r. 1410/2004 VAN DE COMMISSIE van 2 augustus 2004 tot wijziging van Verordening (EG) nr. 1185/2004 inzake de opening van een permanente openbare inschrijving voor de uitvoer van rogge die in het bezit is van het Duitse interventiebureau DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1784/2003 van de Raad van 29 september 2003 houdende een gemeenschappelijke ordening der markten in de sector granen ( 1 ) , en met name op artikel 6, Overwegende hetgeen volgt: (1) Bij Verordening (EG) nr. 1185/2004 van de Commissie ( 2 ) is een permanente openbare inschrijving geopend voor de uitvoer van 1 000 000 ton rogge die in het bezit is van het Duitse interventiebureau. (2) Aangezien de inschrijving is geopend voor uitvoer naar alle derde landen, dient de procedure voor de vrijgave van de uitvoerzekerheid te worden vereenvoudigd. (3) In de huidige marktsituatie verdient het aanbeveling de permanente openbare inschrijving te wijzigen om rekening te houden met de oudste partijen die beschikbaar zijn. (4) Verordening (EG) nr. 1185/2004 moet dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1185/2004 wordt als volgt gewijzigd: 1) In artikel 8 worden lid 2, tweede en derde alinea, en lid 3 geschrapt. 2) Bijlage I wordt vervangen door de tekst in de bijlage bij de onderhavige verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Punt 1 van artikel 1 is van toepassing met ingang van 1 juli 2004. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 augustus 2004. Voor de Commissie Franz FISCHLER Lid van de Commissie ( 1 ) PB L 270 van 21.10.2003, blz. 78 . ( 2 ) PB L 227 van 26.6.2004, blz. 11 . BIJLAGE „ BIJLAGE I (in tonnen) Plaats van opslag Hoeveelheid Schleswig-Holstein/Hamburg/Niedersachsen/Bremen/Mecklenburg-Vorpommern 179 979 Berlin/Brandenburg/Sachsen-Anhalt/Sachsen/Thüringen 820 016 999 995 ”",
  "source": "EUR LEX"
}