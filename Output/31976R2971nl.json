{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976R2971:NL:HTML\">",
  "content": "EUR-Lex - 31976R2971 - NL Avis juridique important | 31976R2971 Verordening (EEG) nr. 2971/76 van de Commissie van 7 december 1976 tot wijziging van Verordening (EEG) nr. 315/68 en Verordening (EEG) nr. 537/70 ten aanzien van de kwaliteitsnormen voor bloembollen van Iris danfordiae en Iris reticulata Publicatieblad Nr. L 339 van 08/12/1976 blz. 0017 - 0017 Bijzondere uitgave in het Fins: Hoofdstuk 3 Deel 7 blz. 0204 Bijzondere uitgave in het Grieks: Hoofdstuk 03 Deel 16 blz. 0177 Bijzondere uitgave in het Zweeds: Hoofdstuk 3 Deel 7 blz. 0204 Bijzondere uitgave in het Spaans: Hoofdstuk 03 Deel 11 blz. 0082 Bijzondere uitgave in het Portugees: Hoofdstuk 03 Deel 11 blz. 0082 ++++ VERORDENING ( EEG ) Nr . 2971/76 VAN DE COMMISSIE van 7 december 1976 tot wijziging van Verordening ( EEG ) nr . 315/68 en Verordening ( EEG ) nr . 537/70 ten aanzien van de kwaliteitsnormen voor bloembollen van Iris danfordiae en Iris reticulata DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 234/68 van de Raad van 27 februari 1968 houdende de totstandbrenging van een gemeenschappelijke ordening der markten in de sector levende planten en produkten van de bloementeelt ( 1 ) , inzonderheid op artikel 4 , Gelet op Verordening ( EEG ) nr . 315/68 van de Raad van 12 maart 1968 houdende vaststelling van kwaliteitsnormen voor bloembollen en bloemknollen ( 2 ) , laatstelijk gewijzigd bij Verordening ( EEG ) nr . 949/75 ( 3 ) , inzonderheid op artikel 2 , lid 2 , Overwegende dat bij Verordening ( EEG ) nr . 315/68 de kwaliteitsnormen zijn vastgesteld voor bloembollen en bloemknollen ; dat uit ervaring is gebleken dat de huidige teelttechnieken , alsmede de cultivars en de hybriden van Iris reticulata die in de handel zijn , een aanpassing van de minimummaten van de bloembollen van Iris danfordiae en Iris reticulata noodzakelijk maken ; Overwegende dat de Lid-Staten bij Verordening ( EEG ) nr . 537/70 van de Commissie van 23 maart 1970 ( 4 ) werden gemachtigd maatregelen te nemen die afwijken van bepaalde criteria van de kwaliteitsnormen bij uitvoer van bloembollen en bloemknollen naar derde landen ; dat in sommige derde landen de handelseisen voor Iris reticulata zijn aangepast aan die van de Gemeenschap ; dat bijgevolg de machtiging die ten aanzien van dit produkt aan de Lid-Staten was verleend , moet worden ingetrokken ; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor levende planten en produkten van de bloementeelt , HEEFT DE VOLGENDE VERORDENING VASTGESTELD : Artikel 1 In de tabel onder hoofdstuk III van de bijlage bij Verordening ( EEG ) nr . 315/68 wordt - voor Iris danfordiae , - de minimummaat \" 4,5 cm \" vervangen door  \" 5,0 cm \" , - de grootteklase \" 4,5 - 5,5 en groter \" vervangen door de vermelding \" geen \" ; - voor Iris reticulata , de vermelding \" haar cultivars en hybriden \" toegevoegd in de kolom  \" produkt ( botanische benaming ) \" . Artikel 2 1 . In artikel 1 van Verordening ( EEG ) nr . 537/70 worden de woorden \" Iris reticulata \" geschrapt . 2 . In de bijlage van Verordening ( EEG ) nr . 537/70 worden de bepalingen betreffende de Iris reticulata geschrapt . Artikel 3 Deze verordening treedt in werking op 1 juli 1977 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 7 december 1976 . Voor de Commissie P . J . LARDINOIS Lid van de Commissie ( 1 ) PB nr . L 55 van 2 . 3 . 1968 , blz . 1 . ( 2 ) PB nr . L 71 van 21 . 3 . 1968 , blz . 1 . ( 3 ) PB nr . L 91 van 12 . 4 . 1975 , blz . 14 . ( 4 ) PB nr . L 67 van 24 . 3 . 1970 , blz . 10 .",
  "source": "EUR LEX"
}