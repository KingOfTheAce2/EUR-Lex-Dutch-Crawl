{
  "url": "http://www.w3.org/1999/xhtml\"><!--",
  "content": "L_2018081NL.01001001.xml 23.3.2018 NL Publicatieblad van de Europese Unie L 81/10 UITVOERINGSRICHTLIJN (EU) 2018/484 VAN DE COMMISSIE van 21 maart 2018 tot wijziging van Richtlijn 93/49/EEG wat betreft de voorschriften waaraan teeltmateriaal van bepaalde geslachten of soorten van Palmae moet voldoen in verband met Rhynchophorus ferrugineus (Olivier) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 98/56/EG van de Raad van 20 juli 1998 betreffende het in de handel brengen van teeltmateriaal van siergewassen ( 1 ) , en met name artikel 5, lid 5, Overwegende hetgeen volgt: (1) Rhynchophorus ferrugineus (Olivier) is aangetroffen in de meeste van de bedreigde gebieden in de Unie en derhalve is geconcludeerd dat dit schadelijk organisme nu in een aanzienlijk deel van het grondgebied van de Unie voorkomt. Beschikking 2007/365/EG van de Commissie ( 2 ) betreffende noodmaatregelen ten aanzien van Rhynchophorus ferrugineus (Olivier) is derhalve ingetrokken bij Uitvoeringsbesluit (EU) 2018/490 van de Commissie ( 3 ) . (2) Rhynchophorus ferrugineus (Olivier) veroorzaakt ernstige schade aan planten van gastheersoorten behorend tot de familie Palmae , met uitzondering van planten met een stamdiameter aan de voet van minder dan 5 cm. (3) Die planten komen in veel delen van de Unie voor, waar ze in grote aantallen voor sierdoeleinden worden geplant en van groot belang zijn voor het milieu en de economie. (4) Het is derhalve wenselijk om specifieke voorschriften vast te stellen ter waarborging van de kwaliteit van het teeltmateriaal van bepaalde geslachten en soorten van de familie Palmae die het meest in de Unie worden verhandeld en die het risico lopen door dat schadelijk organisme te worden besmet indien dergelijke voorschriften niet worden nageleefd. Die voorschriften moeten specifieke kweekomstandigheden voor of behandelingen van dat teeltmateriaal omvatten, alsook de voorwaarde dat het materiaal vrij is van Rhynchophorus ferrugineus (Olivier). (5) Richtlijn 93/49/EEG van de Commissie ( 4 ) moet daarom dienovereenkomstig worden gewijzigd. (6) De in deze richtlijn vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE RICHTLIJN VASTGESTELD: Artikel 1 Wijziging van Richtlijn 93/49/EEG Richtlijn 93/49/EEG wordt als volgt gewijzigd: 1) Het volgende artikel 3 bis wordt toegevoegd: „Artikel 3 bis Teeltmateriaal van de familie Palmae behorend tot de in de bijlage vermelde geslachten en soorten met een stamdiameter aan de voet van meer dan 5 cm, moet voldoen aan een van de volgende voorschriften: a) het materiaal moet gedurende de hele levensduur zijn gekweekt in een gebied dat door de verantwoordelijke officiële instantie overeenkomstig de desbetreffende internationale normen voor fytosanitaire maatregelen als vrij van Rhynchophorus ferrugineus (Olivier) is bevonden; b) het materiaal moet gedurende de twee jaar voorafgaand aan het in de handel brengen ervan zijn gekweekt op een terrein in de Unie dat volledig fysiek beschermd is tegen het binnenbrengen van Rhynchophorus ferrugineus (Olivier), of op een terrein in de Unie waar ten aanzien van dat schadelijk organisme passende preventieve behandelingen zijn toegepast. Het materiaal moet ten minste eens per vier maanden visueel worden geïnspecteerd, waarbij moet worden bevestigd dat het materiaal vrij is van Rhynchophorus ferrugineus (Olivier). Dit artikel is van toepassing onverminderd de regels inzake beschermde gebieden die zijn vastgesteld overeenkomstig artikel 2, lid 1, onder h), en artikel 5, lid 3, van Richtlijn 2000/29/EG.”. 2) De bijlage wordt gewijzigd overeenkomstig de bijlage bij deze richtlijn. Artikel 2 Omzetting 1.   De lidstaten dienen uiterlijk op 30 september 2018 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mee, alsmede een tabel ter weergave van het verband tussen die bepalingen en deze richtlijn. Zij passen die bepalingen toe met ingang van 1 oktober 2018. Wanneer de lidstaten die bepalingen aannemen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor deze verwijzing worden vastgesteld door de lidstaten. 2.   De lidstaten delen de Commissie de tekst van de belangrijkste bepalingen van intern recht mee die zij op het onder deze richtlijn vallende gebied vaststellen. Artikel 3 Inwerkingtreding Deze richtlijn treedt in werking op de twintigste dag na die van de bekendmaking ervan in het Publicatieblad van de Europese Unie . Artikel 4 Adressaten Deze richtlijn is gericht tot de lidstaten. Gedaan te Brussel, 21 maart 2018. Voor de Commissie De voorzitter Jean-Claude JUNCKER ( 1 ) PB L 226 van 13.8.1998, blz. 16 . ( 2 ) Beschikking 2007/365/EG van de Commissie van 25 mei 2007 tot vaststelling van noodmaatregelen om het binnenbrengen en de verspreiding in de Gemeenschap van Rhynchophorus ferrugineus (Olivier) te voorkomen ( PB L 139 van 31.5.2007, blz. 24 ). ( 3 ) Uitvoeringsbesluit (EU) 2018/490 van de Commissie van 21 maart 2018 tot intrekking van Beschikking 2007/365/EG tot vaststelling van noodmaatregelen om het binnenbrengen en de verspreiding in de Gemeenschap van Rhynchophorus ferrugineus (Olivier) te voorkomen (zie bladzijde 22 van dit Publicatieblad). ( 4 ) Richtlijn 93/49/EEG van de Commissie van 23 juni 1993 tot vaststelling van het schema met de voorwaarden waaraan siergewassen en teeltmateriaal daarvan overeenkomstig Richtlijn 91/682/EEG van de Raad moeten voldoen ( PB L 250 van 7.10.1993, blz. 9 ). BIJLAGE In de tabel in de bijlage wordt na de vermelding „ Narcissus L.” de volgende vermelding ingevoegd: Geslachten of soorten Specifieke schadelijke organismen en ziekten „— Palmae , wat de volgende geslachten en soorten betreft — Areca catechu L. — Syagrus romanzoffiana (Cham.) Glassman — Arenga pinnata (Wurmb) Merr. — Bismarckia Hildebr. & H.Wendl. — Borassus flabellifer L. — Brahea armata S.Watson — Brahea edulis H.Wendl. — Butia capitata (Mart.) Becc. — Calamus merrillii Becc. — Caryota maxima Blume — Caryota cumingii Lodd. ex Mart. — Chamaerops humilis L. — Cocos nucifera L. — Corypha utan Lam. — Copernicia Mart. — Elaeis guineensis Jacq. — Howea forsteriana Becc. — Jubaea chilensis (Molina) Baill. — Livistona australis C.Martius — Livistona decora (W. Bull) Dowe — Livistona rotundifolia (Lam.) Mart. — Metroxylon sagu Rottb. — Roystonea regia (Kunth) O.F.Cook — Phoenix canariensis Chabaud — Phoenix dactylifera L. — Phoenix reclinata Jacq. — Phoenix roebelenii O'Brien — Phoenix sylvestris (L.) Roxb. — Phoenix theophrasti Greuter — Pritchardia Seem. & H.Wendl. — Ravenea rivularis Jum. & H.Perrier — Sabal palmetto (Walter) Lodd. ex Schult. & Schult.f. — Trachycarpus fortunei (Hook.) H. Wendl. — Washingtonia H.Wendl. Insecten, mijten en nematoden, in alle stadia van hun ontwikkeling: — Rhynchophorus ferrugineus (Olivier)”",
  "source": "EUR LEX"
}