{
  "url": "http://www.w3.org/1999/xhtml\">",
  "content": "L_2021286NL.01001201.xml 10.8.2021 NL Publicatieblad van de Europese Unie L 286/12 UITVOERINGSVERORDENING (EU) 2021/1319 VAN DE COMMISSIE van 9 augustus 2021 tot goedkeuring van de wijziging van de specificaties van het nieuwe voedingsmiddel korianderzaadolie van Coriandrum sativum en tot wijziging van Uitvoeringsverordening (EU) 2017/2470 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, Overwegende hetgeen volgt: (1) Verordening (EU) 2015/2283 bepaalt dat alleen nieuwe voedingsmiddelen die zijn toegelaten en in de Unielijst zijn opgenomen, in de Unie in de handel mogen worden gebracht. (2) Krachtens artikel 8 van Verordening (EU) 2015/2283 is Uitvoeringsverordening (EU) 2017/2470 van de Commissie ( 2 ) vastgesteld met de Unielijst van toegelaten nieuwe voedingsmiddelen. (3) Bij Uitvoeringsbesluit 2014/155/EU van de Commissie ( 3 ) is overeenkomstig Verordening (EG) nr. 258/97 van het Europees Parlement en de Raad ( 4 ) een vergunning verleend voor het in de handel brengen in de Unie van korianderzaadolie van Coriandrum sativum als nieuw voedselingrediënt voor gebruik in voedingssupplementen. (4) In oktober 2017 heeft de onderneming Ovalie Innovation (“de aanvrager”) de Commissie overeenkomstig artikel 5 van Verordening (EG) nr. 258/97 in kennis gesteld van het voornemen om ruwe korianderzaadolie van Coriandrum sativum als nieuw voedselingrediënt in de handel te brengen. In het kader hiervan heeft de aanvrager overeenkomstig artikel 3, lid 4, van Verordening (EG) nr. 258/97 een door de Ierse bevoegde autoriteit afgegeven verslag ingediend waarin op basis van het door de aanvrager ingediende wetenschappelijke bewijs is geconcludeerd dat de korianderzaadolie van Coriandrum sativum wezenlijk gelijkwaardig is aan de korianderzaadolie waarvoor bij Uitvoeringsbesluit 2014/155/EU een vergunning is verleend. (5) Bij Uitvoeringsverordening (EU) 2019/456 van de Commissie ( 5 ) en Uitvoeringsverordening (EU) 2019/2165 van de Commissie ( 6 ) zijn wijzigingen goedgekeurd in de specificaties van het nieuwe voedingsmiddel korianderzaadolie van Coriandrum sativum om de minimumwaarde van het verzepingsgetal van 186 mg KOH/g tot 179 mg KOH/g te verlagen en het minimumgehalte aan oliezuur van 8,0 % tot 7,0 %. (6) Op 12 januari 2021 heeft de aanvrager overeenkomstig artikel 10, lid 1, van Verordening (EU) 2015/2283 een aanvraag bij de Commissie ingediend voor de wijziging van de specificaties van het nieuwe voedingsmiddel “korianderzaadolie van Coriandrum sativum ”. De aanvrager heeft verzocht de in de Unielijst van nieuwe voedingsmiddelen vermelde maximumwaarde van het zuurgetal in de korianderzaadolie te verhogen van 2,5 mg KOH/g olie tot ≤ 3,5 mg KOH/g en de beschrijving van de kleur te wijzigen van “lichtgele kleur” naar “gele tot bruine kleur”. (7) De aanvrager heeft het verzoek gemotiveerd door aan te geven dat de wijziging noodzakelijk is om rekening te houden met de natuurlijke variatie in de visuele kenmerken van korianderzaadolie en in de door titratie van kaliumhydroxide (KOH) gemeten gehalten aan vrije vetzuren van de uit de plant Coriandrum sativum verkregen zaadolie. (8) De Commissie is van mening dat er geen veiligheidsbeoordeling van de voorgestelde wijziging van de specificaties door de Europese Autoriteit voor voedselveiligheid (EFSA) als bedoeld in artikel 10, lid 3, van Verordening (EU) 2015/2283 nodig is. De verhoging van het zuurgetal van korianderzaadolie van 2,5 mg tot ≤ 3.5 mg KOH/g olie is vergelijkbaar met het zuurgetal van andere courante eetbare oliën met een lange geschiedenis van veilige consumptie, en dit zuurgetal is lager dan de in de Codex Alimentarius van het gezamenlijk voedselnormenprogramma van de Voedsel- en Landbouworganisatie van de Verenigde Naties en de Wereldgezondheidsorganisatie (“de FAO/WHO-Codex Alimentarius”) vastgelegde bovengrens ( 7 ) . Op basis hiervan en omwille van de consistentie met de FAO/WHO-Codex Alimentarius meent de Commissie dat de maximumwaarde van het zuurgetal van de korianderzaadolie ook op 4,0 mg KOH/g moet worden vastgesteld. De voorgestelde wijzigingen in de specificatieparameters die betrekking hebben op het fysieke voorkomen van de olie zijn eveneens vergelijkbaar met de natuurlijke variaties van vrijwel alle eetbare oliën en hebben geen invloed op de veiligheid of de voedingswaarde ervan. (9) De voorgestelde wijzigingen in de zuurgetallen en het fysieke voorkomen van korianderzaadolie van Coriandrum sativum doen geen afbreuk aan de conclusies van de veiligheidsbeoordeling van de EFSA ( 8 ) waarop de oorspronkelijke goedkeuring was gegrond. Het is derhalve passend de specificaties van het nieuwe voedingsmiddel korianderzaadolie van Coriandrum sativum te wijzigen in de zin van het voorgestelde zuurgetal en wat het fysieke voorkomen van de olie betreft. (10) In de informatie die in de aanvraag is verstrekt, is afdoende onderbouwd dat de voorgestelde wijzigingen van de specificaties van het nieuwe voedingsmiddel korianderzaadolie van Coriandrum sativum in overeenstemming zijn met artikel 12 van Verordening (EU) 2015/2283. (11) De bijlage bij Uitvoeringsverordening (EU) 2017/2470 moet daarom dienovereenkomstig worden gewijzigd. (12) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De Unielijst van toegelaten nieuwe voedingsmiddelen als bedoeld in artikel 6 van Verordening (EU) 2015/2283 en opgenomen in de bijlage bij Uitvoeringsverordening (EU) 2017/2470, waarin het nieuwe voedingsmiddel korianderzaadolie van Coriandrum sativum is vermeld, wordt gewijzigd zoals aangegeven in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 augustus 2021. Voor de Commissie De voorzitter Ursula VON DER LEYEN ( 1 ) PB L 327 van 11.12.2015, blz. 1 . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 ). ( 3 ) Uitvoeringsbesluit 2014/155/EU van de Commissie van 19 maart 2014 tot verlening van een vergunning voor het in de handel brengen van korianderzaadolie als nieuw voedselingrediënt krachtens Verordening (EG) nr. 258/97 van het Europees Parlement en de Raad ( PB L 85 van 21.3.2014, blz. 13 ). ( 4 ) Verordening (EG) nr. 258/97 van het Europees Parlement en de Raad van 27 januari 1997 betreffende nieuwe voedingsmiddelen en nieuwe voedselingrediënten ( PB L 43 van 14.2.1997, blz. 1 ). ( 5 ) Uitvoeringsverordening (EU) 2019/456 van de Commissie van 20 maart 2019 tot goedkeuring van de wijziging van de specificaties van het nieuwe voedingsmiddel korianderzaadolie van Coriandrum sativum krachtens Verordening (EU) 2015/2283 van het Europees Parlement en de Raad, en tot wijziging van Uitvoeringsverordening (EU) 2017/2470 van de Commissie ( PB L 79 van 21.3.2019, blz. 13 ). ( 6 ) Uitvoeringsverordening (EU) 2019/2165 van de Commissie van 17 december 2019 tot goedkeuring van de wijziging van de specificaties van het nieuwe voedingsmiddel korianderzaadolie van Coriandrum sativum krachtens Verordening (EU) 2015/2283 van het Europees Parlement en de Raad, en tot wijziging van Uitvoeringsverordening (EU) 2017/2470 van de Commissie ( PB L 328 van 18.12.2019, blz. 81 ). ( 7 ) CODEX STAN 19-1981, Rev. 2 — 1999. ( 8 ) EFSA Journal 2013;11(10):3422. BIJLAGE In tabel 2 (Specificaties) van de bijlage bij Uitvoeringsverordening (EU) 2017/2470 wordt de vermelding “Korianderzaadolie van Coriandrum sativum ” vervangen door: “Toegelaten nieuw voedingsmiddel Specificaties Korianderzaadolie van Coriandrum sativum Omschrijving/definitie: Korianderzaadolie is een olie die glyceriden van vetzuren bevat en wordt verkregen uit de zaden van de korianderplant Coriandrum sativum L. Gele tot bruine kleur, neutrale smaak CAS-nr.: 8008-52-4 Vetzuursamenstelling: Palmitinezuur (C16:0): 2-5 % Stearinezuur (C18:0): < 1,5 % Petroselinezuur (cis-C18:1(n-12)): 60-75 % Oliezuur (cis-C18:1(n-9)): 7-15 % Linolzuur (C18:2): 12-19 % Alfa-linoleenzuur (C18:3): < 1,0 % Transvetzuren: ≤ 1,0 % Zuiverheid: Brekingsindex (20 °C): 1,466-1,474 Zuurgetal: ≤ 4 mg KOH/g Peroxidegetal: ≤ 5,0 meq/kg Joodgetal: 88-110 eenheden Verzepingsgetal: 179-200 mg KOH/g Onverzeepbare bestanddelen: ≤ 15 g/kg”",
  "source": "EUR LEX"
}