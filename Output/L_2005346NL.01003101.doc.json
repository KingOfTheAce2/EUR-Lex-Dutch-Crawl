{
  "url": "http://www.w3.org/1999/xhtml\">",
  "content": "L_2005346NL.01003101.xml 29.12.2005 NL Publicatieblad van de Europese Unie L 346/31 BESLUIT VAN DE RAAD van 21 december 2005 betreffende een wijziging van de Overeenkomst tot oprichting van de Europese Bank voor Wederopbouw en Ontwikkeling (EBWO) om de Bank in staat te stellen werkzaamheden in Mongolië te financieren (2005/954/EG) DE RAAD VAN DE EUROPSE UNIE, Gelet op het Verdrag tot oprichting van de Europese Gemeenschap, en met name op artikel 181a, Gezien het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) Hoewel Mongolië sinds 2000 lid is van de EBWO, is de Bank momenteel niet gemachtigd uit eigen middelen gefinancierde werkzaamheden in het land te ontplooien. (2) In reactie op het verzoek van de eerste minister van Mongolië heeft de Raad van Bewind van de EBWO unaniem zijn steun uitgesproken voor de toelating van Mongolië als ontvangend land van de Bank. (3) Bij een op 30 januari 2004 aangenomen resolutie heeft de Raad van Gouverneurs ingestemd met de noodzakelijke wijziging van de Overeenkomst tot oprichting van de Bank om deze in staat te stellen werkzaamheden in Mongolië te financieren. Alle gouverneurs van de Bank, met inbegrip van de gouverneur die de Europese Gemeenschap vertegenwoordigt, hebben voor deze wijziging gestemd. (4) Aangezien de wijziging betrekking heeft op het doel en de taken van de Bank, moet zij ook officieel worden aanvaard door alle leden van de Bank, met inbegrip van de Europese Gemeenschap. (5) Aanvaarding van deze wijziging door de Europese Gemeenschap is noodzakelijk om de communautaire doelstellingen op het gebied van economische, financiële en technische samenwerking met derde landen te realiseren, BESLUIT: Artikel 1 De wijziging van de Overeenkomst tot oprichting van de EBWO om de Bank in staat te stellen werkzaamheden in Mongolië te financieren, wordt namens de Gemeenschap goedgekeurd. De tekst van de wijziging is aan dit besluit gehecht. Artikel 2 De gouverneur van de EBWO die de Europese Gemeenschap vertegenwoordigt, zal de Bank de verklaring van aanvaarding van deze wijziging doen toekomen. Gedaan te Brussel, 21 december 2005. Voor de Raad De voorzitter B. BRADSHAW ( 1 ) Advies uitgebracht op 15 november 2005 (nog niet bekendgemaakt in het Publicatieblad). Wijziging van de Overeenkomst tot oprichting van de Europese Bank voor Wederopbouw en Ontwikkeling Artikel 1 van de Overeenkomst wordt vervangen door: „Artikel 1 Doel De Bank heeft met haar bijdrage aan de economische vooruitgang en de wederopbouw ten doel de overgang naar een open markteconomie te bevorderen en het particuliere initiatief en de ondernemingsgeest aan te moedigen in de Centraal- en Oost-Europese landen die de beginselen van een democratie met een meerpartijenstelsel, pluralisme en een markteconomie aanhangen en toepassen. De doelstelling van de Bank mag eveneens worden uitgevoerd in Mongolië onder dezelfde voor-waarden. Elke verwijzing in deze Overeenkomst en de bijlagen daarbij naar „Centraal- en Oost-Europese landen”, „landen in Centraal- en Oost-Europa”, „ontvangend land (of ontvangende landen)” of „ontvangende lidstaat (of lidstaten)” heeft derhalve ook betrekking op Mongolië.”",
  "source": "EUR LEX"
}