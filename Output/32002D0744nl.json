{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0744:NL:HTML\">",
  "content": "EUR-Lex - 32002D0744 - NL Avis juridique important | 32002D0744 2002/744/EG: Beschikking van de Commissie van 5 september 2002 tot vaststelling van de voorschriften voor de uitvoering van de communautaire vergelĳkende proeven en tests voor teeltmateriaal van siergewassen op grond van Richtlĳn 98/56/EG van de Raad (Voor de EER relevante tekst) (kennisgeving geschied onder nummer C(2002) 3300) Publicatieblad Nr. L 240 van 07/09/2002 blz. 0063 - 0064 Beschikking van de Commissie van 5 september 2002 tot vaststelling van de voorschriften voor de uitvoering van de communautaire vergelijkende proeven en tests voor teeltmateriaal van siergewassen op grond van Richtlijn 98/56/EG van de Raad (kennisgeving geschied onder nummer C(2002) 3300) (Voor de EER relevante tekst) (2002/744/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 98/56/EG van de Raad van 20 juli 1998 betreffende het in de handel brengen van teeltmateriaal van siergewassen(1), en met name op artikel 14, leden 2 en 4, Overwegende hetgeen volgt: (1) In Richtlijn 98/56/EG is bepaald dat de Commissie de nodige voorschriften moet vaststellen voor de uitvoering van de communautaire vergelijkende proeven en tests voor teeltmateriaal. (2) Er moet voor worden gezorgd dat de monsters die worden onderzocht, voldoende representatief zijn, ten minste voor bepaalde geselecteerde planten. (3) Opdat valabele conclusies kunnen worden getrokken, moeten alle lidstaten aan de communautaire vergelijkende proeven en tests deelnemen voorzover zaad van de betrokken planten gewoonlijk op hun grondgebied wordt vermeerderd of in de handel gebracht. (4) De technische voorschriften voor de uitvoering van de proeven en tests zijn opgesteld in het Permanent Comité voor teeltmateriaal van siergewassen. (5) In de periode 2002-2005 moeten communautaire vergelijkende proeven en tests worden uitgevoerd met in 2002 geoogst teeltmateriaal en ook voor deze proeven en tests moeten uitvoeringsbepalingen worden vastgesteld. (6) Voor communautaire vergelijkende proeven en tests die meer dan een jaar duren, moeten die delen van de proeven en tests die na het eerste jaar plaatsvinden door de Commissie worden toegestaan zonder verdere raadpleging van het Permanent Comité voor teeltmateriaal van siergewassen, op voorwaarde dat de nodige kredieten beschikbaar zijn. (7) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal van siergewassen. HEEFT DE VOLGENDE BESCHIKKING GEGEVEN: Artikel 1 In de periode 2002-2005 worden communautaire vergelijkende proeven en tests uitgevoerd voor teeltmateriaal van de in de bijlage opgenomen planten. De maximale kosten voor de proeven en tests in 2002 en 2003 worden vastgesteld in de bijlage. De uitvoeringsbepalingen inzake de proeven en tests zijn in de bijlage opgenomen. Artikel 2 Alle lidstaten nemen aan de communautaire vergelijkende proeven en tests deel voorzover zaad en teeltmateriaal van de in de bijlage opgenomen planten gewoonlijk op hun grondgebied wordt vermeerderd of in de handel gebracht. Artikel 3 Afhankelijk van de beschikbare begrotingsmiddelen kan de Commissie besluiten de in de bijlage vermelde proeven en tests in 2004 en 2005 voort te zetten. De maximale kosten van een proef of test die op grond hiervan wordt voortgezet, mag het in de bijlage vermelde bedrag niet overschrijden. Artikel 4 Deze beschikking is gericht tot de lidstaten. Gedaan te Brussel, 5 september 2002. Voor de Commissie David Byrne Lid van de Commissie (1) PB L 226 van 13.8.1998, blz. 16. BIJLAGE In 2002 uit te voeren proeven en tests >RUIMTE VOOR DE TABEL> In 2003 uit te voeren proeven en tests >RUIMTE VOOR DE TABEL> In 2004 uit te voeren proeven en tests >RUIMTE VOOR DE TABEL> In 2005 uit te voeren proeven en tests >RUIMTE VOOR DE TABEL>",
  "source": "EUR LEX"
}