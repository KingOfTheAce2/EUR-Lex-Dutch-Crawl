{
  "url": "http://www.w3.org/1999/xhtml\">",
  "content": "L_2004287NL.01000701.xml 8.9.2004 NL Publicatieblad van de Europese Unie L 287/7 BESCHIKKING VAN DE COMMISSIE van 27 juli 2004 tot goedkeuring van de programma's voor het uitvoeren van onderzoek naar aviaire influenza bij pluimvee en bij in het wild levende vogels in 2004 in de lidstaten en tot vaststelling van rapporterings- en subsidiabiliteitsregels voor de financiële bijdrage van de Gemeenschap in de kosten voor de uitvoering van deze programma’s (Kennisgeving geschied onder nummer C(2004) 2854) (Slechts de teksten in de Spaanse, de Deense, de Duitse, de Griekse, de Engelse, de Franse, de Italiaanse, de Nederlandse, de Portugese, de Finse en de Zweedse taal zijn authentiek) (Voor de EER relevante tekst) (2004/630/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 20, Overwegende hetgeen volgt: (1) Beschikking 90/424/EEG voorziet in een financiële bijdrage van de Gemeenschap voor het ondernemen van acties op technisch en wetenschappelijk gebied die voor de ontwikkeling van de communautaire wetgeving op veterinair gebied, alsmede voor de ontwikkeling van onderwijs en opleiding op veterinair gebied nodig zijn. (2) Beschikking 2004/111/EG van de Commissie ( 2 ) voorziet in de uitvoering in 2004 van onderzoek naar aviaire influenza bij pluimvee en bij in het wild levende vogels in de lidstaten, als het voorgelegde onderzoekprogramma door de Commissie wordt goedgekeurd; in het kader van dat onderzoek moet worden nagegaan of een eventuele besmetting van pluimvee van een zodanige aard is dat de geldende wetgeving moet worden herzien, en worden nieuwe inzichten verkregen in de mate waarin in het wild levende dieren een bedreiging vormen voor mens en dier. (3) De door de lidstaten ingediende programma’s zijn door de Commissie getoetst aan de richtsnoeren van Beschikking 2004/…/EG tot wijziging van Beschikking 2004/111/EG betreffende het in 2004 uit te voeren onderzoek naar aviaire influenza bij pluimvee en bij in het wild levende vogels in de lidstaten, en zijn in overeenstemming bevonden met die richtsnoeren; zij moeten daarom afzonderlijk worden goedgekeurd. (4) Uitgaven in verband met de goed te keuren programma’s, die sinds 15 maart 2004 zijn gedaan, komen ook voor medefinanciering in aanmerking. (5) Cyprus heeft een bewakingsprogramma ingediend, maar gezien de kleine schaal van het geplande onderzoek heeft het niet om een financiële bijdrage van de Gemeenschap gevraagd; het programma moet echter officieel worden goedgekeurd. (6) Verder is het dienstig dat regels worden vastgesteld voor de rapportering van de resultaten van het onderzoek en voor de subsidiabiliteit van de kosten vervat in het verzoek om een financiële bijdrage van de Gemeenschap in de door de lidstaten gemaakte kosten voor de uitvoering van het programma. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 1.   De lidstaten voeren onderzoek uit naar aviaire influenza bij pluimvee en bij in het wild levende vogels overeenkomstig de in bijlage I opgenomen en hierbij voor de aangegeven periode goedgekeurde programma’s. 2.   De financiële bijdrage van de Gemeenschap in de kosten voor de bemonstering en de analyse van de monsters wordt aan elke lidstaat toegekend voor het in bijlage I vastgestelde maximumbedrag. Deze bijdrage wordt toegekend, op voorwaarde dat de lidstaat: a) de voor de uitvoering van het programma vereiste wettelijke of bestuursrechtelijke bepalingen in werking doet treden; b) uiterlijk op 15 maart 2005 aan de Commissie en het communautaire referentielaboratorium voor aviaire influenza een eindrapport over de technische uitvoering van het programma en over de resultaten daarvan overlegt overeenkomstig de rapporteringsmodellen van de bijlagen II, III, IV en V, tezamen met de nodige bewijsstukken betreffende de uitgaven die zijn gedaan tijdens de periode waarvoor het programma wordt goedgekeurd; c) het programma doelmatig uitvoert; de bevoegde autoriteit moet er met name voor zorgen dat passende monsters in pluimveehouderijen of in slachthuizen worden genomen. Artikel 2 Deze beschikking is gericht tot het Koninkrijk België, het Koninkrijk Denemarken, de Bondsrepubliek Duitsland, het Koninkrijk Spanje, de Franse Republiek, Ierland, de Italiaanse Republiek, de Republiek Cyprus, het Groothertogdom Luxemburg, de Republiek Oostenrijk, de Portugese Republiek, de Republiek Finland, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 27 juli 2004. Voor de Commissie David BYRNE Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Verordening (EG) nr. 806/2003 ( PB L 122 van 16.5.2003, blz. 1 ). ( 2 ) PB L 32 van 5.2.2004, blz. 20 . Beschkking gewijzigd bij Beschikking 2004/615/EG ( PB L 278 van 27.8.2004, blz. 59 ). BIJLAGE I Lijst van lidstaten waarvoor een programma inzake onderzoek naar aviaire influenza bij pluimvee en bij in het wild levende vogels wordt goedgekeurd (EUR) Code Lidstaat Periode Maximumbedrag voor medefinanciering AT Oostenrijk 15.3.2004-15.3.2005 10 800,00 BE België 15.3.2004-15.3.2005 11 700,00 CY Cyprus 15.3.2004-15.3.2005 — DE Duitsland 15.3.2004-15.3.2005 78 500,00 DK Denemarken 15.3.2004-15.3.2005 72 600,00 ES Spanje 15.3.2004-15.3.2005 34 300,00 FI Finland 15.3.2004-15.3.2005 40 500,00 FR Frankrijk 15.3.2004-15.3.2005 148 900,00 IE Ierland 15.3.2004-15.3.2005 32 300,00 IT Italië 15.3.2004-15.3.2005 75 300,00 LU Luxemburg 15.3.2004-15.3.2005 1 900,00 PT Portugal 15.3.2004-15.3.2005 18 700,00 SE Zweden 15.3.2004-15.3.2005 28 500,00 UK Verenigd Koninkrijk 15.3.2004-15.3.2005 85 600,00 TOTAAL 639 600,00 BIJLAGE II Eindrapport betreffende bemonsterde pluimveehouderijen ( 1 ) (met uitzondering van eenden en ganzen) Serologisch onderzoek overeenkomstig punt A van de richtsnoeren op bedrijven met braadkuikens (alleen wanneer risico bestaat)/mestkalkoenen/fokkippen/fokkalkoenen/legkippen/legkippen met vrije uitloop/loopvogels/gekweekt vederwild (fazanten, patrijzen, kwartels,...)/„liefhebberijkoppels”/andere [ doorhalen wat niet van toepassing is ] Gebruik een formulier per pluimveecategorie Lidstaat: Datum: Rapporteringsperiode: van tot Gebied ( 2 ) Totaal aantal bedrijven ( 3 ) Totaal aantal bemonsterde bedrijven Totaal aantal positieve bedrijven Aantal bedrijven dat positief is voor subtype H5 Aantal bedrijven dat positief is voor subtype H7 TOTAAL ( 1 ) „Bedrijven” staat voor koppels, beslagen of inrichtingen, naar gelang van het geval. ( 2 ) Gebied zoals gedefinieerd in het goedgekeurde programma van de lidstaat. ( 3 ) Totaal aantal bedrijven voor een categorie pluimvee in een gebied. BIJLAGE III Eindrapport betreffende eenden- en ganzenhouderijbedrijven ( 1 ) overeenkomstig punt B van de richtsnoeren SEROLOGISCH ONDERZOEK Lidstaat: ... Datum: ... Rapporteringsperiode: ... van tot: ... Gebied ( 2 ) Totaal aantal eenden- en ganzenhouderijbedrijven Totaal aantal bemonsterde eenden- en ganzenhouderijbedrijven Totaal aantal serologisch positieve bedrijven Aantal bedrijven serologisch positief voor subtype H 5 Aantal bedrijven serologisch positief voor subtype H 7 Totaal aantal virologisch positieve bedrijven Aantal bedrijven virologisch positief voor subtype H 5 Aantal bedrijven virologisch positief voor subtype H 7 TOTAAL ( 1 ) „Bedrijven” staat voor beslagen, koppels of inrichtingen, naar gelang van het geval. ( 2 ) Gebied zoals gedefinieerd in het goedgekeurde programma van de lidstaat. BIJLAGE IV Eindrapport betreffende in het wild levende vogels — Virologisch onderzoek overeenkomstig punt C van de richtsnoeren Lidstaat: Datum: Rapporteringsperiode: van tot Gebied ( 1 ) Soort bemonsterde in het wild levende vogels Totaal aantal voor virologisch onderzoek genomen monsters Totaal aantal positieve monsters Aantal monsters positief voor subtype H 5 Aantal monsters positief voor subtype H 7 TOTAAL ( 1 ) Gebied zoals gedefinieerd in het erkende programma van de lidstaat of vermelding van de ligging van de vogelwaarnemingsstations. BIJLAGE V Financieel eindrapport en aanvraag tot betaling Een tabel per onderzoek bij pluimvee/in het wild levende vogels ( 1 ) Lidstaat: Datum: Rapporteringsperiode: van tot Voor medefinanciering in aanmerking komende maatregelen ( 2 ) Methode laboratoriumanalyse Aantal verrichte tests per methode Kosten Serologische pre-screening ( 3 ) Hemagglutinatieremmingstest (HAR) voor H5/H7 Virusisolatietest Andere betrokken maatregelen Specificatie activiteiten Bemonstering Andere TOTAAL Ik verklaar hierbij dat de bovenstaande gegevens correct zijn en dat geen andere bijdrage van de Gemeenschap is gevraagd voor deze maatregelen. (Plaats, datum) (Handtekening) ( 1 ) Doorhalen wat niet van toepassing is. ( 2 ) Gegevens in nationale valuta, exclusief BTW. ( 3 ) De gebruikte test vermelden.",
  "source": "EUR LEX"
}