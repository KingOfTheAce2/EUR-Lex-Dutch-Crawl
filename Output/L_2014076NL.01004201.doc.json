{
  "url": "http://www.w3.org/1999/xhtml\">",
  "content": "L_2014076NL.01004201.xml 15.3.2014 NL Publicatieblad van de Europese Unie L 76/42 UITVOERINGSBESLUIT 2014/140/GBVB VAN DE RAAD van 14 maart 2014 tot uitvoering van Besluit 2011/486/GBVB van de Raad betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2011/486/GBVB van de Raad van 1 augustus 2011 betreffende beperkende maatregelen tegen bepaalde personen, groepen, ondernemingen en entiteiten in verband met de situatie in Afghanistan ( 1 ) , en met name artikel 5, Overwegende hetgeen volgt: (1) De Raad heeft op 1 augustus 2011 Besluit 2011/486/GBVB vastgesteld. (2) Het comité van de Veiligheidsraad van de Verenigde Naties, ingesteld krachtens punt 30 van Resolutie 1988 (2011) van de Veiligheidsraad, heeft op 31 mei, 27 juni, 24 september en 18 oktober 2013 de lijst van personen, groepen, ondernemingen en entiteiten waarvoor beperkende maatregelen gelden, gewijzigd. (3) De bijlage bij Besluit 2011/486/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit 2011/486/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie. Gedaan te Brussel, 14 maart 2014. Voor de Raad De voorzitter M. CHRISOCHOIDIS ( 1 ) PB L 199 van 2.8.2011, blz. 57 . BIJLAGE I. De vermeldingen op de lijst in de bijlage bij Besluit 2011/486/GBVB betreffende de onderstaande personen worden vervangen door de onderstaande vermeldingen A. Personen die banden hebben met de Taliban 1. Fazl Rabi (ook bekend als a) Fazl Rabbi; b ) Fazal Rabi; c) Faisal Rabbi) Motivering voor plaatsing op de lijst: hooggeplaatste functionaris in de provincie Konar onder het Taliban-regime. Geboortedatum: a) 1972, b) 1975. Geboorteplaats: a) district Kohe Safi, provincie Parwan, Afghanistan, b) provincie Kapisa, Afghanistan, c) provincie Nangarhar, Afghanistan, d) provincie Kabul, Afghanistan. Nationaliteit: Afghaans. Overige informatie: a) vertegenwoordigt en verleent financiële en logistieke steun aan het Haqqani-netwerk, dat zijn basis heeft in het grensgebied tussen Afghanistan en Pakistan, b) lid van de financiële raad van de Taliban, c) heeft in het buitenland gereisd om fondsen te werven namens Sirajuddin Jallaloudine Haqqani, Jalaluddin Haqqani, het Haqqani-netwerk en de Taliban, d) houdt zich vermoedelijk op in het grensgebied tussen Afghanistan en Pakistan. Datum van aanwijzing door de VN: 6.1.2012. 2. Nasiruddin Haqqani (ook bekend als a) Dr. Alim Ghair; b) Naseer Haqqani; c) Dr. Naseer Haqqani; d) Nassir Haqqani; e) Nashir Haqqani; f) Naseruddin) Adres: Pakistan. Geboortedatum: rond 1970-1973. Geboorteplaats: district Neka, provincie Paktika, Afghanistan. Nationaliteit: Afghaans. Overige informatie: a) een van de leiders van het Haqqani-netwerk, dat opereert vanuit Noord-Waziristan in de federaal bestuurde stamgebieden van Pakistan, b) zoon van Jalaluddin Haqqani, c) hij heeft reizen gemaakt naar Saudi-Arabië en de Verenigde Arabische Emiraten om geld bijeen te brengen voor de Taliban. Datum van aanwijzing door de VN: 20.7.2010. Aanvullende informatie uit de beschrijving van de redenen die is verstrekt door het Sanctiecomité: Het Haqqani-netwerk is een aan de Taliban gelieerde groep militanten die opereert vanuit Noord-Waziristan in de federaal bestuurde stamgebieden van Pakistan. Het Haqqani-netwerk heeft steeds een prominente rol gespeeld onder de opstandelingen in Afghanistan, en is verantwoordelijk voor diverse opvallende aanslagen. De leiding van het Haqqani-netwerk wordt gevormd door de oudste drie zonen van stichter Jalaluddin Haqqani; een van hen is Nasiruddin Haqqani. Nasiruddin Haqqani fungeert als afgezant voor het Haqqani-netwerk en doet vooral aan fondsenwerving. In 2004 reisde hij in gezelschap van een Talibanmedestander naar Saudi-Arabië om er geld te verzamelen voor de Taliban. Voorts heeft hij in 2004 geld verstrekt aan militanten in Afghanistan, om er de presidentsverkiezingen te saboteren. Zeker vanaf 2005 en tot 2008 heeft hij diverse reizen ondernomen om geld bijeen te brengen voor het Haqqani-netwerk, met name op geregelde tijdstippen naar de Verenigde Arabische Emiraten in 2007, en eenmaal naar een andere Golfstaat in 2008. Medio 2007 zou Haqqani over drie grote financieringsbronnen hebben beschikt: schenkingen uit de Golfregio, drugshandel, en betalingen door Al Qaida. Eind 2009 ontving Nasiruddin Haqqani honderdduizenden dollars van medestanders van Al Qaida op het Arabisch schiereiland om er de activiteiten van het Haqqani-netwerk mee te bekostigen. 3. Mohammad Aman Akhund (ook bekend als a) Mohammed Aman; b) Moellah Mohammed Oman; c) Mullah Mohammad Aman Ustad Noorzai; d) Moellah Mad Aman Ustad Noorzai; e) Sanaullah) Geboortedatum: 1970. Geboorteplaats: Bande Tumur, district Maiwand, provincie Kandahar, Afghanistan. Overige informatie: a) hooggeplaatst lid van de Taliban in 2011 voor financiële taken, waaronder fondsenwerving namens de leiding, b) heeft logistieke steun verleend voor Taliban-operaties en de opbrengsten van drugshandel naar wapenaankoop doorgesluisd, c) heeft gefungeerd als secretaris van Talibanleider Moellah Mohammed Omar en als zijn gezant bij Taliban-vergaderingen op hoog niveau, d) heeft ook banden met Gul Agha Ishakzai, e) lid van de binnenste kring rond Moellah Mohammed Omar tijdens het Taliban-regime. Datum van aanwijzing door de VN: 6.1.2012. 4. Sangeen Zadran Sher Mohammad (ook bekend als a) Sangin; b) Sangin Zadran; c) Sangeen Khan Zadran; d) Sangeen; e) Fateh; f) Noori) Titel: a) Maulavi (ook geschreven als: Maulvi); b) Moellah. Geboortedatum: a) rond 1976; b) rond 1979. Geboorteplaats: Tang Stor Khel, district Ziruk, provincie Paktika, Afghanistan. Nationaliteit: Afghaans. Overige informatie: a) sinds eind 2012 schaduwgouverneur voor de Taliban in de provincie Paktika; b) hooggeplaatst commandant van het Haqqani-netwerk; c) hooggeplaatst medewerker van Sirajuddin Lallaloudine Haqqani; d) behoort tot de Kharoti-stam; e) naar verluidt overleden in september 2013. Datum van aanwijzing door de VN: 16.8.2011. Aanvullende informatie uit de beschrijving van de redenen die is verstrekt door het Sanctiecomité: Sangeen Zadran is een opstandelingenleider in de provincie Paktika, Afghanistan, en een commandant binnen het Haqqani-netwerk. Het Haqqani-netwerk, een aan de Taliban gelieerde groep militanten die actief is in het grensgebied van Afghanistan en Pakistan, speelt een vooraanstaande rol bij de opstandelingenactiviteiten in Afghanistan, en is verantwoordelijk voor vele belangrijke aanslagen. Zadran is een hooggeplaatst medewerker van de leider van het Haqqani-netwerk Sirajuddin Haqqani. Sangeen Zadran helpt bij het leiden van strijders bij aanslagen in Zuidoost-Afghanistan, en heeft vermoedelijk het vervoer van buitenlandse strijders naar Afghanistan gepland en gecoördineerd. Sangeen Zadran was ook betrokken een groot aantal aanslagen met geïmproviseerde explosieven (IED's). Naast zijn rol bij deze aanslagen, was Sangeen Zadran ook betrokken bij ontvoeringen van Afghanen en buitenlanders in het grensgebied van Afghanistan en Pakistan. B. Entiteiten en andere groepen en ondernemingen die banden hebben met de Taliban 1. Rahat Ltd. (ook bekend als a) Rahat Trading Company; b) Haji Muhammad Qasim Sarafi; c) New Chagai Trading; d) Musa Kalim Hawala) Adres: a) Branch Office 1: Room number 33, 5th Floor, Sarafi Market, Kandahar City, provincie Kandahar, Afghanistan; b) Branch Office 2: Shop number 4, Azizi Bank, Haji Muhammad Isa Market, Wesh, Spin Boldak, provincie Kandahar, Afghanistan; c) Branch Office 3: Safaar Bazaar, district Garmser, provincie Helmand, Afghanistan; d) Branch Office 4: Lashkar Gah, provincie Helmand, Afghanistan; e) Branch Office 5: district Gereshk, provincie Helmand, Afghanistan; f) Branch Office 6: district Zaranj, provincie Nimroz, Afghanistan; g) Branch Office 7: i) Dr. Barno Road, Quetta, Pakistan, ii) Haji Mohammed Plaza, Tol Aram Road, near Jamaluddin Afghani Road, Quetta, Pakistan, iii) Kandahari Bazaar, Quetta, Pakistan; h) Branch Office 8: Chaman, provincie Baluchistan, Pakistan; i) Branch Office 9: Chaghi Bazaar, Chaghi, provincie Baluchistan, Pakistan; j) Branch Office 10: Zahedan, provincie Zabol, Iran. Overige informatie: a) Rahat Ltd. is door de leiding van de Taliban gebruikt om geld van externe donoren en drugshandel over te maken voor de financiering van activiteiten van de Taliban vanaf 2011 en 2012, b) eigendom van Mohammed Qasim Mir Wali Khudai Rahim, c) heeft ook banden met Mohammad Naim Barich Khudaidad. Datum van aanwijzing door de VN: 21.11.2012. II. De vermelding op de lijst in de bijlage bij Besluit 2011/486/GBVB betreffende de onderstaande persoon wordt geschrapt. A. Personen die banden hebben met de Taliban 1. Badruddin Haqqani (ook bekend als Atiqullah).",
  "source": "EUR LEX"
}