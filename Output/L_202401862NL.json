{
  "url": "http://www.w3.org/1999/xhtml\">",
  "content": "L_202401862NL.000101.fmx.xml Publicatieblad van de Europese Unie NL L-serie 2024/1862 1.7.2024 BESLUIT (EU) 2024/1862 VAN DE EUROPESE RAAD van 28 juni 2024 tot voordracht bij het Europees Parlement van een kandidaat voor het ambt van voorzitter van de Europese Commissie DE EUROPESE RAAD, Gezien het Verdrag betreffende de Europese Unie, en met name artikel 17, lid 7, Overwegende hetgeen volgt: (1) In artikel 17, lid 7, van het Verdrag betreffende de Europese Unie is bepaald dat de Europese Raad, rekening houdend met de verkiezingen voor het Europees Parlement en na passende raadplegingen, bij het Europees Parlement een kandidaat voordraagt voor het ambt van voorzitter van de Europese Commissie. (2) De verkiezingen voor het Europees Parlement zijn van 6 tot en met 9 juni 2024 gehouden overeenkomstig artikel 11, lid 2, eerste alinea, van de Akte betreffende de verkiezing van de leden van het Europees Parlement door middel van rechtstreekse algemene verkiezingen ( 1 ) . (3) Overeenkomstig Verklaring nr. 11, gehecht aan de Slotakte van de intergouvernementele conferentie die het Verdrag van Lissabon heeft aangenomen ( 2 ) , hebben vertegenwoordigers van het Europees Parlement en van de Europese Raad de nodige raadplegingen verricht. (4) Daarom moet een kandidaat voor het ambt van voorzitter van de Europese Commissie aan het Europees Parlement worden voorgedragen, HEEFT HET VOLGENDE BESLUIT VASTGESTELD: Artikel 1 Mevrouw Ursula VON DER LEYEN wordt bij het Europees Parlement voorgedragen als kandidaat voor het ambt van voorzitter van de Europese Commissie. Artikel 2 Dit besluit wordt voorgelegd aan het Europees Parlement. Artikel 3 Dit besluit treedt in werking op de datum van de vaststelling ervan. Het wordt bekendgemaakt in het Publicatieblad van de Europese Unie . Gedaan te Brussel, 28 juni 2024. Voor de Europese Raad De voorzitter C. MICHEL ( 1 ) Akte betreffende de verkiezing van de leden van het Europees Parlement door middel van rechtstreekse algemene verkiezingen gehecht aan Besluit 76/787/EGKS, EEG, Euratom van de Raad van 20 september 1976 ( PB L 278 van 8.10.1976, blz. 5 ). ( 2 ) PB C 326 van 26.10.2012, blz. 344 . ELI: http://data.europa.eu/eli/dec/2024/1862/oj ISSN 1977-0758 (electronic edition)",
  "source": "EUR LEX"
}