{
  "url": "http://www.w3.org/1999/xhtml\">",
  "content": "L_2013263NL.01001101.xml 5.10.2013 NL Publicatieblad van de Europese Unie L 263/11 UITVOERINGSVERORDENING (EU) Nr. 957/2013 VAN DE COMMISSIE van 4 oktober 2013 houdende inschrijving van een benaming in het register van beschermde oorsprongsbenamingen en beschermde geografische aanduidingen [Bamberger Hörnla / Bamberger Hörnle / Bamberger Hörnchen (BGA)] DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( 1 ) , en met name artikel 52, lid 2, Overwegende hetgeen volgt: (1) Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 2 ) is bij Verordening (EU) nr. 1151/2012 ingetrokken en daardoor vervangen. (2) Overeenkomstig artikel 6, lid 2, van Verordening (EG) nr. 510/2006 is de door Duitsland ingediende aanvraag tot registratie van de benaming \"Bamberger Hörnla\" / \"Bamberger Hörnle\" / \"Bamberger Hörnchen\" bekendgemaakt in het Publicatieblad van de Europese Unie ( 3 ) . (3) De vereniging \"Arche Noah\", met zetel in Schiltern (Oostenrijk), heeft bezwaar aangetekend tegen de registratie van deze benaming. De Commissie beschouwt dit bezwaar overeenkomstig artikel 7, lid 3, van Verordening (EG) nr. 510/2006 echter als onontvankelijk, aangezien het bezwaar rechtstreeks bij de Commissie is ingediend en niet, zoals bepaald in artikel 7, lid 2, tweede alinea, van die verordening, bij de bevoegde nationale autoriteiten. (4) De benaming \"Bamberger Hörnla\" / \"Bamberger Hörnle\" / \"Bamberger Hörnchen\" dient derhalve te worden geregistreerd in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde benaming wordt ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 oktober 2013. Voor de Commissie De voorzitter José Manuel BARROSO ( 1 ) PB L 343 van 14.12.2012, blz. 1 . ( 2 ) PB L 93 van 31.3.2006, blz. 12 . ( 3 ) PB C 283 van 19.9.2012, blz. 18 . BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.6. Groenten, fruit en granen, in ongewijzigde staat of verwerkt DUITSLAND Bamberger Hörnla/Bamberger Hörnle/Bamberger Hörnchen (BGA)",
  "source": "EUR LEX"
}