{
  "url": "http://www.w3.org/1999/xhtml\">",
  "content": "L_2007270NL.01000501.xml 13.10.2007 NL Publicatieblad van de Europese Unie L 270/5 BESLUIT VAN DE RAAD van 26 september 2007 betreffende de sluiting van een Aanvullende Overeenkomst tussen de Europese Gemeenschap, de Zwitserse Bondsstaat en het Vorstendom Liechtenstein houdende uitbreiding tot het Vorstendom Liechtenstein van de Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten (2007/658/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, in samenhang met de eerste zin van artikel 300, lid 2, Gezien het voorstel van de Commissie, Overwegende hetgeen volgt: (1) De Gemeenschap, het Vorstendom Liechtenstein en de Zwitserse Bondsstaat hebben onderhandeld en een overeenkomst geparafeerd om de Aanvullende Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten van 21 juni 1999 ( 1 ) uit te breiden tot het Vorstendom Liechtenstein. (2) Het is in het belang van de Gemeenschap die aanvullende overeenkomst goed te keuren, BESLUIT: Artikel 1 De Aanvullende Overeenkomst tussen de Europese Gemeenschap, de Zwitserse Bondsstaat en het Vorstendom Liechtenstein houdende uitbreiding tot het Vorstendom Liechtenstein van de Overeenkomst tussen de Europese Gemeenschap en de Zwitserse Bondsstaat inzake de handel in landbouwproducten („de aanvullende overeenkomst”) wordt hierbij namens de Gemeenschap goedgekeurd. De tekst van de aanvullende overeenkomst is aan dit besluit gehecht. Artikel 2 De voorzitter van de Raad is gemachtigd de persoon (personen) aan te wijzen die bevoegd is (zijn) de aanvullende overeenkomst te ondertekenen teneinde daardoor de Gemeenschap te binden. Gedaan te Brussel, 26 september 2007. Voor de Raad De voorzitter J. SILVA ( 1 ) PB L 114 van 30.4.2002, blz. 132 .",
  "source": "EUR LEX"
}