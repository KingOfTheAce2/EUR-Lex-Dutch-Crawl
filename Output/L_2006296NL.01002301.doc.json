{
  "url": "http://www.w3.org/1999/xhtml\">",
  "content": "L_2006296NL.01002301.xml 26.10.2006 NL Publicatieblad van de Europese Unie L 296/23 BESCHIKKING VAN DE COMMISSIE van 25 oktober 2006 tot intrekking van Beschikking 2004/262/EG tot vaststelling van beschermende maatregelen met betrekking tot geregistreerde paarden uit Zuid-Afrika (Kennisgeving geschied onder nummer C(2006) 5020) (Voor de EER relevante tekst) (2006/724/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/496/EEG van de Raad van 15 juli 1991 tot vaststelling van de beginselen voor de organisatie van de veterinaire controles voor dieren uit derde landen die in de Gemeenschap worden binnengebracht en tot wijziging van de Richtlijnen 89/662/EEG, 90/425/EEG en 90/675/EEG ( 1 ) , en met name op artikel 18, lid 7, Overwegende hetgeen volgt: (1) De tijdelijke toelating en de invoer van geregistreerde paarden uit Zuid-Afrika werden toegestaan bij Beschikking 2004/211/EG van de Commissie van 6 januari 2004 tot vaststelling van de lijst van derde landen en delen van hun grondgebied waaruit de lidstaten de invoer toestaan van levende paardachtigen en sperma, eicellen en embryo's van paarden en tot wijziging van de Beschikkingen 93/195/EEG en 94/63/EG ( 2 ) , mits aan bepaalde voorwaarden werd voldaan. (2) Beschikking 2004/262/EG van de Commissie van 17 maart 2004 tot vaststelling van beschermende maatregelen met betrekking tot geregistreerde paarden uit Zuid-Afrika ( 3 ) is vastgesteld als reactie op uitbraken van paardenpest bij paarden in het toezichtsgebied ten aanzien van paardenpest in het westelijke deel van de Kaapprovincie. (3) In maart 2005 heeft de Commissie een veterinair inspectiebezoek verricht in Zuid-Afrika, ook met name in het westelijke deel van de Kaapprovincie, om de maatregelen ter bestrijding van de uitbraken van paardenpest te beoordelen. Sinds 28 maart 2004 hebben zich geen nieuwe gevallen van die ziekte meer voorgedaan. (4) Zuid-Afrika heeft de Commissie in kennis gesteld van het bevredigende resultaat van een onderzoek bij in dit verband gevoelige wilde dieren, dat is uitgevoerd teneinde te constateren dat het virus in dat gebied niet meer circuleert. (5) De beschermende maatregelen hoeven daarom niet langer te worden toegepast en Beschikking 2004/262/EG moet worden ingetrokken. (6) De in deze beschikking vervatte maatregelen zijn in overeenstemming met het advies van het Permanent Comit√© voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2004/262/EG wordt ingetrokken. Artikel 2 De lidstaten nemen onmiddellijk de nodige maatregelen om aan deze beschikking te voldoen en zij maken die maatregelen bekend. Zij stellen de Commissie daarvan onverwijld in kennis. Artikel 3 Deze beschikking is gericht tot de lidstaten. Gedaan te Brussel, 25 oktober 2006. Voor de Commissie Markos KYPRIANOU Lid van de Commissie ( 1 ) PB L 268 van 24.9.1991, blz. 56 . Richtlijn laatstelijk gewijzigd bij de Toetredingsakte van 2003. ( 2 ) PB L 73 van 11.3.2004, blz. 1 . ( 3 ) PB L 81 van 19.3.2004, blz. 86 .",
  "source": "EUR LEX"
}