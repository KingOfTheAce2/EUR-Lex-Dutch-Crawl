{
  "url": "http://www.w3.org/1999/xhtml\">",
  "content": "L_2021400NL.01001401.xml 12.11.2021 NL Publicatieblad van de Europese Unie L 400/14 GEDELEGEERDE VERORDENING (EU) 2021/1961 VAN DE COMMISSIE van 5 augustus 2021 tot wijziging van bijlage I bij Verordening (EU) 2019/631 van het Europees Parlement en de Raad teneinde rekening te houden met de ontwikkeling van de massa van nieuwe personenauto’s die in 2017, 2018 en 2019 zijn geregistreerd (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/631 van het Europees Parlement en de Raad van 17 april 2019 tot vaststelling van CO 2 -emissienormen voor nieuwe personenauto’s en nieuwe lichte bedrijfsvoertuigen, en tot intrekking van Verordeningen (EG) nr. 443/2009 en (EU) nr. 510/2011 ( 1 ) , en met name artikel 14, lid 2, Overwegende hetgeen volgt: (1) De waarde M 0 voor de jaren 2022, 2023 en 2024 als bedoeld in artikel 14, lid 1, punt a), van Verordening (EU) 2019/631 moet worden vastgesteld op basis van de gemiddelde massa in rijklare toestand van alle in 2017, 2018 en 2019 in de Unie geregistreerde nieuwe personenauto’s. (2) Op basis van de waarden die in de Uitvoeringsbesluiten (EU) 2019/582 ( 2 ) , (EU) 2020/1035 ( 3 ) en (EU) 2021/973 ( 4 ) van de Commissie zijn gespecificeerd, gewogen naar het aantal nieuwe registraties in elk van die jaren, bedroeg de gemiddelde massa in rijklare toestand van de in de kalenderjaren 2017, 2018 en 2019 geregistreerde nieuwe personenauto’s 1 398,50 kg. (3) De specifieke emissiestreefcijfers voor fabrikanten van nieuwe personenauto’s moeten daarom voor de kalenderjaren 2022, 2023 en 2024 worden berekend volgens de formule in deel A, punt 4, van bijlage I bij Verordening (EU) 2019/631, waarbij de waarde 1 398,50 als M 0 wordt gebruikt. (4) Verordening (EU) 2019/631 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 In deel A, punt 4, van bijlage I bij Verordening (EU) 2019/631 wordt de vermelding M 0 vervangen door: “M0 = 1 379,88 in 2021, en 1 398,50 voor de jaren 2022, 2023 en 2024;”. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2021. Voor de Commissie De voorzitter Ursula VON DER LEYEN ( 1 ) PB L 111 van 25.4.2019, blz. 13 . ( 2 ) Uitvoeringsbesluit (EU) 2019/582 van de Commissie van 3 april 2019 tot bevestiging of wijziging van de voorlopige berekening van de gemiddelde specifieke CO 2 -emissies en specifieke emissiedoelstellingen voor fabrikanten van nieuwe lichte bedrijfsvoertuigen voor het kalenderjaar 2017 en voor de groep Volkswagen met inbegrip van haar leden voor de kalenderjaren 2014, 2015 en 2016 overeenkomstig Verordening (EU) nr. 510/2011 van het Europees Parlement en de Raad ( PB L 100 van 11.4.2019, blz. 47 ). ( 3 ) Uitvoeringsbesluit (EU) 2020/1035 van de Commissie van 3 juni 2020 ter bevestiging of wijziging van de voorlopige berekening van de gemiddelde specifieke CO 2 -emissies en specifieke emissiedoelstellingen voor fabrikanten van personenauto’s en lichte bedrijfsvoertuigen voor het kalenderjaar 2018 overeenkomstig Verordening (EU) 2019/631 van het Europees Parlement en de Raad ( PB L 227 van 16.7.2020, blz. 37 ). ( 4 ) Uitvoeringsbesluit (EU) 2021/973 van de Commissie van 1 juni 2021 ter bevestiging of wijziging van de voorlopige berekening van de gemiddelde specifieke CO 2 -emissies en de specifieke emissiedoelstellingen voor fabrikanten van personenauto’s en lichte bedrijfsvoertuigen voor het kalenderjaar 2019 en, voor de fabrikant van personenauto’s Dr. Ing. h.c. F. Porsche AG en de Volkswagengroep, voor de kalenderjaren 2014 tot en met 2018 overeenkomstig Verordening (EU) 2019/631 van het Europees Parlement en de Raad ( PB L 215 van 17.6.2021, blz. 1 ).",
  "source": "EUR LEX"
}