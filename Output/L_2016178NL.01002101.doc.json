{
  "url": "http://www.w3.org/1999/xhtml\"><!--",
  "content": "L_2016178NL.01002101.xml 2.7.2016 NL Publicatieblad van de Europese Unie L 178/21 BESLUIT (GBVB) 2016/1071 VAN DE RAAD van 1 juli 2016 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2014 Besluit 2014/512/GBVB ( 1 ) vastgesteld. (2) De Europese Raad heeft op 19 maart 2015 besloten dat de nodige maatregelen zouden worden genomen om een duidelijk verband te leggen tussen de duur van de beperkende maatregelen en de volledige uitvoering van de akkoorden van Minsk, in aanmerking nemend dat de volledige uitvoering was voorzien voor 31 december 2015. (3) Op 21 december 2015 heeft de Raad Besluit 2014/512/GBVB verlengd tot en met 31 juli 2016 om de uitvoering van de akkoorden van Minsk verder te kunnen beoordelen. (4) Aangezien men tot een oordeel is gekomen over de uitvoering van de akkoorden van Minsk, moet Besluit 2014/512/GBVB met nog eens zes maanden worden verlengd om de Raad in staat te stellen de uitvoering verder te beoordelen. (5) Besluit 2014/512/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 9, lid 1, eerste alinea, van Besluit 2014/512/GBVB wordt vervangen door: „1.   Dit besluit is van toepassing tot en met 31 januari 2017.”. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 1 juli 2016. Voor de Raad De voorzitter M. LAJČÁK ( 1 ) Besluit 2014/512/GBVB van de Raad van 31 juli 2014 betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 229 van 31.7.2014, blz. 13 ).",
  "source": "EUR LEX"
}