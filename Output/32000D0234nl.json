{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0234:NL:HTML\">",
  "content": "EUR-Lex - 32000D0234 - NL Avis juridique important | 32000D0234 2000/234/EG: Beschikking van de Commissie van 9 maart 2000 betreffende het niet opnemen van monolinuron als werkzame stof in bijlage I bij Richtlijn 91/414/EEG en tot intrekking van de toelating voor gewasbeschermingsmiddelen die deze werkzame stof bevatten (kennisgeving geschied onder nummer C(2000) 656) (Voor de EER relevante tekst) Publicatieblad Nr. L 073 van 22/03/2000 blz. 0018 - 0019 Beschikking van de Commissie van 9 maart 2000 betreffende het niet opnemen van monolinuron als werkzame stof in bijlage I bij Richtlijn 91/414/EEG en tot intrekking van de toelating voor gewasbeschermingsmiddelen die deze werkzame stof bevatten (kennisgeving geschied onder nummer C(2000) 656) (Voor de EER relevante tekst) (2000/234/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(1), laatstelijk gewijzigd bij Richtlijn 97/73/EG van de Commissie(2), Gelet op Verordening (EEG) nr. 3600/92 van de Commissie van 11 december 1992 houdende bepalingen voor de uitvoering van de eerste fase van het werkprogramma als bedoeld in artikel 8, lid 2, van Richtlijn 91/414/EEG van de Raad betreffende het op de markt brengen van gewasbeschermingsmiddelen(3), laatstelijk gewijzigd bij Verordening (EG) nr. 1199/97(4), en met name op artikel 7, lid 3 bis, onder b), Overwegende hetgeen volgt: (1) Bij Verordening (EG) nr. 933/94 van de Commissie(5), laatstelijk gewijzigd bij Verordening (EG) nr. 2230/95(6), is de lijst van werkzame stoffen van gewasbeschermingsmiddelen vastgesteld, zijn de voor de uitvoering van Verordening (EEG) nr. 3600/92 als rapporteur optredende lidstaten aangewezen, en zijn voor iedere werkzame stof de kennisgevers bekendgemaakt. (2) Monolinuron is een van de 90 in de eerste fase van het in artikel 8, lid 2, van Richtlijn 91/414/EEG van de Raad bedoelde werkprogramma te behandelen werkzame stoffen. (3) Het Verenigd Koninkrijk, de als rapporteur aangewezen lidstaat, heeft overeenkomstig artikel 7, lid 1, onder c), van Verordening (EEG) nr. 3600/92 zijn verslag van de evaluatie van de door de enige kennisgever overeenkomstig artikel 6, lid 1, van die verordening verstrekte gegevens, op 30 april 1996 bij de Commissie ingediend. (4) Het ingediende evaluatieverslag door de lidstaten en de Commissie is opnieuw bezien in het kader van het Permanent Plantenziektekundig Comité. Dit heeft op 20 juli 1999 overeenkomstig het bepaalde in artikel 7, lid 6, van Verordening (EEG) nr. 3600/92 geresulteerd in het bijgewerkte evaluatieverslag inzake monolinuron van de Commissie. (5) Uit de evaluaties is gebleken dat met de verstrekte gegevens niet is aangetoond dat gewasbeschermingsmiddelen die de betrokken werkzame stof bevatten aan de eisen van artikel 5, lid 1, onder a) en b), en lid 2, onder b), van Richtlijn 91/414/EEG voldoen. (6) De enige kennisgever heeft de Commissie en de als rapporteur aangewezen lidstaat meegedeeld niet langer te zullen deelnemen aan het werkprogramma voor deze werkzame stof. De voor volledige inachtneming van Richtlijn 91/414/EEG vereiste aanvullende informatie zal dan ook niet worden ingediend. (7) Deze werkzame stof kan derhalve niet in bijlage I bij Richtlijn 91/414/EEG worden opgenomen. (8) Overeenkomstig het bepaalde in artikel 4, lid 6, van Richtlijn 91/414/EEG moet een gedoogperiode worden vastgesteld voor de verwijdering, de opslag, het op de markt brengen of het gebruiken van de bestaande voorraden. (9) Deze beschikking vormt geen beletsel voor welke actie dan ook die de Commissie eventueel in een later stadium in het kader van Richtlijn 79/117/EEG van de Raad(7) met betrekking tot deze werkzame stof wil ondernemen. (10) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 Monolinuron wordt niet als werkzame stof in bijlage I bij Richtlijn 91/414/EEG opgenomen. Artikel 2 De lidstaten moeten ervoor zorgen dat: 1. de toelating van monolinuron bevattende gewasbeschermingsmiddelen uiterlijk zes maanden na de datum van kennisgeving van deze beschikking wordt ingetrokken; 2. met ingang van de datum van kennisgeving van deze beschikking geen monolinuron bevattende gewasbeschermingsmiddelen meer worden toegelaten of de toelating voor dergelijke gewasbeschermingsmiddelen niet meer wordt vernieuwd op grond van de in artikel 8, lid 2, van Richtlijn 91/414/EEG vastgestelde afwijkende maatregelen. Artikel 3 De lidstaten moeten overeenkomstig het bepaalde in artikel 4, lid 6, van Richtlijn 91/414/EEG een zo kort mogelijke termijn (tot uiterlijk 18 maanden na de datum van kennisgeving van deze beschikking) stellen voor de verwijdering, de opslag, het verder op de markt brengen of het gebruik van de bestaande voorraden. Artikel 4 Deze beschikking is gericht tot de lidstaten. Gedaan te Brussel, 9 maart 2000. Voor de Commissie David Byrne Lid van de Commissie (1) PB L 230 van 19.8.1991, blz. 1. (2) PB L 353 van 24.12.1997, blz. 26. (3) PB L 366 van 15.12.1992, blz. 10. (4) PB L 170 van 28.6.1997, blz. 19. (5) PB L 107 van 28.4.1994, blz. 8. (6) PB L 225 van 22.9.1995, blz. 1. (7) PB L 33 van 8.2.1979, blz. 36.",
  "source": "EUR LEX"
}