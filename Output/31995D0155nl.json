{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0155:NL:HTML\">",
  "content": "EUR-Lex - 31995D0155 - NL Avis juridique important | 31995D0155 95/155/EG: Besluit van de Raad van 10 april 1995 betreffende de voorlopige toepassing van de overeenkomst tussen de Europese Gemeenschap en de Volksrepubliek China betreffende de handel in textielprodukten die niet vallen onder de in het kader van de MVR gesloten bilaterale overeenkomst inzake de handel in textielprodukten die op 9 december 1988 is geparafeerd, als verlengd en gewijzigd bij de op 8 december 1992 geparafeerde briefwisseling Publicatieblad Nr. L 104 van 06/05/1995 blz. 0001 - 0001 BESLUIT VAN DE RAAD van 10 april 1995 betreffende de voorlopige toepassing van de overeenkomst tussen de Europese Gemeenschap en de Volksrepubliek China betreffende de handel in textielprodukten die niet vallen onder de in het kader van de MVR gesloten bilaterale overeenkomst inzake de handel in textielprodukten die op 9 december 1988 is geparafeerd, als verlengd en gewijzigd bij de op 8 december 1992 geparafeerde briefwisseling (95/155/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113 juncto artikel 228, lid 2, eerste zin, Gezien het voorstel van de Commissie, Overwegende dat de Commissie namens de Gemeenschap met de Volksrepubliek China onderhandelingen heeft gevoerd over een overeenkomst inzake de handel in textielprodukten die niet vallen onder de in het kader van de MVR gesloten bilaterale overeenkomst inzake de handel in textielprodukten die op 9 december 1988 is geparafeerd, als verlengd en gewijzigd bij de op 8 december 1992 geparafeerde briefwisseling; Overwegende dat deze overeenkomst in afwachting dat de voor de sluiting vereiste procedures worden afgerond met ingang van 1 januari 1995 op voorlopige basis dient te worden toegepast, op voorwaarde dat zij ook door de Volksrepubliek China voorlopig wordt toegepast, BESLUIT: Enig artikel De overeenkomst tussen de Europese Gemeenschap en de Volksrepubliek China betreffende de handel in textielprodukten die niet vallen onder de in het kader van de MVR gesloten bilaterale overeenkomst inzake de handel in textielprodukten die op 9 december 1988 is geparafeerd, als verlengd en gewijzigd bij de op 8 december 1992 geparafeerde briefwisseling, wordt in afwachting van haar formele sluiting met ingang van 1 januari 1995 voorlopig toegepast, op voorwaarde dat zij ook door de Volksrepubliek China wordt toegepast. De tekst van de overeenkomst is aan dit besluit gehecht. Gedaan te Luxemburg, 10 april 1995. Voor de Raad De Voorzitter A. JUPPÃ‰",
  "source": "EUR LEX"
}