{
  "url": "http://www.w3.org/1999/xhtml\"><!--",
  "content": "L_2014366NL.01002001.xml 20.12.2014 NL Publicatieblad van de Europese Unie L 366/20 GEDELEGEERDE VERORDENING (EU) Nr. 1371/2014 VAN DE COMMISSIE van 19 december 2014 tot wijziging van Gedelegeerde Verordening (EU) nr. 1031/2014 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 219, lid 1, in samenhang met artikel 228, Overwegende hetgeen volgt: (1) Op 7 augustus 2014 heeft de Russische regering een verbod ingevoerd op de import in Rusland van bepaalde producten uit de Unie, waaronder groenten en fruit. (2) Om te voorkomen dat de daaruit voortvloeiende verstoring van de groente- en fruitmarkt, waar grote hoeveelheden bederfelijke producten omgaan, uitgroeit tot een ernstiger of langdurige marktverstoring, is Gedelegeerde Verordening (EU) nr. 932/2014 van de Commissie ( 2 ) vastgesteld. Die verordening voorzag in maximale steunbedragen voor het uit de markt nemen, niet oogsten en groen oogsten. Het bij die verordening ingestelde mechanisme is vervolgens aangevuld bij Gedelegeerde Verordening (EU) nr. 1031/2014 van de Commissie ( 3 ) , op grond waarvan voor bepaalde hoeveelheden producten aanvullende, gerichte steun wordt toegekend, berekend op basis van de traditionele uitvoer naar Rusland. (3) De markt dreigt als gevolg van het Russische invoerverbod nog steeds ernstig te worden verstoord vanwege aanzienlijke prijsdalingen die terug te voeren zijn op het plotse wegvallen van een belangrijke exportmarkt. De normale, in Verordening (EU) nr. 1308/2013 bedoelde maatregelen volstaan kennelijk nog steeds niet om deze marktsituatie op te vangen. Daarom moet de toepassing van het mechanisme om overeenkomstig Gedelegeerde Verordening (EU) nr. 1031/2014 steun voor bepaalde hoeveelheden producten te verlenen, worden verlengd. (4) Rekening houdend met de hoeveelheden die naar raming onder het verbod vallen, moet de verlening van de financiële bijstand van de Unie worden verlengd in overeenstemming met de betrokken hoeveelheden producten. Die hoeveelheden moeten voor elke lidstaat worden berekend op basis van de gemiddelde hoeveelheden van de betrokken producten die in de voorbije drie jaar door die lidstaat naar Rusland zijn uitgevoerd gedurende de volgende maanden: april en mei voor fruit en januari tot en met mei voor groenten. Voorts moeten aan de lijst van producten die voor steun op grond van Gedelegeerde Verordening (EU) nr. 1031/2014 in aanmerking komen, citroenen van GN-code 0805 50 10  worden toegevoegd wegens de seizoensgebonden uitvoer. (5) Gedelegeerde Verordening (EU) nr. 1031/2014 moet derhalve dienovereenkomstig worden gewijzigd. (6) Om een onmiddellijk effect op de markt te hebben en bij te dragen aan de stabilisering van de prijzen, moet deze verordening in werking treden op de dag van de bekendmaking ervan, HEEFT DE VOLGENDE VERORDENING VASTGESTELD: Artikel 1 Wijziging van Gedelegeerde Verordening (EU) nr. 1031/2014 Gedelegeerde Verordening (EU) nr. 1031/2014 wordt als volgt gewijzigd: 1) Artikel 1 wordt als volgt gewijzigd: a) aan lid 2 wordt het volgende punt r) toegevoegd: „r) citroenen van GN-code 0805 50 10 .” ; b) lid 3 wordt vervangen door: „3.   De in lid 1 bedoelde steun wordt verleend voor activiteiten die worden verricht in een als volgt onderverdeelde periode: a) een periode van 30 september 2014 tot en met de datum waarop de in artikel 2, lid 1, bedoelde hoeveelheden in elke betrokken lidstaat zijn opgebruikt, of, als dat eerder is, tot en met 31 december 2014; b) een periode van 1 januari 2015 tot en met de datum waarop de in artikel 2, lid 1, bedoelde hoeveelheden in elke betrokken lidstaat zijn opgebruikt, of, als dat eerder is, tot en met 30 juni 2015.” . 2) Artikel 2, lid 1, wordt vervangen door: „1.   De in artikel 1, lid 1, bedoelde steun wordt de lidstaten ter beschikking gesteld voor de volgende hoeveelheden producten: a) voor de in artikel 1, lid 3, onder a), bedoelde periode, de in bijlage I vastgestelde hoeveelheden; b) voor de in artikel 1, lid 3, onder b), bedoelde periode, de in bijlage I bis vastgestelde hoeveelheden. Voor de in artikel 1, lid 3, onder a), bedoelde periode wordt deze steun tevens in alle lidstaten beschikbaar gesteld voor het uit de markt nemen, groen oogsten of niet oogsten van één of meer in artikel 1, lid 2, bedoelde, door de lidstaat vastgestelde producten, voor zover de betrokken aanvullende hoeveelheid niet meer dan 3 000 ton per lidstaat bedraagt.” . 3) Artikel 9 wordt als volgt gewijzigd: a) de leden 1 en 2 worden vervangen door: „1.   Producentenorganisaties vragen de betaling van de in de artikelen 4, 5 en 6 bedoelde financiële bijstand van de Unie aan uiterlijk op 31 januari 2015 voor de verrichtingen die zijn uitgevoerd in de in artikel 1, lid 3, onder a), bedoelde periode, en uiterlijk op 31 juli 2015 voor de verrichtingen die zijn uitgevoerd in de in artikel 1, lid 3, onder b), bedoelde periode. 2.   Producentenorganisaties vragen overeenkomstig de procedure van artikel 72 van Uitvoeringsverordening (EU) nr. 543/2011 de betaling van de in de artikelen 4 en 6 van de onderhavige verordening bedoelde totale financiële bijstand van de Unie aan uiterlijk op 31 januari 2015 voor de verrichtingen die zijn uitgevoerd in de in artikel 1, lid 3, onder a), van de onderhavige verordening bedoelde periode, en uiterlijk op 31 juli 2015 voor de verrichtingen die zijn uitgevoerd in de in artikel 1, lid 3, onder b), van de onderhavige verordening bedoelde periode.” ; b) in lid 3 worden de woorden „uiterlijk op de in lid 1 genoemde datum” vervangen door „uiterlijk op de in lid 1 genoemde data”. 4) In artikel 10, lid 1, wordt het inleidende deel van de eerste alinea vervangen door: „De lidstaten stellen de Commissie voor elk product in kennis van de volgende informatie, meer bepaald uiterlijk op 30 september 2014, 15 oktober 2014, 31 oktober 2014, 15 november 2014, 30 november 2014, 15 december 2014, 31 december 2014, 15 januari 2015, 31 januari 2015 en 15 februari 2015, met betrekking tot de in artikel 1, lid 3, onder a), bedoelde periode, en tot en met 30 september 2015, uiterlijk op de 15e en de laatste dag van elke maand, met betrekking tot de in artikel 1, lid 3, onder b), bedoelde periode:” . 5) Artikel 11 wordt vervangen door: „Artikel 11 Betaling van de financiële bijstand van de Unie De uitgaven van de lidstaten voor de betalingen in het kader van deze verordening komen slechts voor financiële bijstand van de Unie in aanmerking indien deze uiterlijk op de volgende data zijn betaald: a) 30 juni 2015 voor verrichtingen die zijn uitgevoerd in de in artikel 1, lid 3, onder a), bedoelde periode; b) 30 september 2015 voor verrichtingen die zijn uitgevoerd in de in artikel 1, lid 3, onder b), bedoelde periode.” . 6) De titel van bijlage I wordt vervangen door: „Per lidstaat toegewezen maximumhoeveelheden producten als bedoeld in artikel 2, lid 1, onder a)” . 7) Bijlage I bis wordt toegevoegd, waarvan de tekst is opgenomen in bijlage I bij de onderhavige verordening. 8) De bijlagen III en IV worden vervangen door de tekst die is opgenomen in bijlage II bij de onderhavige verordening. Artikel 2 Inwerkingtreding Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 2014. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) nr. 932/2014 van de Commissie van 29 augustus 2014 tot vaststelling van tijdelijke buitengewone maatregelen ter ondersteuning van producenten van bepaalde soorten groenten en fruit en tot wijziging van Gedelegeerde Verordening (EU) nr. 913/2014 ( PB L 259 van 30.8.2014, blz. 2 ). ( 3 ) Gedelegeerde Verordening (EU) nr. 1031/2014 van de Commissie van 29 september 2014 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit ( PB L 284 van 30.9.2014, blz. 22 ). BIJLAGE I „BIJLAGE I bis Per lidstaat toegewezen maximumhoeveelheden producten als bedoeld in artikel 2, lid 1, onder b) (ton) Appelen en peren Pruimen, tafeldruiven en kiwi's Tomaten, wortelen, niet-scherpsmakende pepers, komkommers en augurken Sinaasappelen, clementines, mandarijnen en citroenen België 21 200 0 13 200 0 Duitsland 3 450 0 0 0 Griekenland 200 3 100 2 000 0 Spanje 300 0 26 650 15 775 Frankrijk 3 800 0 1 450 0 Italië 8 400 3 800 0 0 Cyprus 0 0 0 1 750 Litouwen 0 0 6 000 0 Nederland 9 700 0 24 650 0 Oostenrijk 500 0 0 0 Polen 155 700 0 18 650 0 Portugal 350 0 0 0” BIJLAGE II „BIJLAGE III Modellen voor kennisgevingen als bedoeld in artikel 10 KENNISGEVING VAN MARKTONTTREKKINGEN — GRATIS VERSTREKKING Lidstaat: Betrokken periode: Datum: Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Hoeveelheid (ton) Financiële bijstand van de Unie (EUR) Hoeveelheid (ton) Financiële bijstand van de Unie (EUR) uit de markt nemen vervoer sorteren en verpakken TOTAAL uit de markt nemen vervoer sorteren en verpakken TOTAAL (a) (b) (c) (d) (e) = (b) + (c) + (d) (f) (g) (h) (i) (j) = (g) + (h) + (i) (k) = (a) + (f) (l) = (e) + (j) Appelen Peren Totaal appelen en peren Tomaten Wortelen Niet-scherpsmakende pepers Komkommers en augurken Totaal groenten Pruimen Druiven voor tafelgebruik Kiwi's Totaal ander fruit Sinaasappelen Clementines Mandarijnen Citroenen Totaal citrusvruchten Kool Bloemkool en broccoli Paddenstoelen Zacht fruit Totaal andere TOTAAL * Per kennisgeving wordt één afzonderlijk Excelformulier ingevuld. KENNISGEVING VAN MARKTONTTREKKINGEN — OVERIGE BESTEMMINGEN Lidstaat: Betrokken periode: Datum: Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Hoeveelheid (ton) Financiële bijstand van de Unie (EUR) Hoeveelheid (ton) Financiële bijstand van de Unie (EUR) (a) (b) (c) (d) (e) = (a) + (c) (f) = (b) + (d) Appelen Peren Totaal appelen en peren Tomaten Wortelen Niet-scherpsmakende pepers Komkommers en augurken Totaal groenten Pruimen Druiven voor tafelgebruik Kiwi's Totaal ander fruit Sinaasappelen Clementines Mandarijnen Citroenen Totaal citrusvruchten Kool Bloemkool en broccoli Paddenstoelen Zacht fruit Totaal andere TOTAAL * Per kennisgeving wordt één afzonderlijk Excelformulier ingevuld. KENNISGEVING VAN NIET OOGSTEN EN GROEN OOGSTEN Lidstaat: Betrokken periode: Datum: Product Producentenorganisaties Niet-aangesloten producenten Totale hoeveelheid (ton) Totale financiële bijstand van de Unie (EUR) Oppervlakte (ha) Hoeveelheid (ton) Financiële bijstand van de Unie (EUR) Oppervlakte (ha) Hoeveelheid (ton) Financiële bijstand van de Unie (EUR) (a) (b) (c) (d) (e) (f) (g) = (b) + (e) (h) = (c) + (f) Appelen Peren Totaal appelen en peren Tomaten Wortelen Niet-scherpsmakende pepers Komkommers en augurken Totaal groenten Pruimen Druiven voor tafelgebruik Kiwi's Totaal ander fruit Sinaasappelen Clementines Mandarijnen Citroenen Totaal citrusvruchten Kool Bloemkool en broccoli Paddenstoelen Zacht fruit Totaal andere TOTAAL * Per kennisgeving wordt één afzonderlijk Excelformulier ingevuld. „BIJLAGE IV MET DE EERSTE KENNISGEVING MEE TE STUREN TABELLEN ALS BEDOELD IN ARTIKEL 10, LID 1 MARKTONTTREKKINGEN — OVERIGE BESTEMMINGEN Door de lidstaten overeenkomstig artikel 79, lid 1, van Uitvoeringsverordening (EU) nr. 543/2011 en de artikelen 4 en 5 van de onderhavige verordening vastgestelde maximale steunbedragen Lidstaat: Datum: Product Bijdrage van de producentenorganisatie (EUR/100 kg) Financiële bijstand van de Unie (EUR/100 kg) Appelen Peren Tomaten Wortelen Kool Niet-scherpsmakende pepers Bloemkool en broccoli Komkommers en augurken Paddenstoelen Pruimen Zacht fruit Druiven voor tafelgebruik Kiwi's Sinaasappelen Clementines Mandarijnen Citroenen NIET OOGSTEN EN GROEN OOGSTEN Door de lidstaten overeenkomstig artikel 85, lid 4, van Uitvoeringsverordening (EU) nr. 543/2011 en artikel 6 van de onderhavige verordening vastgestelde maximale steunbedragen Lidstaat: Betrokken periode: Datum: Product Vollegrondteelt Kasteelt Bijdrage van de producentenorganisatie (EUR/ha) Financiële bijstand van de Unie (EUR/ha) Bijdrage van de producentenorganisatie (EUR/ha) Financiële bijstand van de Unie (EUR/ha) Appelen Peren Tomaten Wortelen Kool Niet-scherpsmakende pepers Bloemkool en broccoli Komkommers en augurken Paddenstoelen Pruimen Zacht fruit Druiven voor tafelgebruik Kiwi's Sinaasappelen Clementines Mandarijnen Citroenen ”",
  "source": "EUR LEX"
}