{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0909:NL:HTML\">",
  "content": "EUR-Lex - 31979D0909 - NL Avis juridique important | 31979D0909 79/909/EEG: Beschikking van de Commissie van 18 oktober 1979 houdende goedkeuring van het programma voor versnelde herstructurering en omschakeling van de wijnbouw in bepaalde mediterrane gebieden van Frankrijk overeenkomstig Richtlijn 78/627/EEG (Slechts de tekst in de Franse taal is authentiek) Publicatieblad Nr. L 280 van 09/11/1979 blz. 0032 - 0033 Bijzondere uitgave in het Spaans: Hoofdstuk 03 Deel 16 blz. 0321 Bijzondere uitgave in het Portugees: Hoofdstuk 03 Deel 16 blz. 0321 ++++ BESCHIKKING VAN DE COMMISSIE van 18 oktober 1979 houdende goedkeuring van het programma voor versnelde herstructurering en omschakeling van de wijnbouw in bepaalde mediterrane gebieden van Frankrijk overeenkomstig Richtlijn 78/627/EEG ( Slechts de tekst in de Franse taal is authentiek ) ( 79/909/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 78/627/EEG van de Raad van 19 juni 1978 inzake het programma voor versnelde herstructurering en omschakeling van de wijnbouw in bepaalde mediterrane gebieden van Frankrijk ( 1 ) , en met name op artikel 2 , lid 3 , Overwegende dat de Franse Regering mededeling neeft gedaan van het programma voor de toepassing van Richtlijn 78/627/EEG van 19 juni 1978 inzake het programma voor versnelde herstructurering en omschakeling van de wijnbouw in bepaalde mediterrane gebieden van Frankrijk ; Overwegende dat het programma alle gegevens , bepalingen en maatregelen inzake herstructurering en omschakeling van het wijnbouwareaal bevat die zijn vermeld in artikel 3 , lid 1 , sub a ) , b ) , c ) en d ) , van Richtlijn 78/627/EEG ; Overwegende dat deze gegevens , bepalingen en maatregelen volstaan om te garanderen dat aan de voorwaarden van artikel 3 van voornoemde richtlijn wordt voldaan en dat derhalve de doelstellingen van de bij de richtlijn vastgestelde gemeenschappelijke actie kunnen worden bereikt ; Overwegende dat de Franse Regering voldoende heeft aangetoond dat de financiële deelneming van de Gemeenschap een aanvullend karakter heeft ; Overwegende dat in overleg met de Franse Republiek moet worden vastgesteld op welke wijze de Commissie periodiek over het verloop van het programma op de hoogte moet worden gehouden en dat ter zake een overeenkomst is bereikt ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 Het door de Franse Regering ingediende programma voor de toepassing van Richtlijn 78/627/EEG van de Raad van 19 juni 1978 inzake het programma voor versnelde herstructurering en omschakeling van de wijnbouw in bepaalde mediterrane gebieden van Frankrijk wordt goedgekeurd . Artikel 2 Aan het einde van ieder wijnoogstjaar ( september ) dient de Franse Regering een verslag in over het verloop van het in het vorige artikel bedoelde programma . Dat verslag dient de onderstaande gegevens te bevatten : 1 . met betrekking tot de herstructurering van het wijnbouwareaal : 1.1 . aantal hectaren dat reeds is geherstructureerd 1.2 . aantal hectaren dat reeds is vernieuwd , gespecificeerd naar wijnstokras en naar departement 1.3 . categorie waartoe de geherstructureerde wijnbouwzones behoren , per departement 1.4 . naam van de aanbevolen wijnstokrassen 1.5 . totale kosten ; 2 . met betrekking tot de omschakeling van wijngaarden : 2.1 . aantal hectaren dat reeds is gerooid 2.2 . ligging van de betrokken oppervlakten 2.3 . aantal hectaren dat reeds is geïrrigeerd 2.4 . ligging van de geïrrigeerde oppervlakten  ( hierbij moet worden vermeld of de wijngaarden reeds zijn gerooid dan wel wanneer de rooiing zal plaatsvinden ) 2.5 . totale kosten van de irrigatie 2.6 . met de technische uitvoering belaste instanties ; 3 . met betrekking tot de vervangingsteelten : 3.1 . totaal aantal hectaren dat bestemd is voor vervangingsteelten met vermelding van de ligging van de percelen 3.2 . aantal hectaren vollegrondsgroenten met vermelding van de ligging van de percelen 3.3 . aantal hectaren voor anders dan op de volle grond geteelde groenten met vermelding van de ligging van de percelen 3.4 . aantal hectaren voor tuinbouw met vermelding van de ligging van de percelen aantal hectaren voor fruitteelt met vermelding van de ligging van de percelen 3.5 . aantal hectaren zaai - en pootgoed met vermelding van de ligging van de percelen aantal hectaren eiwithoudende gewassen met vermelding van de ligging van de percelen 3.6 . aantal hectaren andere teelten met vermelding van de ligging van de percelen . Artikel 3 Deze beschikking is gericht tot de Franse Republiek . Gedaan te Brussel , 18 oktober 1979 . Voor de Commissie Finn GUNDELACH Vice-Voorzitter ( 1 ) PB nr . L 206 van 29 . 7 . 1978 , blz . 1 .",
  "source": "EUR LEX"
}