{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984Y0204(01):NL:HTML\">",
  "content": "EUR-Lex - 31984Y0204(01) - NL Avis juridique important | 31984Y0204(01) Resolutie van de Raad van 23 januari 1984 inzake de bevordering van de werkgelegenheid voor jongeren Publicatieblad Nr. C 029 van 04/02/1984 blz. 0001 - 0003 Bijzondere uitgave in het Spaans: Hoofdstuk 05 Deel 4 blz. 0100 Bijzondere uitgave in het Portugees: Hoofdstuk 05 Deel 4 blz. 0100 ++++ RESOLUTIE VAN DE RAAD van 23 januari 1984 inzake de bevordering van de werkgelegenheid voor jongeren ( 84/C 29/01 ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien de door de Commissie ingediende ontwerpresolutie ( 1 ) , Gezien het advies van het Europese Parlement ( 2 ) , Gezien het advies van het Economisch en Sociaal Comité ( 3 ) , Overwegende dat de Staatshoofden en Regeringsleiders op hun bijeenkomsten van maart 1982 , december 1982 en maart 1983 erop hebben gewezen dat bestrijding van de jeugdwerkloosheid en vergroting van de werkgelegenheid voor jongeren de hoogste prioriteit verdienen ; Overwegende dat de Raad tijdens zijn zitting van 28 juni 1982 , die werd bijgewoond door de ministers van Arbeid en Sociale Zaken , alsmede tijdens zijn zitting van 16 november 1982 , die werd bijgewoond door de ministers van Economische Zaken en Financiën en de ministers van Arbeid en Sociale Zaken , zijn diepe bezorgheid heeft uitgesproken over het blijvend hoge werkloosheidspeil , in het bijzonder onder jongeren ; Overwegende dat de toegang van jongeren tot het arbeidsproces moet worden bevorderd en dat het aantal arbeidsplaatsen dat aan jongeren kan worden aangeboden , moet worden vergroot ; Overwegende dat het Europese Parlement herhaaldelijk heeft gewezen op de noodzaak om de gelijkheid van kansen ten aanzien van de werkgelegenheid te bevorderen en meer in het bijzonder de jeugdwerkloosheid te bestrijden ; Overwegende dat alleen met een samenstel van maatregelen een antwoord kan worden gevonden op de diversiteit van de situaties waarin de jongeren zich bevinden en op de uiteenlopende economische en sociale omstandigheden in de Lid-Staten , HEEFT DE VOLGENDE RESOLUTIE AANGENOMEN : I . Doelstellingen De Raad stelt vast dat de jeugdwerkloosheid een veronstrustend aspect van de algemene werkgelegenheidssituatie vormt ; een oplossing kan slechts worden gevonden in het kader van een algemeen beleid dat herstel van de economische bedrijvigheid en de werkgelegenheid mogelijk maakt . Ten einde de jeugdwerkloosheid geleidelijk en in aanzienlijke mate te verminderen , moeten in deze situatie in de komende vijf jaar , naast initiatieven op het gebied van de beroepsopleiding ( 4 ) , ook initiatieven voor het scheppen van extra arbeidsplaatsen worden ontplooid . II . Algemene richtsnoeren 1 . Bij de ten uitvoer te leggen specifieke maatregelen moet rekening worden gehouden met de uiteenlopende nationale omstandigheden en de rol en de verantwoordelijkheden van de sociale partners op dit gebied . 2 . Deze maatregelen moeten : - worden ingepast in de algemene maatregelen die gericht zijn op het creëren van arbeidsplaatsen en op een grotere flexibiliteit van de arbeidsmarkt ( 5 ) ; - een aanvulling vormen op en op adequate wijze aansluiten bij acties op het gebied van de beroepsopleiding , zijnde een instrument voor een actief werkgelegenheidsbeleid en een middel om de jongeren op het beroepsleven voor te bereiden ; - bijzondere aandacht schenken aan de meest kansarme jongeren en aan jongeren die langdurig of bij herhaling werkloos zijn ; - bijzondere maatregelen omvatten om een grotere verscheidenheid aan beroepen en arbeidsplaatsen daadwerkelijk toegankelijk te maken voor jonge vrouwen , ten einde de zeer hoge werkloosheid onder hen te bestrijden ; - de ontwikkeling van onzekere arbeidsplaatsen vermijden en daarom , voor zover dit enigszins mogelijk is , gericht zijn op activiteiten die toekomstperspectieven bieden , rekening houdend met de mogelijkheden geboden door de nieuwe technologieën en die welke voortvloeien uit plaatselijke economische en sociale behoeften . III . Maatregelen van de Lid-Staten 1 . In het kader van hun beleid en praktijken zouden de Lid-Staten de volgende maatregelen in overweging moeten nemen : - waar mogelijk , aanmoediging van de sociale partners om bij het sluiten van overeenkomsten die invloed hebben op de werkgelegenheid , ook met betrekking tot de reorganisatie en de verkorting van de arbeidstijd , het in dienst nemen van jongeren te begunstigen en daarbij rekening te houden met hun specifieke behoeften ; - bevordering van de opname van jongeren in het arbeidsproces , met name door gebruik te maken van de mogelijkheden geboden door subsidies bij de aanwerving en de tewerkstelling van jongeren , waardoor kan worden bijgedragen tot het scheppen van extra arbeidsplaatsen , en door met gepaste middelen een sterker verband te leggen met de opleiding , en in het bijzonder met de alternerende opleiding ; - bestudering , met de bedoeling deze te doorbreken , van de starre patronen die het aanwerven van jonge werknemers onnodig zouden kunnen belemmeren , zonder dat hierdoor echter de gezondheidsbescherming en de ontplooiing van de jongeren in het geding mogen komen ; - het bijstaan van jongeren die een onderneming willen oprichten , of willen deelnemen in de oprichting van een onderneming , ook wanneer het een cooperatie betreft , met name door het verschaffen van voldoende opleidingsmogelijkheden , dienstverlening bij de evaluatie van projecten en het geven van adviezen , alsmede van administratieve , technische en financiële hulp bij de start van deze ondernemingen ; - het onderzoeken van mogelijkheden van tewerkstelling en opleiding bij overheidsdiensten of bij instellingen van openbaar nut , waarbij in het bijzonder zorg dient te worden besteed aan de aanwerving van jongeren ; - jongeren in het kader van de bestaande dienstverlening helpen hun vaardigheden en professionele belangstelling te ontwikkelen ; voorts rekening houden met hun motivering en belangstelling buiten de werksfeer , met name op sociaal en cultureel gebied , voor zover deze kunnen bijdragen tot de ontwikkeling van hun vaardigheden voor het beroepsleven . IV . Maatregelen op communautair niveau 1 . De Raad herinnert aan de rol van het Europees Sociaal Fonds bij het scheppen van werkgelegenheid . 2 . De Commissie wordt uitgenodigd om de tenuitvoerlegging van werkgelegenheidsprojecten voor jongeren met een innoverend karakter te steunen , daarbij rekening houdend met de bijdrage die dergelijke projecten kunnen leveren tot het verbeteren van de werkgelegenheidssituatie voor jongeren in de Gemeenschap , met name daar waar het jeugdwerkloosheidsprobleem bijzonder ernstig is . Daartoe wordt de Commissie verzocht demonstratieprojecten rond de volgende thema's aan te moedigen en te coordineren : a ) oprichting van nieuwe kleine ondernemingen , met inbegrip van cooperaties , door jongeren of waarin jongeren deelnemen ; b ) experimenteren met mogelijkheden tot tewerkstelling van meer jongeren in het kader van maatregelen die onder meer de reorganisatie en verkorting van de arbeidstijd inhouden ; c ) oprichting en ontwikkeling van speciale beroepskeuze - en voorlichtingscentra voor jongeren , om op plaatselijk niveau de samenwerking te bevorderen tussen de verschillende diensten en vrijwilligersorganisaties die zich bezighouden met de problematiek van jongeren , met name de meest kansarme jongeren , waaronder jonge migranten . 3 . De Commissie wordt tevens uitgenodigd om een jaarlijkse uitwisseling van informatie tussen de Lid-Staten te organiseren over de maatregelen die zij overeenkomstig deze resolutie hebben genomen om de tewerkstellingsmogelijkheden voor jongeren uit te breiden , alsmede om middelen voor controle , onderzoek en evaluatie te creëren . V . Slotbepalingen 1 . Over de financiering door de Gemeenschap van de in hoofdstuk IV bedoelde maatregelen wordt beslist in het kader van de begrotingsprocedure en overeenkomstig de juridische verplichtingen van de Raad . De financiering door de Gemeenschap van de in hoofdstuk IV , punt 2 , bedoelde projecten geschiedt naargelang van de financieringsmogelijkheden en -voorschriften van het Europees Sociaal Fonds . 2 . De Raad zal de bij de tenuitvoerlegging van deze resolutie geboekte vorderingen en resultaten bespreken aan de hand van een tussentijds verslag en van een eindverslag , dat de Commissie voor 30 juni 1989 bij de Raad zal indienen ( 7 ) . ( 1 ) PB nr . C 149 van 8 . 6 . 1983 , blz . 14 . ( 2 ) PB nr . C 307 van 14 . 11 . 1983 , blz . 88 . ( 3 ) Advies uitgebracht op 1 juni 1983 ( nog niet in het PB verschenen ) . ( 4 ) Zie de resolutie van de Raad van 11 juli 1983 betreffende het beleid inzake beroepsopleiding in de Europese Gemeenschap in de jaren tachtig ( PB nr . C 193 van 20 . 7 . 1983 , blz . 2 ) . ( 5 ) Deze maatregelen kunnen maatregelen behelzen met betrekking tot de reorganisatie en de verkorting van de arbeidstijd , overeenkomstig de conclusies van de Raad van 16 november 1982 . ( 6 ) Zulks in de context van de conclusies van de Raad van 16 november 1982 . ( 7 ) De Raad zal voorts te zijner tijd op basis van een mededeling van de Commissie de initiatieven bespreken die de Lid-Staten en de Gemeenschap overeenkomstig deze resolutie hebben ontplooid , ten einde deze initiatieven in sterkere mate te coordineren .",
  "source": "EUR LEX"
}