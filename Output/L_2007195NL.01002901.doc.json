{
  "url": "http://www.w3.org/1999/xhtml\">",
  "content": "L_2007195NL.01002901.xml 27.7.2007 NL Publicatieblad van de Europese Unie L 195/29 RICHTLIJN 2007/48/EG VAN DE COMMISSIE van 26 juli 2007 tot wijziging van Richtlijn 2003/90/EG houdende bepalingen ter uitvoering van artikel 7 van Richtlijn 2002/53/EG van de Raad met betrekking tot de kenmerken waartoe het onderzoek van bepaalde rassen van landbouwgewassen zich ten minste moet uitstrekken, en de minimumeisen voor dat onderzoek (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2002/53/EG van de Raad van 13 juni 2002 betreffende de gemeenschappelijke rassenlijst van landbouwgewassen ( 1 ) , en met name op artikel 7, lid 2, onder a) en b), Overwegende hetgeen volgt: (1) Richtlijn 2003/90/EG van de Commissie ( 2 ) is vastgesteld om ervoor te zorgen dat de rassen die de lidstaten in hun nationale rassenlijsten opnemen, aan de richtsnoeren van het Communautair Bureau voor plantenrassen (CBP) voldoen wat betreft de kenmerken waartoe het onderzoek van de rassen zich ten minste moet uitstrekken en de minimumeisen voor dat onderzoek, voor zover deze richtsnoeren zijn vastgesteld. Voor andere rassen bepaalt die richtlijn dat de richtsnoeren van de Internationale Unie tot bescherming van kweekproducten (UPOV) van toepassing zijn. (2) Het CBP en de UPOV hebben sindsdien verdere richtsnoeren voor een aantal andere gewassen vastgesteld of bestaande richtsnoeren aangepast. (3) Richtlijn 2003/90/EG moet daarom dienovereenkomstig worden gewijzigd. (4) De in deze richtlijn vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 De bijlagen I en II bij Richtlijn 2003/90/EG worden vervangen door de tekst in de bijlage bij deze richtlijn. Artikel 2 In het geval van onderzoeken die vóór 1 november 2007 zijn begonnen, mogen de lidstaten Richtlijn 2003/90/EG toepassen in de versie die vóór de wijziging bij deze richtlijn gold. Artikel 3 De lidstaten dienen uiterlijk op 31 oktober 2007 de nodige wettelijke en bestuursrechtelijke bepalingen vast te stellen en bekend te maken om aan deze richtlijn te voldoen. Zij delen de Commissie de tekst van die bepalingen onverwijld mee, alsmede een tabel ter weergave van het verband tussen die bepalingen en deze richtlijn. Zij passen die bepalingen toe vanaf 1 november 2007. Wanneer de lidstaten die bepalingen aannemen, wordt in die bepalingen zelf of bij de officiële bekendmaking daarvan naar deze richtlijn verwezen. De regels voor die verwijzing worden vastgesteld door de lidstaten. Artikel 4 Deze richtlijn treedt in werking op de zevende dag volgende op die van haar bekendmaking in het Publicatieblad van de Europese Unie . Artikel 5 Deze richtlijn is gericht tot de lidstaten. Gedaan te Brussel, 26 juli 2007. Voor de Commissie Markos KYPRIANOU Lid van de Commissie ( 1 ) PB L 193 van 20.7.2002, blz. 1 . Richtlijn laatstelijk gewijzigd bij Verordening (EG) nr. 1829/2003 van het Europees Parlement en de Raad ( PB L 268 van 18.10.2003, blz. 1 ). ( 2 ) PB L 254 van 8.10.2003, blz. 7 . Richtlijn gewijzigd bij Richtlijn 2005/91/EG ( PB L 331 van 17.12.2005, blz. 24 ). BIJLAGE „ BIJLAGE I Lijst van de in artikel 1, lid 2, onder a), bedoelde gewassen die moeten voldoen aan de CBP-testprotocollen Soorten die zijn opgenomen in de gemeenschappelijke rassenlijst CBP-protocol Voedererwt Erwt, TP 7/1 van 6.11.2003 Koolzaad Koolzaad, TP 36/1 van 25.3.2004 Zonnebloem Zonnebloem, TP 81/1 van 31.10.2002 Haver Haver, TP 20/1 van 6.11.2003 Gerst Gerst, TP 19/2 van 6.11.2003 Rijst Rijst, TP 16/1 van 18.11.2004 Rogge Rogge, TP 58/1 van 31.10.2002 Triticale Triticale, TP 121/2 van 22.1.2007 Tarwe Tarwe, TP 3/3 van 6.11.2003 Harde tarwe Harde tarwe, TP 120/2 van 6.11.2003 Mais Mais, TP 2/2 van 15.11.2001 Aardappel Aardappel, TP 23/2 van 1.12.2005 Vlas Vlas, TP/57/1 van 21.3.2007 De tekst van deze protocollen is te vinden op de website van het CBP (www.cpvo.europa.eu). BIJLAGE II Lijst van de in artikel 1, lid 2, onder b), bedoelde gewassen die moeten voldoen aan de UPOV-testrichtsnoeren Soorten die zijn opgenomen in de gemeenschappelijke rassenlijst UPOV-richtsnoeren Voederbiet Voederbiet, richtsnoer TG/150/3 van 4.11.1994 Kruipend struisgras/heidestruisgras Struisgras, richtsnoer TG/30/6 van 12.10.1990 Hoog struisgras Struisgras, richtsnoer TG/30/6 van 12.10.1990 Wit struisgras Struisgras, richtsnoer TG/30/6 van 12.10.1990 Gewoon struisgras Struisgras, richtsnoer TG/30/6 van 12.10.1990 Paardengras Paardengras, richtsnoer TG/180/3 van 4.4.2001 Alaskadravik Alaskadravik, richtsnoer TG/180/3 van 4.4.2001 Kropaar Kropaar, richtsnoer TG/31/8 van 17.4.2002 Rietzwenkgras Rietzwenkgras, richtsnoer TG/39/8 van 17.4.2002 Schapengras Schapengras, richtsnoer TG/67/5 van 5.4.2006 Beemdlangbloem Beemdlangbloem, richtsnoer TG/39/8 van 17.4.2002 Roodzwenkgras Roodzwenkgras, richtsnoer TG/67/5 van 5.4.2006 Italiaans raaigras Raaigras, richtsnoer TG/4/8 van 5.4.2006 Engels raaigras Raaigras, richtsnoer TG/4/8 van 5.4.2006 Gekruist raaigras Raaigras, richtsnoer TG/4/8 van 5.4.2006 Kleine timothee Kleine timothee, richtsnoer TG/34/6 van 7.11.1984 Veldbeemdgras Veldbeemdgras, richtsnoer TG/33/6 van 12.10.1990 Witte lupine Witte lupine, richtsnoer TG/66/4 van 31.3.2004 Blauwe lupine Blauwe lupine, richtsnoer TG/66/4 van 31.3.2004 Gele lupine Gele lupine, richtsnoer TG/66/4 van 31.3.2004 Luzerne Luzerne, richtsnoer TG/6/5 van 6.4.2005 Rode klaver Rode klaver, richtsnoer TG/5/7 van 4.4.2001 Witte klaver Witte klaver, richtsnoer TG/38/7 van 9.4.2003 Paardenboon/veldboon Paardenboon/veldboon, richtsnoer TG/8/6 van 17.4.2002 Voederwikke Voederwikke, richtsnoer TG/32/6 van 21.10.1988 Koolraap Koolraap, richtsnoer TG/89/6 van 4.4.2001 Bladrammenas Bladrammenas, richtsnoer TG/178/3 van 4.4.2001 Grondnoot Grondnoot, richtsnoer TG/93/3 van 13.11.1985 Raapzaad Raapzaad, richtsnoer TG/185/3 van 17.4.2002 Saffloer Saffloer, richtsnoer TG/134/3 van 12.10.1990 Katoen Katoen, richtsnoer TG/88/6 van 4.4.2001 Blauwmaanzaad Blauwmaanzaad, richtsnoer TG/166/3 van 24.3.1999 Gele mosterd Gele mosterd, richtsnoer TG/179/3 van 4.4.2001 Soja Soja, richtsnoer TG/80/6 van 1.4.1998 Sorghum Sorghum, richtsnoer TG/122/3 van 6.10.1989 De tekst van deze richtsnoeren is te vinden op de website van de UPOV (www.upov.int). ”.",
  "source": "EUR LEX"
}