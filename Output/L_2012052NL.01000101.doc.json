{
  "url": "http://www.w3.org/1999/xhtml\">",
  "content": "L_2012052NL.01000101.xml 24.2.2012 NL Publicatieblad van de Europese Unie L 52/1 BESLUIT VAN DE RAAD van 14 februari 2012 inzake de sluiting van een Overeenkomst tussen de Europese Unie en de regering van de Republiek Indonesië inzake bepaalde aspecten van luchtdiensten (2012/113/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 6, onder a), Gezien het voorstel van de Europese Commissie, Gezien de instemming van het Europees Parlement, Overwegende hetgeen volgt: (1) Bij besluit van 5 juni 2003 heeft de Raad de Commissie gemachtigd met derde landen te onderhandelen over de vervanging van sommige bepalingen in bestaande bilaterale overeenkomsten door een overeenkomst op het niveau van de Unie. (2) Overeenkomstig Besluit 2011/663/EU van de Raad ( 1 ) is de Overeenkomst tussen de Europese Unie en de regering van de Republiek Indonesië inzake bepaalde aspecten van luchtdiensten ( 2 ) („de overeenkomst”) ondertekend en voorlopig toegepast, onder voorbehoud van de sluiting ervan. (3) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de regering van de Republiek Indonesië inzake bepaalde aspecten van luchtdiensten ( 3 ) („de overeenkomst”) wordt namens de Unie goedgekeurd. Artikel 2 De voorzitter van de Raad verricht namens de Unie de kennisgeving als bedoeld in artikel 8, lid 1, van de overeenkomst. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 14 februari 2012. Voor de Raad De voorzitter M. LIDEGAARD ( 1 ) PB L 264 van 8.10.2011, blz. 1 . ( 2 ) PB L 264 van 8.10.2011, blz. 2 . ( 3 ) De overeenkomst is bekendgemaakt in PB L 264 van 8.10.2011, blz. 2 , samen met het ondertekeningsbesluit.",
  "source": "EUR LEX"
}