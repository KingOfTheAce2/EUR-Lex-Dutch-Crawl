{
  "url": "http://www.w3.org/1999/xhtml\">",
  "content": "L_2008285NL.01002001.xml 29.10.2008 NL Publicatieblad van de Europese Unie L 285/20 BESLUIT EUPOL AFGHANISTAN/1/2008 VAN HET POLITIEK EN VEILIGHEIDSCOMITÉ van 3 oktober 2008 betreffende de benoeming van het hoofd van de Politiemissie van de Europese Unie in Afghanistan (EUPOL AFGHANISTAN) (2008/821/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 25, derde alinea, Gelet op Gemeenschappelijk Optreden 2007/369/GBVB van de Raad van 30 mei 2007 inzake de Politiemissie van de Europese Unie in Afghanistan (EUPOL AFGHANISTAN) ( 1 ) , en met name op artikel 10, lid 1, Overwegende hetgeen volgt: (1) In artikel 10, lid 1, van Gemeenschappelijk Optreden 2007/369/GBVB is bepaald dat het Politiek en Veiligheidscomité gemachtigd is om overeenkomstig artikel 25 van het Verdrag de nodige besluiten te nemen met het oog op het politieke toezicht op en de strategische aansturing van EUPOL AFGHANISTAN, met inbegrip van een besluit tot benoeming van het hoofd van de missie. (2) Het huidige hoofd van de missie heeft de Commissie bij schrijven van 14 augustus 2008 zijn besluit meegedeeld om zijn contract met ingang van 30 september 2008 te beëindigen. (3) De secretaris-generaal/hoge vertegenwoordiger heeft voorgesteld de heer Kai VITTRUP te benoemen tot hoofd van EUPOL AFGHANISTAN, BESLUIT: Artikel 1 De heer Kai VITTRUP wordt benoemd tot hoofd van de Politiemissie van de Europese Unie in Afghanistan (EUPOL AFGHANISTAN) vanaf 16 oktober 2008. Artikel 2 Dit besluit wordt van kracht op de dag van zijn aanneming. Gedaan te Brussel, 3 oktober 2008. Voor het Politiek en Veiligheidscomité De voorzitster C. ROGER ( 1 ) PB L 139 van 31.5.2007, blz. 33 .",
  "source": "EUR LEX"
}