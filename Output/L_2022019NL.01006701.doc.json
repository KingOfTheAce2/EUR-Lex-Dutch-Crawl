{
  "url": "http://www.w3.org/1999/xhtml\"><!--",
  "content": "L_2022019NL.01006701.xml 28.1.2022 NL Publicatieblad van de Europese Unie L 19/67 BESLUIT (GBVB) 2022/118 VAN DE RAAD van 27 januari 2022 tot wijziging van Besluit 2011/72/GBVB betreffende restrictieve maatregelen tegen bepaalde personen en entiteiten vanwege de situatie in Tunesië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 31 januari 2011 heeft de Raad Besluit 2011/72/GBVB ( 1 ) betreffende restrictieve maatregelen tegen bepaalde personen en entiteiten vanwege de situatie in Tunesië vastgesteld. (2) Op basis van een toetsing van Besluit 2011/72/GBVB moeten de restrictieve maatregelen voor 42 personen worden verlengd tot en met 31 januari 2023, en voor één persoon tot en met 31 juli 2022. Bovendien moeten in de bijlage bij dat besluit de motiveringen voor drie personen worden gewijzigd, en moet de informatie over de toepassing van het recht van verdediging en het recht op effectieve rechtsbescherming naar Tunesisch recht voor zeven personen worden gewijzigd. (3) Besluit 2011/72/GBVB moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2011/72/GBVB wordt als volgt gewijzigd: 1) Artikel 5 wordt vervangen door: “Artikel 5 1.   Dit besluit is van toepassing tot en met 31 januari 2023. 2.   In afwijking van lid 1 gelden de maatregelen van artikel 1 met betrekking tot vermelding 45 in de bijlage tot en met 31 juli 2022. 3.   Dit besluit wordt voortdurend geëvalueerd. Het kan zo nodig worden verlengd of gewijzigd indien de Raad van oordeel is dat de doelstellingen ervan niet zijn verwezenlijkt.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 27 januari 2022. Voor de Raad De voorzitter J.-Y. LE DRIAN ( 1 ) Besluit 2011/72/GBVB van de Raad van 31 januari 2011 betreffende restrictieve maatregelen tegen bepaalde personen en entiteiten vanwege de situatie in Tunesië ( PB L 28 van 2.2.2011, blz. 62 ). BIJLAGE De bijlage bij Besluit 2011/72/GBVB wordt als volgt gewijzigd: i) De volgende vermeldingen in het deel “A. Lijst van personen en entiteiten bedoeld in artikel 1” worden vervangen door: Naam Identificatiegegevens Motivering “7. Halima Bent Zine El Abidine Ben Haj Hamda BEN ALI Nationaliteit: Tunesische Geboorteplaats: Tunis, Tunesië Geboortedatum: 17 juli 1992 Laatste bekende adres: het presidentieel paleis, Tunis, Tunesië ID-kaart nr.: 09006300 Land van uitgifte: Tunesië Geslacht: vrouw Overige informatie: dochter van Leïla TRABELSI Persoon naar wie door de Tunesische autoriteiten een gerechtelijk onderzoek of een gerechtelijke procedure voor de ontneming van vermogen is ingesteld naar aanleiding van een definitieve rechterlijke beslissing wegens medeplichtigheid aan de verduistering van overheidsgelden door een openbaar ambtsdrager; medeplichtigheid aan machtsmisbruik door een openbaar ambtsdrager om een ongerechtvaardigd voordeel voor een derde te verkrijgen en de overheid verlies toe te brengen; uitoefening van onrechtmatige invloed op een openbaar ambtsdrager teneinde direct of indirect een voordeel voor een derde te verkrijgen en associatie met Leila Trabelsi (vermelding 2). 29. Ghazoua Bent Zine El Abidine Ben Haj Hamda BEN ALI Nationaliteit: Tunesische Geboorteplaats: Le Bardo Geboortedatum: 8 maart 1963 Laatste bekende adres: 49 avenue Habib Bourguiba — Carthage ID-kaart nr.: 00589758 Land van uitgifte: Tunesië Geslacht: vrouw Overige informatie: arts, dochter van Naïma EL KEFI, gehuwd met Slim ZARROUK Persoon naar wie door de Tunesische autoriteiten een gerechtelijk onderzoek of een gerechtelijke procedure voor de ontneming van vermogen is ingesteld naar aanleiding van een definitieve rechterlijke beslissing wegens medeplichtigheid aan de verduistering van overheidsgelden door een openbaar ambtsdrager; medeplichtigheid aan machtsmisbruik door een openbaar ambtsdrager om een ongerechtvaardigd voordeel voor een derde te verkrijgen en de overheid verlies toe te brengen; uitoefening van onrechtmatige invloed op een openbaar ambtsdrager teneinde direct of indirect een voordeel voor een derde te verkrijgen en associatie met Slim Zarrouk (vermelding 30). 42. Ghazoua Bent Hamed Ben Taher BOUAOUINA Nationaliteit: Tunesische Geboorteplaats: Monastir Geboortedatum: 30 augustus 1982 Laatste bekende adres: rue Ibn Maja — Khezama est — Sousse ID-kaart nr.: 08434380 Land van uitgifte: Tunesië Geslacht: vrouw Overige informatie: dochter van Hayet BEN ALI, gehuwd met Badreddine BENNOUR Persoon naar wie door de Tunesische autoriteiten een gerechtelijk onderzoek of een gerechtelijke procedure voor de ontneming van vermogen is ingesteld naar aanleiding van een definitieve rechterlijke beslissing wegens medeplichtigheid aan de verduistering van overheidsgelden door een openbaar ambtsdrager; medeplichtigheid aan machtsmisbruik door een openbaar ambtsdrager om een ongerechtvaardigd voordeel voor een derde te verkrijgen en de overheid verlies toe te brengen; uitoefening van onrechtmatige invloed op een openbaar ambtsdrager teneinde direct of indirect een voordeel voor een derde te verkrijgen en associatie met Hayet Ben Ali (vermelding 33).” ii) Aan de volgende vermeldingen in het deel “B. Recht van verdediging en recht op effectieve rechtsbescherming naar Tunesisch recht” worden onder “Toepassing van het recht van verdediging en het recht op effectieve rechtsbescherming” de volgende zinnen toegevoegd: “25. Op 15 februari 2021 en 10 maart 2021 is de heer CHIBOUB in zaak 19592/1 gehoord door een onderzoeksrechter. Op 31 maart 2021 besloot de onderzoeksrechter zijn zaak los te koppelen van de overkoepelende zaak 19592/1. Zaak C1137/2 is in behandeling. 26. Op 31 maart 2021 besloot de onderzoeksrechter haar zaak los te koppelen van de overkoepelende zaak 19592/1. Zaak C1137/2 is in behandeling. 30. In een arrest van het hof van beroep van Tunis van 15 april 2021 in zaak 29443 werd hij veroordeeld wegens verduistering van overheidsgelden. 31. In een arrest van het hof van beroep van Tunis van 1 november 2018 in zaak 27658 werd hij veroordeeld wegens verduistering van overheidsgelden. 33. In een arrest van 14 maart 2019 in zaak 40800 werd zij veroordeeld wegens verduistering van overheidsgelden. 34. In een arrest van 7 januari 2016 in zaak 28264 werd zij veroordeeld wegens verduistering van overheidsgelden. 46. In een arrest van de rechtbank van eerste aanleg van Tunis van 21 maart 2019 in zaak 41328/19 werd hij veroordeeld wegens verduistering van overheidsgelden.”",
  "source": "EUR LEX"
}