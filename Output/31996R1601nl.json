{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R1601:NL:HTML\">",
  "content": "EUR-Lex - 31996R1601 - NL Avis juridique important | 31996R1601 Verordening (EG) nr. 1601/96 van de Raad van 30 juli 1996 tot vaststelling van het bedrag van de steun aan de telers voor de oogst 1995 in de sector hop Publicatieblad Nr. L 206 van 16/08/1996 blz. 0046 - 0047 VERORDENING (EG) Nr. 1601/96 VAN DE RAAD van 30 juli 1996 tot vaststelling van het bedrag van de steun aan de telers voor de oogst 1995 in de sector hop DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1696/71 van de Raad van 26 juli 1971 houdende een gemeenschappelijke ordening der markten in de sector hop (1), inzonderheid op artikel 12, lid 7, Gezien het voorstel van de Commissie, Gezien het advies van het Europees Parlement (2), Overwegende dat op grond van artikel 12 van Verordening (EEG) nr. 1696/71 aan de hoptelers steun kan worden toegekend om hen in staat te stellen een redelijk inkomen te verwerven; dat het steunbedrag per hectare wordt vastgesteld en naar rassengroep gedifferentieerd, met inachtneming van de gemiddelde financiÃ«le opbrengsten voor de arealen in volle produktie, vergeleken met de gemiddelde ontvangsten voor de voorgaande oogsten, en ook rekening houdend met de marktsituatie en de kostenontwikkeling; Overwegende dat op grond van artikel 12 bis van die verordening, om de ontwikkeling van nieuwe rassen te bevorderen, aan de hoptelers ook steun kan worden toegekend voor het met experimentele stammen bebouwde areaal; Overwegende dat op basis van de oogstresultaten van 1995 een steunbedrag dient te worden vastgesteld voor de in de Gemeenschap geteelde rassengroepen; dat ook een steunbedrag moet worden vastgesteld voor met experimentele stammen bebouwde hoppercelen, HEEFT DE VOLGENDE VERORDENING VASTGESTELD: Artikel 1 1. Voor de oogst 1995 wordt aan de hoptelers in de Gemeenschap steun toegekend voor de in de bijlage vermelde rassengroepen en voor experimentele rassen. 2. Het bedrag van de steun wordt vastgesteld op het in de bijlage aangegeven peil. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 juli 1996. Voor de Raad De Voorzitter H. COVENEY (1) PB nr. L 175 van 4. 8. 1971, blz. 1. Verordening laatstelijk gewijzigd bij de Toetredingsakte van 1994 en bij Verordening (EG) nr. 3290/94 (PB nr. L 349 van 31. 12. 1994, blz. 105). (2) PB nr. C 198 van 8. 7. 1996. BIJLAGE Steun aan de hoptelers voor de oogst 1995 >RUIMTE VOOR DE TABEL>",
  "source": "EUR LEX"
}