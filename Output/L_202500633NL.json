{
  "url": "http://www.w3.org/1999/xhtml\">",
  "content": "L_202500633NL.000101.fmx.xml Publicatieblad van de Europese Unie NL L-serie 2025/633 27.3.2025 BESLUIT (EU) 2025/633 VAN DE RAAD van 24 maart 2025 inzake de sluiting van de Overeenkomst tussen de Europese Unie en de Volksrepubliek Bangladesh inzake bepaalde aspecten van luchtdiensten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 6, tweede alinea, punt a), v), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Overeenkomstig Besluit 2024/1698 van de Raad ( 2 ) is de Overeenkomst tussen de Europese Unie en de Volksrepubliek Bangladesh inzake bepaalde aspecten van luchtdiensten (de “overeenkomst”) ondertekend op 7 juni 2024, onder voorbehoud van de sluiting ervan op een latere datum. (2) De overeenkomst heeft als doel de bilaterale overeenkomsten voor luchtdiensten tussen zeven lidstaten en de Volksrepubliek Bangladesh in overeenstemming met de wetgeving van de Unie te brengen. (3) De overeenkomst moet worden goedgekeurd. (4) Overeenkomstig de Verdragen moet de Commissie de in artikel 8, lid 1, van de overeenkomst bedoelde kennisgevingen verrichten, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Volksrepubliek Bangladesh inzake bepaalde aspecten van luchtdiensten (de “overeenkomst”) ( 3 ) wordt namens de Unie goedgekeurd. Artikel 2 De Commissie verricht namens de Unie de in artikel 8, lid 1, van de overeenkomst bedoelde kennisgeving, teneinde kenbaar te maken dat de Unie ermee instemt door de overeenkomst gebonden te zijn. Artikel 3 Dit besluit treedt in werking op de datum van de vaststelling ervan ( 4 ) . Gedaan te Brussel, 24 maart 2025. Voor de Raad De voorzitter C. SIEKIERSKI ( 1 ) Goedkeuring van 11 februari 2025 (nog niet bekendgemaakt in het Publicatieblad). ( 2 ) Besluit (EU) 2024/1698 van de Raad van 14 december 2015 inzake de ondertekening, namens de Unie, en de voorlopige toepassing van de Overeenkomst tussen de Europese Unie en de Volksrepubliek Bangladesh inzake bepaalde aspecten van luchtdiensten ( PB L, 2024/1698, 26.6.2024, ELI: http://data.europa.eu/eli/dec/2024/1698/oj ). ( 3 ) De tekst van de overeenkomst wordt bekendgemaakt in PB L, 2024/1699, 26.6.2024, ELI: http://data.europa.eu/eli/agree_internation/2024/1699/oj . ( 4 ) De datum van inwerkingtreding van de overeenkomst zal worden bekendgemaakt in het Publicatieblad van de Europese Unie . ELI: http://data.europa.eu/eli/dec/2025/633/oj ISSN 1977-0758 (electronic edition)",
  "source": "EUR LEX"
}