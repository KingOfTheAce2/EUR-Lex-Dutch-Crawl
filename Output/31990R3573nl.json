{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R3573:NL:HTML\">",
  "content": "EUR-Lex - 31990R3573 - NL Avis juridique important | 31990R3573 Verordening (EEG) nr. 3573/90 van de raad van 4 december 1990 tot wijziging, in verband met de Duitse eenwording, van verordening (EEG) nr. 4055/86 houdende toepassing van het beginsel van het vrij verrichten van diensten op het zeevervoer tussen de lid-staten onderling en tussen de lid-staten en derde landen Publicatieblad Nr. L 353 van 17/12/1990 blz. 0016 - 0016 Bijzondere uitgave in het Fins: Hoofdstuk 6 Deel 3 blz. 0078 Bijzondere uitgave in het Zweeds: Hoofdstuk 6 Deel 3 blz. 0078 VERORDENING (EEG) Nr. 3573/90 VAN DE RAAD van 4 december 1990 tot wijziging, in verband met de Duitse eenwording, van Verordening (EEG) nr. 4055/86 houdende toepassing van het beginsel van het vrij verrichten van diensten op het zeevervoer tussen  de Lid-Staten onderling en tussen de Lid-Staten en derde landen DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 84, lid 2, Gezien het voorstel van de Commissie(1), Gezien het advies van het Europese Parlement(2), Gezien het advies van het Economisch en Sociaal Comit√©(3), Overwegende dat de Gemeenschap een complex van bepalingen betreffende het vervoer over zee heeft vastgesteld; Overwegende dat het Gemeenschapsrecht vanaf het tijdstip van de Duitse eenwording volledig van toepassing is op het grondgebied van de voormalige Duitse Democratische Republiek; Overwegende dat het noodzakelijk is in bepaalde aanpassingen van Verordening (EEG) nr. 4055/86(4) te voorzien, ten einde rekening te houden met de wegens de Duitse eenwording tot stand komende speciale situatie in verband met de tussen de voormalige  Duitse Democratische Republiek en derde landen gesloten bilaterale overeenkomsten; Overwegende dat de door de voormalige Duitse Democratische Republiek gesloten overeenkomsten alleen betrekking hebben op de uit dat land afkomstige ladingen en dat derhalve de eventuele rechten van de derde landen naar aanleiding van  vrachtverdelingsregelingen alleen ladingen van oorsprong uit het grondgebied van de voormalige Duitse Democratische Republiek betreffen; Overwegende dat de termijn die is vastgesteld voor de aanpassing door de Lid-Staten van de overeenkomsten betreffende het niet aan de gedragscode voor lijnvaartconferenties van de Verenigde Naties gebonden verkeer, moet worden verlengd voor de  aanpassing van de door de voormalige Duitse Democratische Republiek met derde landen gesloten bilaterale overeenkomsten, ten einde Duitsland in staat te stellen de daarvoor noodzakelijke onderhandelingen te voeren, HEEFT DE VOLGENDE VERORDENING VASTGESTELD: Artikel 1 Aan artikel 4, lid 1, onder b), van Verordening (EEG) nr. 4055/86 wordt de volgende alinea toegevoegd: \"De door de voormalige Duitse Democratische Republiek gesloten overeenkomsten moeten zo spoedig mogelijk, doch uiterlijk op 1 januari 1995, worden aangepast.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 4 december 1990. Voor de Raad De Voorzitter G. DE MICHELIS (1)PB nr. C 248 van 2. 10. 1990, blz. 13, gewijzigd op 25 oktober 1990. (2)Advies uitgebracht op 21 november 1990 (nog niet bekendgemaakt in het Publikatieblad). (3)Advies uitgebracht op 20 november 1990 (nog niet bekendgemaakt in het Publikatieblad). (4)PB nr. L 378 van 31. 12. 1986, blz. 1.",
  "source": "EUR LEX"
}