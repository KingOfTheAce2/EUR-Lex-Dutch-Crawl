{
  "url": "http://www.w3.org/1999/xhtml\">",
  "content": "L_202402772NL.000101.fmx.xml Publicatieblad van de Europese Unie NL L-serie 2024/2772 29.10.2024 BESLUIT (EU) 2024/2772 VAN HET EUROPEES PARLEMENT EN DE RAAD van 9 oktober 2024 betreffende de beschikbaarstelling van middelen uit het Solidariteitsfonds van de Europese Unie voor steun aan Italië, Slovenië, Oostenrijk, Griekenland en Frankrijk naar aanleiding van zes natuurrampen in 2023 HET EUROPEES PARLEMENT EN DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 2012/2002 van de Raad van 11 november 2002 tot oprichting van het Solidariteitsfonds van de Europese Unie ( 1 ) , en met name artikel 4, lid 3, Gezien Verordening (EU, Euratom) 2020/2093 van de Raad van 17 december 2020 tot bepaling van het meerjarig financieel kader voor de jaren 2021-2027 ( 2 ) , en met name artikel 9, Gezien het Interinstitutioneel Akkoord van 16 december 2020 tussen het Europees Parlement, de Raad van de Europese Unie en de Europese Commissie betreffende begrotingsdiscipline, samenwerking in begrotingszaken en goed financieel beheer, alsmede betreffende nieuwe eigen middelen, met inbegrip van een routekaart voor de invoering van nieuwe eigen middelen (IIA) ( 3 ) , en met name punt 10, Gezien het voorstel van de Europese Commissie, Overwegende hetgeen volgt: (1) Het Solidariteitsfonds van de Europese Unie (hierna “het fonds” genoemd) heeft tot doel de Unie in staat te stellen snel, efficiënt en soepel op noodsituaties te reageren in solidariteit met de bevolking van regio’s die getroffen zijn door grote of regionale natuurrampen of een grote volksgezondheidscrisis. (2) Het fonds mag de in artikel 9 van Verordening (EU, Euratom) 2020/2093, zoals gewijzigd bij Verordening (EU, Euratom) 2024/765 van de Raad ( 4 ) , vastgestelde maxima niet overschrijden. (3) Op 24 juli 2023 heeft Italië een aanvraag tot beschikbaarstelling van middelen uit het fonds ingediend naar aanleiding van de overstromingen in de regio Emilia-Romagna in mei 2023. (4) Op 20 oktober 2023 heeft Slovenië een aanvraag tot beschikbaarstelling van middelen uit het fonds ingediend naar aanleiding van de overstromingen in augustus 2023. (5) Op 19 oktober 2023 heeft Oostenrijk een aanvraag tot beschikbaarstelling van middelen uit het fonds ingediend naar aanleiding van de overstromingen in augustus 2023. (6) Op 20 november 2023 heeft Griekenland een aanvraag tot beschikbaarstelling van middelen uit het fonds ingediend naar aanleiding van de overstromingen in september 2023. (7) Op 19 januari 2024 heeft Italië een aanvraag tot beschikbaarstelling van middelen uit het fonds ingediend naar aanleiding van de overstromingen in Toscane in oktober en november 2023. (8) Op 24 januari 2024 heeft Frankrijk een aanvraag tot beschikbaarstelling van middelen uit het fonds ingediend naar aanleiding van de overstromingen in november 2023. (9) De bovengenoemde aanvragen voldoen aan de voorwaarden voor het verlenen van een financiële bijdrage uit het fonds, overeenkomstig artikel 4 van Verordening (EG) nr. 2012/2002. (10) Er moeten derhalve middelen uit het fonds beschikbaar worden gesteld als financiële bijdrage aan Italië, Slovenië, Oostenrijk, Griekenland en Frankrijk. (11) Teneinde zo snel mogelijk middelen uit het fonds ter beschikking te stellen, moet dit besluit van toepassing zijn vanaf de datum waarop het wordt vastgesteld, HEBBEN HET VOLGENDE BESLUIT VASTGESTELD: Artikel 1 Binnen de algemene begroting van de Unie voor het begrotingsjaar 2024 worden uit het Solidariteitsfonds van de Europese Unie de volgende vastleggings- en betalingskredieten in verband met natuurrampen ter beschikking gesteld: a) een bedrag van 378 833 540 EUR voor Italië in verband met de overstromingen in de regio Emilia-Romagna van mei 2023; b) een bedrag van 428 405 059 EUR voor Slovenië in verband met de overstromingen van augustus 2023; c) een bedrag van 5 199 245 EUR voor Oostenrijk in verband met de overstromingen van augustus 2023; d) een bedrag van 101 528 949 EUR voor Griekenland in verband met de overstromingen van september 2023; e) een bedrag van 67 811 826 EUR voor Italië in verband met de overstromingen in de regio Toscane van oktober en november 2023; f) een bedrag van 46 763 069 EUR voor Frankrijk in verband met de overstromingen in de voormalige regio Nord-Pas-de-Calais van november 2023. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Het is van toepassing met ingang van 9 oktober 2024. Gedaan te Straatsburg, 9 oktober 2024. Voor het Europees Parlement De voorzitter R. METSOLA Voor de Raad De voorzitter BÓKA J. ( 1 ) PB L 311 van 14.11.2002, blz. 3 , ELI: http://data.europa.eu/eli/reg/2002/2012/oj. ( 2 ) PB L 433 I van 22.12.2020, blz. 11 , ELI: http://data.europa.eu/eli/reg/2020/2093/oj. ( 3 ) PB L 433 I van 22.12.2020, blz. 28 , ELI: http://data.europa.eu/eli/agree_interinstit/2020/1222/oj. ( 4 ) Verordening (EU, Euratom) 2024/765 van de Raad van 29 februari 2024 tot wijziging van Verordening (EU, Euratom) 2020/2093 tot bepaling van het meerjarig financieel kader voor de jaren 2021-2027 ( PB L, 2024/765, 29.2.2024, ELI: http://data.europa.eu/eli/reg/2024/765/oj ). ELI: http://data.europa.eu/eli/dec/2024/2772/oj ISSN 1977-0758 (electronic edition)",
  "source": "EUR LEX"
}