{
  "url": "http://www.w3.org/1999/xhtml\">",
  "content": "L_2009208NL.01000701.xml 12.8.2009 NL Publicatieblad van de Europese Unie L 208/7 VERORDENING (EG) N r. 734/2009 VAN DE COMMISSIE van 11 augustus 2009 tot opening van een onderzoek naar de mogelijke ontwijking van de antidumpingmaatregelen die werden ingesteld bij Verordening (EG) nr. 1858/2005 van de Raad ten aanzien van stalen kabels van oorsprong uit de Volksrepubliek China door verzending van deze kabels vanuit de Republiek Korea en Maleisië, al dan niet aangegeven als van oorsprong uit de Republiek Korea en Maleisië, en tot registratie van deze invoer DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap („de basisverordening”) ( 1 ) , en met name op artikel 13, lid 3, artikel 14, lid 3, en artikel 14, lid 5, Na raadpleging van het raadgevend comité, Overwegende hetgeen volgt: 1. VERZOEK (1) De Commissie heeft een verzoek ontvangen overeenkomstig artikel 13, lid 3, van de basisverordening om een onderzoek te openen naar de mogelijke ontwijking van de antidumpingmaatregelen die werden ingesteld ten aanzien van stalen kabels van oorsprong uit de Volksrepubliek China. (2) Het verzoek werd op 29 juni 2009 namens de communautaire producenten van stalen kabels ingediend door het Liaison Committee van de EU Wire Rope Industries (EWRIS). 2. PRODUCT (3) De mogelijke ontduiking van de antidumpingmaatregelen betreft stalen kabels (gesloten kabel daaronder begrepen), met uitzondering van roestvrijstalen kabels, met een grootste dwarsdoorsnede van meer dan 3 mm, van oorsprong uit de Volksrepubliek China, momenteel ingedeeld onder de GN-codes ex ex 7312 10 81, ex ex 7312 10 83, ex ex 7312 10 85, ex ex 7312 10 89 en ex ex 7312 10 98 („het betrokken product”). (4) Het onderzoek betreft stalen kabels (gesloten kabel daaronder begrepen), met uitzondering van roestvrijstalen kabels, met een grootste dwarsdoorsnede van meer dan 3 mm, verzonden uit de Republiek Korea en Maleisië („het onderzochte product”), momenteel ingedeeld onder dezelfde codes als het betrokken product. 3. BESTAANDE MAATREGELEN (5) De thans geldende maatregelen die mogelijk worden ontweken zijn antidumpingmaatregelen die zijn ingesteld bij Verordening (EG) nr. 1858/2005 van de Raad ( 2 ) , laatstelijk gewijzigd bij Verordening (EG) nr. 283/2009 ( 3 ) . 4. GRONDEN (6) Het verzoek bevat voldoende voorlopig bewijsmateriaal dat de antidumpingmaatregelen ten aanzien van stalen kabels van oorsprong uit de Volksrepubliek China worden ontweken door deze kabels, na overlading, vanuit de Republiek Korea en Maleisië in de Gemeenschap in te voeren. (7) Uit het verzoek blijkt dat er een aanmerkelijke wijziging is opgetreden in het patroon van de export van het betrokken product uit de Volksrepubliek China en de Republiek Korea en Maleisië naar de Gemeenschap sinds de instelling van maatregelen ten aanzien van dat product en dat er, behalve de instelling van het antidumpingrecht, geen voldoende redenen of rechtvaardiging voor deze wijziging lijken te zijn. (8) Deze wijziging in het handelsverkeer lijkt te zijn veroorzaakt door het feit dat stalen kabels van oorsprong uit de Volksrepubliek China in de Republiek Korea en Maleisië worden overgeladen en in de Gemeenschap worden ingevoerd. (9) Voorts bevat het verzoek voldoende voorlopig bewijsmateriaal waaruit blijkt dat de corrigerende werking van de thans voor het betrokken product geldende antidumpingmaatregelen wordt ondermijnd, zowel wat de hoeveelheden als wat de prijzen betreft. De invoer van grote hoeveelheden stalen kabels vanuit de Republiek Korea en Maleisië lijkt in de plaats te zijn gekomen van de invoer van het betrokken product uit China. Bovendien zijn er voldoende aanwijzingen dat deze toegenomen invoer plaatsvindt tegen prijzen die veel lager zijn dan de geen schade veroorzakende prijs die werd vastgesteld in het kader van het onderzoek dat tot de thans geldende maatregelen heeft geleid. (10) Ten slotte bevat het verzoek voldoende voorlopig bewijsmateriaal dat de prijzen van het onderzochte product dumpingprijzen zijn ten opzichte van de normale waarde die eerder voor het betrokken product is vastgesteld. (11) Indien bij het onderzoek blijkt dat ontwijking, als bedoeld in artikel 13 van de basisverordening, ook door middel van andere praktijken geschiedt dan door invoer na overlading vanuit de Republiek Korea en Maleisië, kan het onderzoek ook op deze andere praktijken betrekking hebben. 5. PROCEDURE (12) Gezien het bovenstaande heeft de Commissie geconcludeerd dat er voldoende bewijsmateriaal is om een onderzoek te openen overeenkomstig artikel 13 van de basisverordening en de invoer van stalen kabels, verzonden vanuit de Republiek Korea en Maleisië, al dan niet aangegeven als van oorsprong uit de Republiek Korea en Maleisië, te registreren overeenkomstig artikel 14, lid 5, van de basisverordening. 5.1. Vragenlijsten (13) Om de informatie te verkrijgen die zij voor haar onderzoek nodig heeft, zal de Commissie een vragenlijst toezenden aan de producenten-exporteurs en de verenigingen van producenten-exporteurs in de Republiek Korea en Maleisië, aan de producenten-exporteurs en de verenigingen van producenten-exporteurs in de Volksrepubliek China, aan de bekende importeurs en de bekende verenigingen van importeurs in de Gemeenschap en aan de autoriteiten van de Volksrepubliek China, de Republiek Korea en Maleisië. Zo nodig zullen ook inlichtingen worden ingewonnen bij de bedrijfstak van de Gemeenschap. (14) In ieder geval moeten alle belanghebbenden zo spoedig mogelijk, maar binnen de in artikel 3 van deze verordening vermelde termijn, contact opnemen met de Commissie om te weten te komen of zij in het verzoek worden vermeld, en binnen de in artikel 3, lid 1, vermelde termijn een vragenlijst aanvragen, aangezien de in artikel 3, lid 2, vermelde termijn voor alle belanghebbenden geldt. (15) De autoriteiten van de Volksrepubliek China en de Republiek Korea en Maleisië zullen van de opening van het onderzoek in kennis worden gesteld. 5.2. Schriftelijk en mondeling verstrekken van informatie (16) Belanghebbenden wordt verzocht hun standpunt schriftelijk uiteen te zetten en bewijsmateriaal te verstrekken. Bovendien kan de Commissie belanghebbenden horen, mits zij daar schriftelijk om verzoeken en kunnen aantonen dat er bijzondere redenen zijn om hen te horen. 5.3. Vrijstelling van registratie bij invoer of van maatregelen (17) Overeenkomstig artikel 13, lid 4, van de basisverordening kan de invoer van het onderzochte product van registratie of maatregelen worden vrijgesteld, wanneer blijkt dat deze invoer niet plaatsvindt met ontwijking van de maatregelen. (18) Aangezien de mogelijke ontwijking buiten de Gemeenschap plaatsvindt, kan overeenkomstig artikel 13, lid 4, van de basisverordening vrijstelling worden verleend aan producenten van het onderzochte product die kunnen aantonen dat er geen enkele relatie bestaat tussen hen en de producenten waarop de maatregelen van toepassing zijn, en dat zij niet betrokken zijn bij ontwijkingspraktijken zoals beschreven in artikel 13, leden 1 en 2, van de basisverordening. Producenten die een vrijstelling wensen te krijgen, moeten binnen de in artikel 3, lid 3, van deze verordening vermelde termijn een voldoende door bewijsmateriaal gestaafd verzoek daartoe indienen. 6. REGISTRATIE (19) Overeenkomstig artikel 14, lid 5, van de basisverordening dient de invoer van het onderzochte product, verzonden uit de Republiek Korea en Maleisië, te worden geregistreerd zodat, indien bij het onderzoek blijkt dat de antidumpingrechten worden ontweken, deze met terugwerkende kracht kunnen worden geheven vanaf de datum waarop de registratie van deze invoer aanving. 7. TERMIJNEN (20) Voor een behoorlijk bestuur moeten termijnen worden vastgesteld waarbinnen: (21) De aandacht wordt erop gevestigd dat de meeste in de basisverordening vermelde procedurele rechten slechts kunnen worden uitgeoefend indien de betrokkene zich binnen de in artikel 3 van deze verordening vermelde termijn bij de Commissie kenbaar maakt. 8. NIET-MEDEWERKING (22) Indien een belanghebbende binnen de vastgestelde termijnen toegang tot de nodige gegevens weigert of deze niet verstrekt, dan wel het onderzoek aanmerkelijk belemmert, kunnen overeenkomstig artikel 18 van de basisverordening aan de hand van de beschikbare gegevens conclusies worden getrokken, zowel in positieve als in negatieve zin. (23) Indien blijkt dat een belanghebbende onjuiste of misleidende inlichtingen heeft verstrekt, worden deze buiten beschouwing gelaten en kan van de beschikbare gegevens gebruik worden gemaakt. Indien een belanghebbende geen of slechts gedeeltelijk medewerking verleent en de bevindingen daarom overeenkomstig artikel 18 van de basisverordening op de beschikbare gegevens worden gebaseerd, kunnen de resultaten voor deze belanghebbende minder gunstig zijn dan indien hij wel medewerking had verleend. 9. TIJDSCHEMA VOOR HET ONDERZOEK (24) Het onderzoek zal overeenkomstig artikel 13, lid 3, van de basisverordening binnen negen maanden na de bekendmaking van dit bericht in het Publicatieblad van de Europese Unie worden afgesloten. 10. VERWERKING VAN PERSOONSGEGEVENS (25) Persoonsgegevens die in het kader van dit onderzoek worden verzameld, zullen worden behandeld in overeenstemming met Verordening (EG) nr. 45/2001 van het Europees Parlement en de Raad van 18 december 2000 betreffende de bescherming van natuurlijke personen in verband met de verwerking van persoonsgegevens door de communautaire instellingen en organen en betreffende het vrije verkeer van die gegevens ( 4 ) . 11. HEARING (26) Indien belanghebbenden van mening zijn dat zij bij de uitoefening van hun recht van verweer moeilijkheden ondervinden, kunnen zij vragen dat de bevoegde ambtenaar van DG Handel wordt ingeschakeld. Hij fungeert als tussenpersoon tussen de belanghebbenden en de diensten van de Commissie en kan zo nodig aanbieden te bemiddelen in procedurele kwesties aangaande de bescherming van hun belangen tijdens de procedure, met name voor kwesties inzake toegang tot het dossier, vertrouwelijkheid, verlenging van termijnen en behandeling van schriftelijke en/of mondelinge opmerkingen. Belanghebbenden die contact willen opnemen, vinden de nodige gegevens en nadere informatie op de webpagina's van de voor de hearing bevoegde ambtenaar op de website van DG Handel (http://ec.europa.eu/trade), HEEFT DE VOLGENDE VERORDENING VASTGESTELD: Artikel 1 Op grond van artikel 13, lid 3, van Verordening (EG) nr. 384/96 wordt een onderzoek geopend om vast te stellen of bij de invoer in de Gemeenschap van stalen kabels (gesloten kabel daaronder begrepen), met uitzondering van roestvrijstalen kabels, met een grootste dwarsdoorsnede van meer dan 3 mm, al dan niet verzonden vanuit de Republiek Korea en Maleisië, al dan niet aangegeven als van oorsprong uit de Republiek Korea en Maleisië en momenteel ingedeeld onder de GN-codes ex ex 7312 10 81, ex ex 7312 10 83, ex ex 7312 10 85, ex ex 7312 10 89 en ex ex 7312 10 98 (Taric-codes 7312108113, 7312108313, 7312108513, 7312108913 en 7312109813) de bij Verordening (EG) nr. 1858/2005 ingestelde maatregelen worden ontweken. Artikel 2 De douane-instanties wordt overeenkomstig artikel 13, lid 3, en artikel 14, lid 5, van Verordening (EG) nr. 384/96 opdracht gegeven de nodige maatregelen te nemen om de invoer in de Gemeenschap van de in artikel 1 van deze verordening omschreven goederen te registreren. De registratie wordt negen maanden na de datum van inwerkingtreding van deze verordening beëindigd. De Commissie kan de douaneautoriteiten bij verordening opdragen de invoer in de Gemeenschap niet langer te registreren indien de producten zijn vervaardigd door producenten die een vrijstelling van registratie hebben aangevraagd en van wie is gebleken dat zij de antidumpingmaatregelen niet ontwijken. Artikel 3 1.   Vragenlijsten dienen te worden aangevraagd binnen 15 dagen na de bekendmaking van deze verordening in het Publicatieblad van de Europese Unie . 2.   Belanghebbenden die wensen dat bij het onderzoek met hun opmerkingen rekening wordt gehouden, dienen binnen 37 dagen na de bekendmaking van deze verordening in het Publicatieblad van de Europese Unie , tenzij anders vermeld, contact met de Commissie op te nemen, hun standpunt uiteen te zetten en de Commissie de antwoorden op de vragenlijst en eventuele andere gegevens te doen toekomen. 3.   Producenten in de Republiek Korea en Maleisië die wensen dat hun producten van registratie bij invoer of van maatregelen worden vrijgesteld, dienen hiertoe een met bewijsmateriaal gestaafd verzoek in te dienen binnen dezelfde termijn van 37 dagen. 4.   Binnen dezelfde termijn van 37 dagen kunnen belanghebbenden ook vragen door de Commissie te worden gehoord. 5.   Inlichtingen, verzoeken om een mondeling onderhoud, om vragenlijsten of om vrijstelling van registratie bij invoer of van de maatregelen moeten schriftelijk worden ingediend (niet elektronisch, tenzij anders vermeld) onder opgave van naam, adres, e-mailadres, telefoon- en faxnummer van de belanghebbende. Alle schriftelijke opmerkingen, met inbegrip van de in deze verordening gevraagde informatie, antwoorden op de vragenlijst en correspondentie die op vertrouwelijke basis worden verstrekt, moeten van het opschrift „Limited” ( 5 ) zijn voorzien en moeten overeenkomstig artikel 19, lid 2, van de basisverordening vergezeld gaan van een niet-vertrouwelijke versie met de vermelding „For inspection by interested parties”. Correspondentieadres van de Commissie: Europese Commissie Directoraat-generaal Handel Directoraat H Kamer: N-105 4/92 1049 Brussel BELGIË Fax +32 22956505 Artikel 4 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 augustus 2009. Voor de Commissie Catherine ASHTON Lid van de Commissie ( 1 ) PB L 56 van 6.3.1996, blz. 1 . ( 2 ) PB L 299 van 16.11.2005, blz. 1 . ( 3 ) PB L 94 van 8.4.2009, blz. 5 . ( 4 ) PB L 8 van 12.1.2001, blz. 1 . ( 5 ) Dit betekent dat het document uitsluitend voor intern gebruik bestemd is. Het document is beschermd krachtens artikel 4 van Verordening (EG) nr. 1049/2001 van het Europees Parlement en de Raad inzake de toegang van het publiek tot documenten van het Europees Parlement, de Raad en de Commissie ( PB L 145 van 31.5.2001, blz. 43 ). Het document is vertrouwelijk in de zin van artikel 19 van de basisverordening en artikel 6 van de WTO-overeenkomst betreffende de toepassing van artikel VI van de GATT 1994 (antidumpingovereenkomst).",
  "source": "EUR LEX"
}