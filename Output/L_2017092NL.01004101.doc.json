{
  "url": "http://www.w3.org/1999/xhtml\"><!--",
  "content": "L_2017092NL.01004101.xml 6.4.2017 NL Publicatieblad van de Europese Unie L 92/41 UITVOERINGSVERORDENING (EU) 2017/647 VAN DE COMMISSIE van 5 april 2017 tot vaststelling van uitzonderlijke maatregelen ter ondersteuning van de varkensvleesmarkt in Polen voor bepaalde zeugen en andere varkens die zijn geslacht in de periode van 1 augustus tot en met 30 november 2016 DE EUROPESE COMMISSIE Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 220, lid 1, onder a), Overwegende hetgeen volgt: (1) Tussen 1 augustus en 30 september 2016 is een reeks uitbraken van Afrikaanse varkenspest in verband met de menselijke factor bevestigd en door Polen bij de Commissie aangemeld. De epidemie was bijzonder ernstig, want de circulatie van het virus werd bevestigd in verscheidene bedrijven met gedomesticeerde varkens in een betrekkelijk groot geografisch gebied. (2) Polen nam onmiddellijk de vereiste diergezondheidsmaatregelen overeenkomstig Richtlijn 2002/60/EG van de Raad ( 2 ) , waarin de minimummaatregelen zijn vastgesteld die binnen de Unie moeten worden toegepast ter bestrijding van Afrikaanse varkenspest. Meer bepaald trof Polen bestrijdings-, monitoring- en voorzorgsmaatregelen overeenkomstig Uitvoeringsbesluit 2014/709/EU van de Commissie ( 3 ) , zoals gewijzigd bij de Uitvoeringsbesluiten (EU) 2016/1236 ( 4 ) , (EU) 2016/1372 ( 5 ) , (EU) 2016/1405 ( 6 ) en (EU) 2016/1900 ( 7 ) van de Commissie en stelde het beschermings- en toezichtsgebieden vast overeenkomstig de Uitvoeringsbesluiten (EU) 2016/1367 ( 8 ) en (EU) 2016/1406 ( 9 ) van de Commissie. (3) Voorts heeft Polen in de betrokken gebieden enkele aanvullende voorzorgsmaatregelen uitgevoerd om de verspreiding van Afrikaanse varkenspest en verdere verstoring van de handel in Polen en daarbuiten te voorkomen. Met name zijn de verplaatsing en het vervoer van varkens aan strengere toezichtsmaatregelen onderworpen en is de afzet van varkens op de binnenlandse markt onderworpen aan beperkingen die verder gaan dan die welke in Uitvoeringsbesluit 2014/709/EU zijn vastgesteld. (4) Door die maatregelen toe te passen, is Polen erin geslaagd de verdere verspreiding van de ziekte te voorkomen. De uniale en nationale gezondheidsmaatregelen zijn in alle desbetreffende bedrijven toegepast tot en met 18 november 2016. (5) Polen heeft de Commissie ervan in kennis gesteld dat deze maatregelen een zeer groot aantal varkenshouderijen hebben getroffen en dat de betrokken producenten inkomensverliezen hebben geleden die niet in aanmerking komen voor een financiële bijdrage van de Unie uit hoofde van Verordening (EU) nr. 652/2014 van het Europees Parlement en de Raad ( 10 ) . Op 4 november 2016 heeft de Commissie een formeel verzoek van Polen ontvangen tot cofinanciering van bepaalde uitzonderlijke steunmaatregelen uit hoofde van artikel 220, lid 3, van Verordening (EU) nr. 1308/2013. (6) Er mag enkel steun worden verleend voor in de betrokken gebieden gehouden varkens die zijn geslacht. Het voor de geslachte dieren te betalen steunbedrag moet worden uitgedrukt als een bedrag per kilogram voor een beperkt aantal dieren. Bij de vaststelling van het steunbedrag moet rekening worden gehouden met de door Polen genoteerde prijzen en met van facturen afkomstige informatie over de prijzen die daadwerkelijk zijn betaald aan producenten uit aan diergezondheidsmaatregelen onderworpen gebieden. (7) In het licht van de door Polen verstrekte informatie moet het maximumaantal dieren dat voor financiering in aanmerking komt, worden vastgesteld op basis van de van die lidstaat ontvangen aanvraag. (8) Om het risico van dubbele financiering uit te sluiten, mogen de geleden verliezen niet zijn gecompenseerd door middel van staatssteun of via een verzekering en moet de steun beperkt blijven tot subsidiabele dieren en producten waarvoor geen financiële bijdrage van de Unie is ontvangen in het kader van Verordening (EU) nr. 652/2014. (9) Er dient te worden bepaald dat de bevoegde Poolse autoriteiten alle nodige maatregelen moeten treffen en alle vereiste controles moeten verrichten en de Commissie daarvan in kennis moeten stellen. In het bijzonder moeten die controles voorafgaande controles op de subsidiabiliteit en de juistheid van de steunaanvraag omvatten. (10) De reikwijdte en de duur van de uitzonderlijke marktondersteuningsmaatregelen waarin deze verordening voorziet, moeten beperkt blijven tot hetgeen strikt noodzakelijk is om de markt te ondersteunen. Met name dienen de uitzonderlijke marktondersteuningsmaatregelen enkel te gelden ten aanzien van de productie van varkens op bedrijven in de desbetreffende afgebakende gebieden die in de periode van 1 augustus tot en met 18 november 2016 waren onderworpen aan de diergezondheidsmaatregelen die met betrekking tot de uitbraken van Afrikaanse varkenspest waren vastgesteld bij Poolse of Uniewetgeving. (11) De beperkingen op de verplaatsing en het vervoer van varkens die gedurende meerdere weken in de betrokken gebieden zijn toegepast, hebben geleid tot verstoring van de markt, een aanzienlijke prijsdaling en verliezen voor producenten, en tot een aanzienlijke toename van het gewicht van de dieren, met een uit het oogpunt van dierenwelzijn onaanvaardbare situatie tot gevolg. De in deze verordening vastgestelde maatregelen moeten daarom betrekking hebben op de dieren die aan een slachthuis zijn geleverd in de periode van 1 augustus tot en met 30 november. (12) Met het oog op een goed budgettair beheer van deze uitzonderlijke marktondersteuningsmaatregelen en een tijdige betaling aan de producenten, mag artikel 5, lid 2, van Gedelegeerde Verordening (EU) nr. 907/2014 van de Commissie ( 11 ) niet van toepassing zijn en mogen de betalingen die door Polen na 30 september 2017 aan de begunstigden zijn gedaan, niet voor cofinanciering door de Unie in aanmerking komen. (13) Polen moet de Commissie van de goedkeuring van de betalingen in kennis stellen zodat de Unie haar financiële controles kan verrichten. (14) Aangezien de beperkingen in verband met de uitbraken van Afrikaanse varkenspest op verschillende datums in de betrokken gebieden van kracht werden en aangezien in deze verordening geen termijn voor de indiening van steunaanvragen is vastgesteld, is het passend de datum van inwerkingtreding van deze verordening te beschouwen als de in artikel 29, lid 4, van Gedelegeerde Verordening (EU) nr. 907/2014 bedoelde datum. (15) Om ervoor te zorgen dat Polen deze maatregelen onmiddellijk kan toepassen, moet deze verordening in werking treden op de derde dag na die van de bekendmaking ervan in het Publicatieblad van de Europese Unie . (16) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 1.   Polen wordt gemachtigd steun te verlenen aan producenten in de varkensvleessector van wie de bedrijven aan diergezondheidsmaatregelen ter bestrijding van Afrikaanse varkenspest waren onderworpen en zich bevinden in de gebieden van Polen die worden genoemd in de in de bijlage vermelde Poolse en Uniewetgeving. Die steun wordt slechts verleend voor het slachten van de volgende dieren: a) zeugen van GN-code 0103 92 11, b) andere varkens van GN-code 0103 92 19. 2.   De in lid 1 bedoelde steun wordt slechts verleend indien aan de volgende voorwaarden is voldaan: a) de dieren zijn in de in lid 1 bedoelde gebieden van Polen gehouden en zijn in de loop van de periode van 1 augustus 2016 tot en met 18 november 2016 enige tijd aan bepaalde afzetbeperkingen wegens Afrikaanse varkenspest onderworpen; b) de dieren bevonden zich in een in lid 1 bedoeld gebied op de datum waarop dit aan beperkingen onderhevig werd of werden na die datum in een van die gebieden geboren en gehouden; c) de dieren zijn geslacht in de periode van 1 augustus 2016 tot en met 30 november 2016; d) de producent die de steun aanvraagt (hierna de „aanvrager” genoemd), haalt voor dezelfde dieren geen voordeel uit staatssteun, verzekeringen of steun gefinancierd door een bijdrage van de Unie op grond van Verordening (EU) nr. 652/2014. Artikel 2 1.   Voor de in artikel 1, lid 1, onder a), bedoelde zeugen bedraagt de steun 0,34 EUR per kilogram geslacht gewicht. 2.   Voor de in artikel 1, lid 1, onder b), bedoelde andere varkens wordt de steun berekend per kilogram als het prijsverschil tussen de prijs die Polen voor het gebied waarin het bedrijf van de producent zich bevindt, heeft gerapporteerd voor de week van de levering van de varkens aan een slachthuis, en de door een factuur gestaafde prijs die daadwerkelijk aan de producent is betaald. De steun per kilogram mag niet hoger zijn dan de volgende bedragen: a) 0,23 EUR per kilogram per varken met een geslacht gewicht van 93 kilogram of minder; b) 0,34 EUR per kilogram per varken met een geslacht gewicht van meer dan 93 kilogram maar niet meer dan 105 kilogram; c) 0,46 EUR per kilogram per varken met een geslacht gewicht van meer dan 105 kilogram. Artikel 3 1.   Polen neemt alle noodzakelijke maatregelen, met inbegrip van grondige administratieve controles en controles ter plaatse overeenkomstig de artikelen 58 en 59 van Verordening (EU) nr. 1306/2013 van het Europees Parlement en de Raad ( 12 ) , teneinde naleving van de in de onderhavige verordening vastgestelde voorwaarden te waarborgen. Polen verifieert met name: a) dat de aanvrager recht op steun heeft; b) voor iedere in aanmerking komende aanvrager, de hoeveelheid en het prijsverschil als bedoeld in artikel 2, lid 2; c) dat de in aanmerking komende aanvragers geen financiering uit andere bronnen hebben ontvangen om de verliezen in verband met de slachting van dieren te compenseren; d) dat de dieren waarvoor steun wordt verleend, voldoen aan de voorwaarden die zijn gekoppeld aan de voor de in artikel 1, lid 1, bedoelde gebieden geldende beperkingen. 2.   Voor de in aanmerking komende aanvragers voor wie de administratieve controles zijn afgerond, mag de steun worden betaald zonder te wachten totdat alle controles zijn verricht, met name die welke zullen worden verricht bij aanvragers die voor een controle ter plaatse zijn geselecteerd. 3.   In de gevallen waarin de subsidiabiliteit van een aanvrager niet wordt bevestigd, wordt de steun teruggevorderd en worden sancties toegepast. Artikel 4 1.   Slechts uitgaven die Polen uiterlijk op 30 september 2017 aan de begunstigden heeft betaald, komen in aanmerking voor cofinanciering door de Unie. 2.   Artikel 5, lid 2, van Gedelegeerde Verordening (EU) nr. 907/2014 is niet van toepassing. Artikel 5 De Unie cofinanciert 50 % van de uitgaven die Polen heeft gedaan voor de in artikel 1 bedoelde steun voor in totaal maximaal 50 000 dieren. Artikel 6 1.   Polen meldt uiterlijk tien dagen na de inwerkingtreding van deze verordening aan de Commissie welke maatregelen het heeft genomen overeenkomstig artikel 3. 2.   Uiterlijk op 30 oktober 2017 zendt Polen de Commissie een uitvoerig verslag over de tenuitvoerlegging van deze verordening toe, met onder meer informatie over de uitvoering van de maatregelen en controles overeenkomstig artikel 3. 3.   Polen stelt de Commissie in kennis van de goedkeuring van de betalingen. Artikel 7 Voor de toepassing van artikel 29, lid 4, van Gedelegeerde Verordening (EU) nr. 907/2014 is het ontstaansfeit voor de wisselkoers die wordt gebruikt voor de omrekening van de in artikel 2 vastgestelde bedragen, de datum waarop deze verordening in werking treedt. Artikel 8 De in artikel 1 bedoelde steun wordt beschouwd als een uitzonderlijke marktondersteuningsmaatregel in de zin van artikel 4, lid 1, onder a), van Verordening (EU) nr. 1306/2013. Artikel 9 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 april 2017. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) Richtlĳn 2002/60/EG van de Raad van 27 juni 2002 houdende vaststelling van specifieke bepalingen voor de bestrĳding van Afrikaanse varkenspest en houdende wĳziging van Richtlĳn 92/119/EEG met betrekking tot besmettelĳke varkensverlamming (Teschenerziekte) en Afrikaanse varkenspest ( PB L 192 van 20.7.2002, blz. 27 ). ( 3 ) Uitvoeringsbesluit 2014/709/EU van de Commissie van 9 oktober 2014 betreffende maatregelen op het gebied van de diergezondheid in verband met Afrikaanse varkenspest in sommige lidstaten en tot intrekking van Uitvoeringsbesluit 2014/178/EU ( PB L 295 van 11.10.2014, blz. 63 ). ( 4 ) Uitvoeringsbesluit (EU) 2016/1236 van de Commissie van 27 juli 2016 tot wijziging van de bijlage bij Uitvoeringsbesluit 2014/709/EU betreffende maatregelen op het gebied van de diergezondheid in verband met Afrikaanse varkenspest in sommige lidstaten, wat betreft de gegevens voor Estland, Letland, Litouwen en Polen ( PB L 202 van 28.7.2016, blz. 45 ). ( 5 ) Uitvoeringsbesluit (EU) 2016/1372 van de Commissie van 10 augustus 2016 tot wijziging van de bijlage bij Uitvoeringsbesluit 2014/709/EU betreffende maatregelen op het gebied van de diergezondheid in verband met Afrikaanse varkenspest in sommige lidstaten, wat betreft de gegevens voor Letland en Polen ( PB L 217 van 12.8.2016, blz. 38 ). ( 6 ) Uitvoeringsbesluit (EU) 2016/1405 van de Commissie van 22 augustus 2016 tot wijziging van de bijlage bij Uitvoeringsbesluit 2014/709/EU betreffende maatregelen op het gebied van de diergezondheid in verband met Afrikaanse varkenspest in sommige lidstaten ( PB L 228 van 23.8.2016, blz. 33 ). ( 7 ) Uitvoeringsbesluit (EU) 2016/1900 van de Commissie van 26 oktober 2016 tot wijziging van de bijlage bij Uitvoeringsbesluit 2014/709/EU betreffende maatregelen op het gebied van de diergezondheid in verband met Afrikaanse varkenspest in sommige lidstaten, wat betreft de gegevens voor Estland, Letland en Polen ( PB L 293 van 28.10.2016, blz. 46 ). ( 8 ) Uitvoeringsbesluit (EU) 2016/1367 van de Commissie van 10 augustus 2016 tot vaststelling van bepaalde beschermende maatregelen in verband met Afrikaanse varkenspest in Polen ( PB L 216 van 11.8.2016, blz. 26 ). ( 9 ) Uitvoeringsbesluit (EU) 2016/1406 van de Commissie van 22 augustus 2016 betreffende bepaalde beschermende maatregelen in verband met Afrikaanse varkenspest in Polen en tot intrekking van Uitvoeringsbesluit (EU) 2016/1367 ( PB L 228 van 23.8.2016, blz. 46 ). ( 10 ) Verordening (EU) nr. 652/2014 van het Europees Parlement en de Raad van 15 mei 2014 tot vaststelling van bepalingen betreffende het beheer van de uitgaven in verband met de voedselketen, diergezondheid en dierenwelzijn, alsmede in verband met plantgezondheid en teeltmateriaal, tot wijziging van de Richtlijnen 98/56/EG, 2000/29/EG en 2008/90/EG van de Raad, de Verordeningen (EG) nr. 178/2002, (EG) nr. 882/2004 en (EG) nr. 396/2005 van het Europees Parlement en de Raad, Richtlijn 2009/128/EG van het Europees Parlement en de Raad en Verordening (EG) nr. 1107/2009 van het Europees Parlement en de Raad en tot intrekking van de Besluiten 66/399/EEG en 76/894/EEG en Beschikking 2009/470/EG van de Raad ( PB L 189 van 27.6.2014, blz. 1 ). ( 11 ) Gedelegeerde Verordening (EU) nr. 907/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft de betaalorganen en andere instanties, het financieel beheer, de goedkeuring van de rekeningen, de zekerheden en het gebruik van de euro ( PB L 255 van 28.8.2014, blz. 18 ). ( 12 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). BIJLAGE In artikel 1 bedoelde gebieden van Polen Gebieden van Polen als omschreven in de volgende wetgeving van de Unie en van Polen: a) Wetgeving van de Unie: — Uitvoeringsbesluit (EU) 2016/1367 van de Commissie van 10 augustus 2016 tot vaststelling van bepaalde beschermende maatregelen in verband met Afrikaanse varkenspest in Polen ( PB L 216 van 11.8.2016, blz. 26 ); — Uitvoeringsbesluit (EU) 2016/1406 van de Commissie van 22 augustus 2016 betreffende bepaalde beschermende maatregelen in verband met Afrikaanse varkenspest in Polen en tot intrekking van Uitvoeringsbesluit (EU) 2016/1367 ( PB L 228 van 23.8.2016, blz. 46 ); — Deel III van de bijlage bij Uitvoeringsbesluit 2014/709/EU van de Commissie van 9 oktober 2014 betreffende maatregelen op het gebied van de diergezondheid in verband met Afrikaanse varkenspest in sommige lidstaten en tot intrekking van Uitvoeringsbesluit 2014/178/EU ( PB L 295 van 11.10.2014, blz. 63 ), zoals gewijzigd bij de Uitvoeringsbesluiten (EU) 2016/1236, (EU) 2016/1372, (EU) 2016/1405 en (EU) 2016/1900. b) Poolse wetgeving: — Rozporządzenie nr 3/2016 Powiatowego Lekarza Weterynarii w Hajnówce z dnia 24 czerwca 2016 r. w sprawie zwalczania afrykańskiego pomoru świń na terenie powiatu hajnowskiego (Dz. Urz. Woj. Podlaskiego z 2016 r., poz. 2668, z późn. zm.); — Rozporządzenie nr 1/2016 Wojewody Podlaskiego z dnia 2 sierpnia 2016 r. w sprawie zwalczania afrykańskiego pomoru świń na terenie powiatów: wysokomazowieckiego i zambrowskiego (Dz. Urz. Woj. Podlaskiego z 2016 r., poz. 3218); — Rozporządzenie nr 2/2016 Wojewody Podlaskiego z dnia 5 sierpnia 2016 r. w sprawie zwalczania afrykańskiego pomoru świń na terenie powiatów: wysokomazowieckiego i zambrowskiego (Dz. Urz. Woj. Podlaskiego z 2016 r., poz. 3253); — Rozporządzenie nr 1/2016 Powiatowego Lekarza Weterynarii w Siemiatyczach z dnia 9 sierpnia 2016 r. w sprawie zwalczania afrykańskiego pomoru świń na terenie powiatu siemiatyckiego (Dz. Urz. Woj. Podlaskiego z 2016 r., poz. 3276); — Rozporządzenie nr 3/2016 Wojewody Podlaskiego z dnia 10 sierpnia 2016 r. w sprawie zwalczania afrykańskiego pomoru świń na terenie powiatów: białostockiego i wysokomazowieckiego (Dz. Urz. Woj. Podlaskiego z 2016 r., poz.3282, z późn. zm.); — Rozporządzenie nr 5/2016 Wojewody Podlaskiego z dnia 12 sierpnia 2016 r. w sprawie zwalczania afrykańskiego pomoru świń na terenie powiatów: zambrowskiego i łomżyńskiego (Dz. Urz. Woj. Podlaskiego z 2016 r., poz. 3300); — Rozporządzenie nr 6/2016 Wojewody Podlaskiego z dnia 12 sierpnia 2016 r. w sprawie zwalczania afrykańskiego pomoru świń na terenie powiatów: wysokomazowieckiego i zambrowskiego (Dz. Urz. Woj. Podlaskiego z 2016 r., poz. 3301); — Rozporządzenie nr 7/2016 Wojewody Podlaskiego z dnia 12 sierpnia 2016 r. w sprawie zwalczania afrykańskiego pomoru świń na terenie powiatów: wysokomazowieckiego i białostockiego (Dz. Urz. Woj. Podlaskiego z 2016 r., poz. 3302); — Rozporządzenie nr 1/2016 Powiatowego Lekarza Weterynarii w Bielsku Podlaskim z dnia 16 sierpnia 2016 r. w sprawie zwalczania afrykańskiego pomoru świń na terenie powiatu bielskiego (Dz. Urz. Woj. Podlaskiego z 2016 r., poz. 3308, z późn. zm.); — Rozporządzenie Wojewody Podlaskiego nr 9/2016 z dnia 24 sierpnia 2016 r. w sprawie zwalczania afrykańskiego pomoru świń na terenie powiatów: siemiatyckiego i hajnowskiego (Dz. Urz. Woj. Podlaskiego z 2016 r., poz. 3363); — Rozporządzenie Wojewody Podlaskiego nr 10/2016 z dnia 26 sierpnia 2016 r. w sprawie zwalczania afrykańskiego pomoru świń na terenie powiatów: siemiatyckiego i hajnowskiego (Dz. Urz. Woj. Podlaskiego z 2016 r., poz. 3375); — Rozporządzenie Wojewody Podlaskiego nr 11/2016 z dnia 26 sierpnia 2016 r. w sprawie zwalczania afrykańskiego pomoru świń na terenie powiatów: białostockiego, łomżyńskiego, wysokomazowieckiego i zambrowskiego (Dz. Urz. Woj. Podlaskiego z 2016 r., poz. 3376); — Rozporządzenie Wojewody Podlaskiego nr 12/2016 z dnia 29 sierpnia 2016 r. w sprawie zwalczania afrykańskiego pomoru świń na terenie powiatów: grajewskiego oraz monieckiego (Dz. Urz. Woj. Podlaskiego z 2016 r., poz. 3385); — Rozporządzenie nr 13/2016 Wojewody Podlaskiego z dnia 30 września 2016 r. w sprawie zwalczania afrykańskiego pomoru świń na terenie powiatów: siemiatyckiego i hajnowskiego (Dz. Urz. Woj. Podlaskiego z 2016 r., poz. 3698); — Rozporządzenie nr 1 Powiatowego Lekarza Weterynarii w Białej Podlaskiej z dnia 16 sierpnia 2016 r. w sprawie zwalczania afrykańskiego pomoru świń na terenie powiatu bialskiego (Dz. Urz. Woj. Lubelskiego z 2016 r., poz. 3571, z późn. zm.); — Rozporządzenie nr 2 Powiatowego Lekarza Weterynarii w Białej Podlaskiej z dnia 19 sierpnia 2016 r. w sprawie zwalczania afrykańskiego pomoru świń na terenie powiatu bialskiego (Dz. Urz. Woj. Lubelskiego z 2016 r., poz. 3612); — Rozporządzenie nr 1/2016 Powiatowy Lekarza Weterynarii w Łosicach z dnia 12 sierpnia 2016 r. w sprawie zwalczania afrykańskiego pomoru świń na terenie powiatu łosickiego (Dz. Urz. Woj. Mazowieckiego z 2016 r., poz. 7468); — Rozporządzenie nr 2/2016 Powiatowego Lekarza Weterynarii w Łosicach z dnia 18 sierpnia 2016 r. w sprawie zwalczania afrykańskiego pomoru świń na terenie powiatu łosickiego (Dz. Urz. Woj. Mazowieckiego z 2016 r., poz. 7615, z późn. zm.); — Rozporządzenie nr 4/2016 Powiatowego Lekarza Weterynarii w Łosicach z dnia 12 września 2016 r. w sprawie zwalczania afrykańskiego pomoru świń na terenie powiatu łosickiego (Dz. Urz. Woj. Mazowieckiego z 2016 r., poz. 8028).",
  "source": "EUR LEX"
}