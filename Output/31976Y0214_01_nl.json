{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976Y0214(01):NL:HTML\">",
  "content": "EUR-Lex - 31976Y0214(01) - NL Avis juridique important | 31976Y0214(01) Resolutie van de Raad van 9 februari 1976 betreffende een actieprogramma ten behoeve van migrerende werknemers en hun gezinsleden Publicatieblad Nr. C 034 van 14/02/1976 blz. 0002 - 0003 Bijzondere uitgave in het Grieks: Hoofdstuk 05 Deel 2 blz. 0065 Bijzondere uitgave in het Spaans: Hoofdstuk 05 Deel 2 blz. 0066 Bijzondere uitgave in het Portugees: Hoofdstuk 05 Deel 2 blz. 0066 ++++ RESOLUTIE VAN DE RAAD van 9 februari 1976 betreffende een actieprogramma ten behoeve van migrerende werknemers en hun gezinsleden DE RAAD VAN DE EUROPESE GEMEENSCHAPPEN , Gelet op de Verdragen tot oprichting van de Europese Gemeenschappen , Overwegende dat de resolutie van de Raad van 21 januari 1974 betreffende een sociaal actieprogramma ( 1 ) voorziet in het opstellen van een actieprogramma ten behoeve van migrerende werknemers en hun gezinsleden als een van de gedurende een eerste etappe , van 1974 tot en met 1976 , vast te stellen maatregelen ; Overwegende dat de Commissie , ingevolge de resolutie van de Raad van 21 januari 1974 , bij de Raad een mededeling heeft ingediend betreffende een actieprogramma ten behoeve van migrerende werknemers en hun gezinsleden , waarover het Europese Parlement en het Economisch en Sociaal Comité advies hebben uitgebracht ; Overwegende dat het hoofddoel , dat reeds is opgenomen in de resolutie van de Raad van 21 januari 1974 , is dat de werknemers die onderdaan van de Lid-Staten zijn in hun eigen regio werk moeten kunnen vinden , doch dat het , in afwachting van een economische en sociale ontwikkeling van de regio's waar de migrerende werknemers oorspronkelijk vandaan komen , dienstig is de voorwaarden voor het vrije verkeer van deze werknemers en hun gezinsleden te verbeteren en te streven naar passende oplossingen met het oog op de geleidelijke opheffing van de niet gerechtvaardigde beperkingen van hun rechten die nog kunnen bestaan in de thans van kracht zijnde communautaire regelingen ; Overwegende dat het tevens dienstig is de maatregelen tot verdere humanisering van het vrije verkeer van de werknemers die onderdaan van de Lid-Staten zijn uit te breiden , aangezien het vrije verkeer weliswaar een fundamenteel recht vormt , maar niettemin ernstige bezwaren kan meebrengen wanneer deze werknemers en hun gezinsleden , bij gebrek aan passende bijstand , met moeilijkheden in de verschillende migratiefasen worden geconfronteerd ; Overwegende dat het bovendien noodzakelijk is de situatie van de werknemers uit derde Staten en hun gezinsleden , die in de Lid-Staten zijn toegelaten , te verbeteren door te streven naar gelijkheid van behandeling met de werknemers die onderdaan van de Lid-Staten zijn en hun gezinsleden op het stuk van levensomstandigheden en arbeidsvoorwaarden , lonen en economische rechten ; Overwegende dat het ten slotte noodzakelijk is het overleg over het migratiebeleid ten opzichte van derde Staten te bevorderen , en dat het dienstig is om , zo nodig , de problemen van in derde Staten wonende werknemers die onderdaan van de Lid-Staten zijn aan een onderzoek te onderwerpen ; Overwegende dat de ten behoeve van de migrerende werknemers en hun gezinsleden te ondernemen acties samenhang moeten vertonen met de werkzaamheden met betrekking tot het overleg inzake het werkgelegenheidsbeleid en het beleid inzake sociale bescherming der Lid-Staten ; Overwegende dat deze resolutie ten uitvoer dient te worden gelegd overeenkomstig de in de resolutie van de Raad van 21 januari 1974 vastgestelde richtsnoeren ; Overwegende dat het dienstig is bij de verwezenlijking van de in deze resolutie beoogde acties rekening te houden met het beleid en de situatie van elke Lid-Staat en inzonderheid met de uiteenlopende omvang en kenmerken van het migratieverkeer , alsmede met de grootte en de dichtheid van de geïmmigreerde bevolkingsgroepen , 1 . Neemt nota van de door de Commissie ingediende mededeling betreffende een actieprogramma ten behoeve van migrerende werknemers en hun gezinsleden ; 2 . Is van mening dat de acties ten behoeve van de migrerende werknemers en hun gezinsleden in de huidige economische en sociale situatie van de Gemeenschap vooral gericht moeten zijn op de verbetering van de toestand van de in de Lid-Staten verblijvende migrerende werknemers en hun gezinsleden en in het bijzonder op de maatregelen die het volgende beogen : a ) voortzetting en versterking van de humanisering van het vrije verkeer van werknemers zoals dit in de artikelen 48 tot en met 51 van het Verdrag tot oprichting van de Europese Economische Gemeenschap is omschreven , door passende maatregelen die , met inachtneming van de rechten die voortvloeien uit de geldende communautaire besluiten , moeten bevorderen dat de migrerende werknemers inderdaad op voet van gelijkheid worden behandeld met onderdanen , waarbij rekening moet worden gehouden met alle vereisten in de verschillende fasen der migratie . In dit verband is het in het bijzonder van belang : i ) dat in de nationale diensten voor de arbeidsvoorziening passende organisatorische maatregelen worden getroffen en dat , met name in het kader van de officiële regeling der compensatie , de samenwerking tussen die diensten wordt versterkt , ten einde een zo groot mogelijk aantal migrerende werknemers aan te moedigen om daarvan gebruik te maken ; ii ) dat passende bijstand aan migrerende werknemers en hun gezinsleden wordt verleend ten einde hun integratie in het land van ontvangst te vergemakkelijken , met name door verbetering van de sociale infrastructuur en van de voorlichting , en door te bevorderen dat de migrerende werknemers en hun gezinsleden gebruik maken van de ter beschikking van eigen onderdanen staande bureaus ; iii ) dat in het kader van de samenwerking tussen het land van ontvangst en het land van oorsprong , in de fasen van de terugkeer naar en de herintegratie in het land van oorsprong , passende bijstand wordt verleend aan de migrerende werknemers en hun gezinsleden die er de voorkeur aan geven zich daar wederom te vestigen ; b ) het zoeken naar adequate oplossingen voor de geleidelijke opheffing van de niet-gerechtvaardigde beperkingen van de rechten van de werknemers die onderdaan zijn van de andere Lid-Staten en hun gezinsleden , die nog kunnen bestaan in de thans van kracht zijnde communautaire regelingen ; c ) bevordering van de verwezenlijking van gelijke behandeling op het stuk van levensomstandigheden en arbeidsvoorwaarden , lonen en economische rechten ten behoeve van werknemers die onderdaan zijn van derde Staten en hun gezinsleden die legaal in de Lid-Staten wonen ; 3 . Is van mening dat , ter verbetering van de maatschappelijke en beroespspositie van de migrerende werknemers en hun gezinsleden , bijzonder belang dient te worden gehecht aan de maatregelen betreffende beroepsopleiding , huisvesting , sociale diensten , medisch-sociale bescherming en preventie , onderwijs van de kinderen , voorlichting en wat de bevolking van het land van ontvangst betreft , bewustmaking van de problemen van de migrerende werknemers en hun gezinsleden ; 4 . Wenst dat spoed wordt gezet achter de werkzaamheden die worden ondernomen om gevolg te geven aan punt 11 van het Communiqué van de Conferentie van Regeringsleiders , op 9 en 10 december 1974 in Parijs , betreffende de toekenning van speciale rechten aan de burgers van de Lid-Staten ; 5 . Is van mening dat het van belang is a ) passend overleg te plegen inzake het migratiebeleid ten opzichte van derde Staten : b ) de samenwerking tussen de Lid-Staten in de strijd tegen de illigale immigratie van werknemers die onderdaan zijn van derde Staten te versterken en erop toe te zien dat wordt voorzien in passende sancties om de praktijken van koppelbazen en de misbruiken in verband met illigale immigratie tegen te gaan en dat er aan de verplichtingen van de werkgevers wordt voldaan en de rechten van de werknemers met betrekking tot de verrichte arbeid worden gewaarborgd , onverminderd de andere consequenties die moeten worden getrokken uit het ongeoorloofde karakter van hun verblijf en van hun arbeid ; 6 . Is van mening dat het van belang is om , voor zover nodig , de problemen te bestuderen waarmede de in bepaalde derde Staten wonende werknemers die onderdaan zijn van de Lid-Staten en hun gezinsleden , op sociaal gebied te kampen hebben ; 7 . Geeft uiting aan de politieke wil om de in deze resolutie bedoelde acties te verwezenlijken met inachtneming van de bevoegdheden van de Gemeenschapsinstellingen enerzijds en die van de Lid-Staten anderzijds ; 8 . Acht het dienstig om de latere ontwikkelingen van deze resolutie te bestuderen in het kader van de uitvoering van de resolutie van de Raad van 21 januari 1974 . ( 1 ) PB nr . C 13 van 12 . 2 . 1974 , blz . 1 .",
  "source": "EUR LEX"
}