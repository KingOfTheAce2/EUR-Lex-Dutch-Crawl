{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0819:NL:HTML\">",
  "content": "EUR-Lex - 31997D0819 - NL Avis juridique important | 31997D0819 97/819/GBVB: Besluit van de Raad van 28 november 1997 betreffende de uitvoering van gemeenschappelijk optreden 96/588/GBVB inzake antipersoneelmijnen om bij te dragen aan de financiering van sommige programma's van de SADC en het ICRK Publicatieblad Nr. L 338 van 09/12/1997 blz. 0006 - 0006 BESLUIT VAN DE RAAD van 28 november 1997 betreffende de uitvoering van gemeenschappelijk optreden 96/588/GBVB inzake antipersoneelmijnen om bij te dragen aan de financiering van sommige programma's van de SADC en het ICRK (97/819/GBVB) DE RAAD VAN DE EUROPESE UNIE, Gelet op het verdrag betreffende de Europese Unie, inzonderheid op de artikelen J.3 en J.11, Gezien gemeenschappelijk optreden 96/588/GBVB van 1 oktober 1996 door de Raad aangenomen op basis van artikel J.3 van het Verdrag betreffende de Europese Unie, inzake antipersoneelmijnen (1), Overwegende dat uit hoofde van de in artikel 8 van dat gemeenschappelijk optreden bedoelde specifieke acties ter ondersteuning van de prioritaire inspanningen van de Unie ten behoeve van de slachtoffers van antipersoneelmijnen, een bijdrage dient te worden geleverd aan de financiering van het regionale programma van de \"Southern Africa Development Conference\" (SADC) en van de programma's van het International Comité van het Rode Kruis (ICRK) in voormalig Joegoslavië en Irak, BESLUIT: Artikel 1 1. De volgende initiatieven komen in aanmerking voor financiering uit hoofde van gemeenschappelijk optreden 96/588/GBVB: - het regionale mijnopruimingsprogramma van de SADC voor een bedrag van 2,07 miljoen ecu, en - het bewustmakingsprogramma op het gebied van mijnen in voormalig Joegoslavië, alsmede het programma van het ICRK voor de revalidatie van slachtoffers van mijnen in Irak, ten belope van 1,43 miljoen ecu. De uitgaven komen met ingang van 1 juli 1997 in aanmerking voor financiering. 2. Het beheer van de uitgaven die worden gefinancierd met de in lid 1 bedoelde bedragen geschiedt met inachtneming van de op begrotingsgebied geldende procedures en voorschriften van de Europese Gemeenschap. Artikel 2 Dit besluit treedt in werking op de dag waarop het wordt aangenomen. Het wordt bekendgemaakt in het Publicatieblad. Gedaan te Brussel, 28 november 1997. Voor de Raad De Voorzitter G. WOHLFART (1) PB L 260 van 12. 10. 1996, blz. 1.",
  "source": "EUR LEX"
}