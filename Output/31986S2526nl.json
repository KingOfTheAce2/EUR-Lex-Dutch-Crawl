{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986S2526:NL:HTML\">",
  "content": "EUR-Lex - 31986S2526 - NL Avis juridique important | 31986S2526 Beschikking nr. 2526/86/EGKS van de Commissie van 31 juli 1986 houdende wijziging van Beschikking 72/443/EGKS inzake de prijsaanpassing bij de afzet van kolen op de gemeenschappelijke markt Publicatieblad Nr. L 222 van 08/08/1986 blz. 0008 - 0008 Bijzondere uitgave in het Fins: Hoofdstuk 12 Deel 2 blz. 0082 Bijzondere uitgave in het Zweeds: Hoofdstuk 12 Deel 2 blz. 0082 ***** BESCHIKKING  Nr. 2526/86/EGKS VAN DE COMMISSIE van 31 juli 1986 houdende wijziging van Beschikking 72/443/EGKS inzake de prijsaanpassing bij de afzet van kolen op de gemeenschappelijke markt DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 60, lid 2, sub b), en artikel 47, Gelet op Beschikking 72/443/EGKS van de Commissie van 22 december 1972 inzake de prijsaanpassing bij de afzet van kolen op de gemeenschappelijke markt (1), Het Raadgevend Comité gehoord, Overwegende hetgeen volgt: Bij Beschikking 72/443/EGKS wordt het recht van de ondernemingen uit de steenkoolindustrie beperkt om hun aanbod aan te passen aan de prijsschaal die is opgesteld voor een ander punt dat de koper de gunstigste condities op de plaats van levering biedt ten einde storingen op de gemeenschappelijke markt te voorkomen. Het recht van aanpassing is beperkt tot de prijsschalen van ondernemingen en verkooporganen die jaarlijks op de gemeenschappelijke markt meer dan 1 miljoen ton steenkool of produkten uit eigen steenkool- of bruinkoolproduktie afzetten. Bovendien heeft de beperking betrekking op de tonnages brandstof welke de ondernemingen via aanpassing mogen leveren op de gemeenschappelijke markt. Deze beperking betreft de verschillende verkoopgebieden waarin de gemeenschappelijke markt voor deze reglementering der aanpassingen is verdeeld. Sinds 1 januari 1973, de datum van inwerkingtreding van Beschikking 72/443/EGKS, heeft de gemeenschappelijke steenkoolmarkt veranderingen ondergaan die een wijziging van de beschikking noodzakelijk maken. Met name dient daarin rekening te worden gehouden met het optreden en verdwijnen van grote ondernemingen aan dewelke aangepast mag worden, en met de toetreding van Griekenland, Spanje en Portugal tot de gemeenschappelijke markt, landen waardoor een nieuwe verdeling van de verkoopgebieden ontstond. Bovendien dient een omissie in de tekst van 22 december 1972 te worden hersteld door West-Berlijn toe te voegen aan een van de bestaande verkoopgebieden van de Bondsrepubliek Duitsland, HEEFT DE VOLGENDE BESCHIKKING GEGEVEN: Artikel 1 Beschikking 72/443/EGKS wordt als volgt gewijzigd: 1. in artikel 2 worden de volgende ondernemingen geschrapt: »- Comptoir belge des charbons, Bruxelles, - Maatschappij Laura & Vereeniging, Eygelshoven, - Maatschappij Oranje-Nassau, Heerlen, - Verkoopkantoor der Staatsmijnen, Den Haag.\". 2. In artikel 2 wordt de opsomming van ondernemingen als volgt aangevuld: »- NV Kempense Steenkolenmijnen, Houthalen-Helchteren, - Hulleras del Norte SA (HUNOSA), Oviedo, - Empresa Nacional Carbonífera del Sur (ENCASUR), Córdoba, - Minero Siderúrgica de Ponferrada SA, Madrid, - Hullera Vasco Leonesa SA, Madrid.\". 3. Artikel 3, lid 1, wordt als volgt gewijzigd: - onder b), eerste gedachtenstreepje, in fine, wordt het woord »Berlin West\" toegevoegd; - na letter h) worden de letters - »i) Griekenland\", - »j) Spanje\", en - »k) Portugal\" toegevoegd. Artikel 2 Deze beschikking treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing vanaf 1 juli 1986. Deze beschikking is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 31 juli 1986. Voor de Commissie Peter SUTHERLAND Lid van de Commissie (1) PB nr. L 297 van 30. 12. 1972, blz. 45.",
  "source": "EUR LEX"
}