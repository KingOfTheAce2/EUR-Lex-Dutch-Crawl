{
  "url": "http://www.w3.org/1999/xhtml\">",
  "content": "L_2007098NL.01002001.xml 13.4.2007 NL Publicatieblad van de Europese Unie L 98/20 VERORDENING (EG) N r. 400/2007 VAN DE COMMISSIE van 12 april 2007 houdende wijziging van Verordening (EG) nr. 1183/2005 van de Raad tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1183/2005 van de Raad van 18 juli 2005 tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo ( 1 ) , en met name op artikel 9, lid 1, onder a), Overwegende hetgeen volgt: (1) Bijlage I bij Verordening (EG) nr. 1183/2005 geeft een lijst van natuurlijke en rechtspersonen, entiteiten en lichamen waarvan de tegoeden en economische middelen krachtens die verordening worden bevroren. (2) Op 29 maart 2007 heeft het Sanctiecomité van de Veiligheidsraad van de Verenigde Naties besloten tot wijziging van de lijst van natuurlijke en rechtspersonen, entiteiten en lichamen op wie de bevriezing van tegoeden en economische middelen moet worden toegepast. Bijlage I moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1183/2005 wordt gewijzigd overeenkomstig het bepaalde in de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 april 2007. Voor de Commissie Eneko LANDÁBURU Directeur-generaal Buitenlandse betrekkingen ( 1 ) PB L 193 van 23.7.2005, blz. 1 . Verordening laatstelijk gewijzigd bij Verordening (EG) nr. 201/2007 van de Commissie ( PB L 59 van 27.2.2007, blz. 73 ). BIJLAGE Bijlage I bij Verordening (EG) nr. 1183/2005 wordt als volgt gewijzigd: 1) De volgende natuurlijke personen worden toegevoegd: a) Kambale Kisoni ( alias Dr. Kisoni). Geboortedatum: 24.5.1961. Geboorteplaats: Mulashe, Democratische Republiek Congo (DRC). Nationaliteit: Congolees. Paspoortnummer: C0323172. Andere informatie: inwoner van Butembo. Goudhandelaar, eigenaar van Butembo Airlines en Congocom Trading House in Butembo. b) Straton Musoni ( alias I.O. Musoni). Geboortedatum: a) 6.4.1961; b) 4.6.1961. Geboorteplaats: Mugambazi, Kigali, Rwanda. Andere informatie: woont in Duitsland. 2) De volgende rechtspersonen, groepen en entiteiten worden toegevoegd: a) Uganda Commercial Impex (UCI) LTD. Adres: a) Kajoka Street, Kisemente, Kampala, Uganda. Telefoonnummer: (+256) 41 533 578/9; b) PO Box 22709, Kampala, Uganda. Andere informatie: goudexportonderneming in Kampala. b) Machanga. Adres: Kampala, Uganda. Andere informatie: goudexportonderneming in Kampala (Directeur: Mr. Rajua). c) Butembo Airlines (BAL). Adres: Butembo, DRC. Andere informatie: luchtvaartonderneming in particulier bezit, opererend vanuit Butembo. d) Congocom Trading House. Adres: Butembo, DRC. Telefoonnummer: (+253) (0) 99 983 784. Andere informatie: goudhandel in Butembo. e) a) Compagnie Aérienne des Grands Lacs (CAGL); b) Great Lakes Business Company (GLBC). Adres: a) CAGL, avenue Président Mobutu, Goma, DRC (CAGL heeft ook een kantoor in Gisenyi, Rwanda); b) GLBC, PO Box 315, Goma, DRC (GLBC heeft ook een kantoor in Gisenyi, Rwanda).",
  "source": "EUR LEX"
}