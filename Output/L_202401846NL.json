{
  "url": "http://www.w3.org/1999/xhtml\"><!--",
  "content": "L_202401846NL.000101.fmx.xml Publicatieblad van de Europese Unie NL L-serie 2024/1846 5.7.2024 BESLUIT (EU) 2024/1846 VAN DE RAAD van 25 juni 2024 betreffende het namens de Europese Unie in het Gemengd Comité van de EER in te nemen standpunt met betrekking tot de wijziging van Protocol nr. 31 betreffende samenwerking op specifieke gebieden buiten de vier vrijheden en Protocol nr. 37 houdende de lijst bedoeld in artikel 101 bij de EER-overeenkomst (Ernstige grensoverschrijdende bedreigingen voor de gezondheid) (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 168, lid 5, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (“de EER-overeenkomst”) is op 1 januari 1994 in werking getreden. (2) Op grond van artikel 98 van de EER-overeenkomst kan het Gemengd Comité van de EER onder meer besluiten Protocol nr. 31 betreffende samenwerking op specifieke gebieden buiten de vier vrijheden (“Protocol nr. 31”) en Protocol nr. 37 houdende de lijst bedoeld in artikel 101 (“Protocol nr. 37”) bij de EER-overeenkomst te wijzigen. (3) Het is wenselijk de samenwerking van de overeenkomstsluitende partijen bij de EER-overeenkomst uit te breiden door opname van Verordening (EU) 2022/2371 van het Europees Parlement en de Raad ( 3 ) . (4) Protocol nr. 31 en Protocol nr. 37 bij de EER-overeenkomst moeten bijgevolg dienovereenkomstig worden gewijzigd. (5) Het standpunt van de Unie in het Gemengd Comité van de EER moet derhalve worden gebaseerd op het aan dit besluit gehechte ontwerpbesluit, HEEFT HET VOLGENDE BESLUIT VASTGESTELD: Artikel 1 Het namens de Europese Unie in het Gemengd Comité van de EER in te nemen standpunt over de voorgestelde wijziging van Protocol nr. 31 betreffende samenwerking op specifieke gebieden buiten de vier vrijheden bij de EER-overeenkomst en Protocol nr. 37 houdende de lijst bedoeld in artikel 101 bij de EER-overeenkomst, is gebaseerd op het aan dit besluit gehechte ontwerpbesluit van het Gemengd Comité van de EER. Artikel 2 Dit besluit treedt in werking op de datum van de vaststelling ervan. Gedaan te Luxemburg, 25 juni 2024. Voor de Raad De voorzitter H. LAHBIB ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2022/2371 van het Europees Parlement en de Raad van 23 november 2022 inzake ernstige grensoverschrijdende gezondheidsbedreigingen en tot intrekking van Besluit nr. 1082/2013/EU ( PB L 314 van 6.12.2022, blz. 26 ). ONTWERP BESLUIT VAN HET GEMENGD COMITÉ VAN DE EER NR. … van … tot wijziging van Protocol nr. 31 betreffende samenwerking op specifieke gebieden buiten de vier vrijheden en Protocol nr. 37 houdende de lijst bedoeld in artikel 101 bij de EER-overeenkomst HET GEMENGD COMITÉ VAN DE EER, Gezien de Overeenkomst betreffende de Europese Economische Ruimte (“de EER-overeenkomst”), en met name de artikelen 86 en 98, Overwegende hetgeen volgt: (1) Het is wenselijk de samenwerking tussen de overeenkomstsluitende partijen bij de EER-overeenkomst uit te breiden en Verordening (EU) 2022/2371 van het Europees Parlement en de Raad van 23 november 2022 inzake ernstige grensoverschrijdende gezondheidsbedreigingen en tot intrekking van Besluit nr. 1082/2013/EU ( 1 ) in de EER-overeenkomst op te nemen. (2) Protocol nr. 31 en Protocol nr. 37 bij de EER-overeenkomst dienen derhalve te worden gewijzigd om deze uitgebreide samenwerking mogelijk te maken, HEEFT HET VOLGENDE BESLUIT VASTGESTELD: Artikel 1 In artikel 16, lid 1,van Protocol nr. 31 wordt de tekst van streepje 9 (Besluit nr. 1082/2013/EU van het Europees Parlement en de Raad) vervangen door: “ 32022 R 2371 : Verordening (EU) 2022/2371 van het Europees Parlement en de Raad van 23 november 2022 inzake ernstige grensoverschrijdende gezondheidsbedreigingen en tot intrekking van Besluit nr. 1082/2013/EU ( PB L 314 van 6.12.2022, blz. 26 ). De EVA-staten nemen volwaardig deel aan de werkzaamheden van het Gezondheidsbeveiligingscomité en hebben daarin dezelfde rechten en plichten als de lidstaten van de EU, met uitzondering van stemrecht. Krachtens artikel 79, lid 3, van de EER-overeenkomst is deel VII van de EER-overeenkomst (Bepalingen inzake de instellingen), met uitzondering van de delen 1 en 2 van hoofdstuk 3, van toepassing op dit streepje.”. Artikel 2 In Protocol nr. 37 bij de EER-overeenkomst wordt het volgende punt ingevoegd: “49. Gezondheidsbeveiligingscomité (Verordening (EU) 2022/2371 van het Europees Parlement en de Raad).”. Artikel 3 Dit besluit treedt in werking op de dag na die van de laatste kennisgeving zoals bedoeld in artikel 103, lid 1, van de EER-overeenkomst ( *1 ) . Artikel 4 Dit besluit wordt bekendgemaakt in het EER-gedeelte van en in het EER-supplement bij het Publicatieblad van de Europese Unie . Gedaan te Brussel, … Voor het Gemengd Comité van de EER De voorzitter De secretarissen van het Gemengd Comité van de EER ( 1 ) PB L 314 van 6.12.2022, blz. 26 . ( *1 ) [Geen grondwettelijke vereisten aangegeven.] [Grondwettelijke vereisten aangegeven.] ELI: http://data.europa.eu/eli/dec/2024/1846/oj ISSN 1977-0758 (electronic edition)",
  "source": "EUR LEX"
}