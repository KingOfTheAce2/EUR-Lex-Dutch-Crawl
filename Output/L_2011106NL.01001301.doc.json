{
  "url": "http://www.w3.org/1999/xhtml\">",
  "content": "L_2011106NL.01001301.xml 27.4.2011 NL Publicatieblad van de Europese Unie L 106/13 UITVOERINGSBESLUIT VAN DE COMMISSIE van 26 april 2011 houdende de principiële erkenning dat het dossier dat is ingediend voor grondig onderzoek met het oog op de eventuele opneming van metobromuron, S-abscisinezuur, Bacillus amyloliquefaciens subsp. plantarum D747, Bacillus pumilus QST 2808 en Streptomyces lydicus WYEC 108 in bijlage I bij Richtlijn 91/414/EEG van de Raad volledig is (Kennisgeving geschied onder nummer C(2011) 2675) (Voor de EER relevante tekst) (2011/253/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name artikel 6, lid 3, Overwegende hetgeen volgt: (1) Richtlijn 91/414/EEG voorziet in de opstelling van een EU-lijst van werkzame stoffen die mogen worden gebruikt in gewasbeschermingsmiddelen. (2) Het dossier voor de werkzame stof metobromuron is op 15 december 2010 door Belchim crop protection NV/SA bij de autoriteiten van Frankrijk ingediend met een aanvraag om opneming van deze stof in bijlage I bij Richtlijn 91/414/EEG. (3) Het dossier voor de werkzame stof S-abscisinezuur is op 9 december 2010 door Valent BioScience Corporation bij de autoriteiten van Nederland ingediend met een aanvraag om opneming van deze stof in bijlage I bij Richtlijn 91/414/EEG. (4) Het dossier voor de werkzame stof Bacillus amyloliquefaciens subsp. plantarum stam D747 is op 21 oktober 2010 door Mitsui AgriScience International SA/NV bij de autoriteiten van Duitsland ingediend met een aanvraag om opneming van deze stof in bijlage I bij Richtlijn 91/414/EEG. (5) Het dossier voor de werkzame stof Bacillus pumilus stam QST 2808 is op 3 december 2010 door AgraQuest Inc bij de autoriteiten van Nederland ingediend met een aanvraag om opneming van deze stof in bijlage I bij Richtlijn 91/414/EEG. (6) Het dossier voor de werkzame stof Streptomyces lydicus stam WYEC 108 is op 6 augustus 2010 door FuturEco BioScience SL bij de autoriteiten van Nederland ingediend met een aanvraag om opneming van deze stof in bijlage I bij Richtlijn 91/414/EEG. (7) De autoriteiten van Frankrijk, Nederland en Duitsland hebben de Commissie meegedeeld dat de dossiers betreffende deze werkzame stoffen op grond van een eerste onderzoek blijken te voldoen aan de in bijlage II bij Richtlijn 91/414/EEG vervatte voorschriften inzake gegevens en informatie. De ingediende dossiers blijken ook aan de voorschriften inzake gegevens en informatie van bijlage III bij Richtlijn 91/414/EEG te voldoen met betrekking tot één gewasbeschermingsmiddel dat deze werkzame stoffen bevat. Overeenkomstig artikel 6, lid 2, van Richtlijn 91/414/EEG hebben de aanvragers de dossiers aan de Commissie en de andere lidstaten toegezonden en zijn de dossiers aan het Permanent Comité voor de voedselketen en de diergezondheid voorgelegd. (8) Met dit besluit moet op het niveau van de Unie officieel worden bevestigd dat de dossiers in beginsel voldoen aan de in bijlage II vastgestelde voorschriften inzake gegevens en informatie en, voor ten minste één gewasbeschermingsmiddel dat een van de desbetreffende werkzame stoffen bevat, aan de in bijlage III bij Richtlijn 91/414/EEG vastgestelde voorschriften. (9) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 De dossiers betreffende de in de bijlage bij dit besluit genoemde werkzame stoffen, die aan de Commissie en de lidstaten zijn voorgelegd met het oog op opneming van deze stoffen in bijlage I bij Richtlijn 91/414/EEG, voldoen in beginsel aan de voorschriften inzake gegevens en informatie van bijlage II bij die richtlijn. De dossiers voldoen ook aan de voorschriften inzake gegevens en informatie van bijlage III bij Richtlijn 91/414/EEG met betrekking tot één gewasbeschermingsmiddel dat de werkzame stof bevat, rekening houdend met het voorgestelde gebruik. Artikel 2 De als rapporteur aangewezen lidstaten bestuderen de in artikel 1 genoemde dossiers grondig en delen de conclusies van de onderzoeken, vergezeld van eventuele aanbevelingen over het al dan niet opnemen van de in artikel 1 bedoelde werkzame stoffen in bijlage I bij Richtlijn 91/414/EEG en van eventuele aan die opneming te verbinden voorwaarden, zo spoedig mogelijk en uiterlijk op 30 april 2012 aan de Commissie mee. Artikel 3 Dit besluit is gericht tot de lidstaten. Gedaan te Brussel, 26 april 2011. Voor de Commissie John DALLI Lid van de Commissie ( 1 ) PB L 230 van 19.8.1991, blz. 1 . BIJLAGE ONDER DIT BESLUIT VALLENDE WERKZAME STOFFEN Naam, CIPAC-identificatienummer Aanvrager Datum van de aanvraag Rapporterende lidstaat Metobromuron CIPAC-nr.: 168 Belchim crop protection NV/SA 15 december 2010 FR S-abscisinezuur CIPAC-nr.: niet toegekend Valent BioScience Corporation 9 december 2010 NL Bacillus amyloliquefaciens subsp. plantarum stam D747 CIPAC-nr.: niet van toepassing Mitsui AgriScience International SA/NV 21 oktober 2010 DE Bacillus pumilus stam QST 2808 CIPAC-nr.: niet van toepassing AgraQuest Inc 3 december 2010 NL Streptomyces lydicus stam WYEC 108 CIPAC-nr.: niet van toepassing FuturEco BioScience SL 6 augustus 2010 NL",
  "source": "EUR LEX"
}