{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0548:NL:HTML\">",
  "content": "EUR-Lex - 31996D0548 - NL Avis juridique important | 31996D0548 96/548/EGKS: Besluit van de Commissie van 22 juli 1996 betreffende de sluiting van een overeenkomst tussen de Europese Gemeenschap voor Kolen en Staal en de Regering van de Republiek Kazachstan betreffende de handel in bepaalde ijzer- en staalprodukten Publicatieblad Nr. L 242 van 21/09/1996 blz. 0001 - 0001 BESLUIT VAN DE COMMISSIE van 22 juli 1996 betreffende de sluiting van een overeenkomst tussen de Europese Gemeenschap voor Kolen en Staal en de Regering van de Republiek Kazachstan betreffende de handel in bepaalde ijzer- en staalprodukten (96/548/EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, eerste alinea, Na raadpleging van het Raadgevend Comit√© en met de bij eenstemmigheid bepaalde instemming van de Raad, Overwegende dat de Commissie overeenkomstig het besluit van de Raad van 13 juni 1994 onderhandelingen met Kazachstan heeft geopend, die geleid hebben tot de totstandkoming van een overeenkomst betreffende de handel in bepaalde ijzer- en staalprodukten die onder het EGKS-Verdrag vallen; Overwegende dat bij de Overeenkomst kwantitatieve maxima worden vastgesteld voor het in de Gemeenschap in het vrije verkeer brengen van bepaalde ijzer- en staalprodukten in 1996, BESLUIT: Artikel 1 1. De Overeenkomst met Kazachstan betreffende de handel in bepaalde ijzer- en staalprodukten wordt goedgekeurd namens de Europese Gemeenschap voor Kolen en Staal. 2. De tekst van de Overeenkomst is aan dit besluit gehecht (1). Artikel 2 De Voorzitter van de Commissie verricht namens de Europese Gemeenschap voor Kolen en Staal de kennisgeving bedoeld in artikel 10, lid 1, van de Overeenkomst. Gedaan te Brussel, op 22 juli 1996. Voor de Commissie De Voorzitter Jacques SANTER (1) Zie bladzijde 2 van dit Publikatieblad.",
  "source": "EUR LEX"
}