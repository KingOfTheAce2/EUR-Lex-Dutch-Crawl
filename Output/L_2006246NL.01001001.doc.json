{
  "url": "http://www.w3.org/1999/xhtml\">",
  "content": "L_2006246NL.01001001.xml 8.9.2006 NL Publicatieblad van de Europese Unie L 246/10 BESCHIKKING VAN DE COMMISSIE van 6 september 2006 tot vaststelling van de financiële bijdrage van de Gemeenschap in de uitgaven voor de spoedmaatregelen ter bestrijding van bluetongue in Italië in 2001 en 2002 (Kennisgeving geschied onder nummer C(2006) 3933) (Slechts de tekst in de Italiaanse taal is authentiek) (2006/604/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 3, lid 3, Overwegende hetgeen volgt: (1) In Italië zijn in 2001 en 2002 uitbraken van bluetongue (ovine catarrahl fever) geconstateerd. Het uitbreken van deze ziekte vormde een ernstig risico voor de veestapel in de Gemeenschap. (2) Om de verspreiding van de ziekte te voorkomen en haar zo snel mogelijk te helpen uitroeien, moet de Gemeenschap overeenkomstig Beschikking 90/424/EEG financieel bijdragen in de subsidiabele kosten die de lidstaat in het kader van de spoedmaatregelen ter bestrijding van de ziekte heeft gemaakt. (3) Bij Beschikking 2003/677/EG van de Commissie van 24 september 2003 over een financiële bĳdrage van de Gemeenschap voor de uitroeiing van bluetongue in Italië in 2001 en 2002 ( 2 ) is aan Italië een financiële bijdrage van de Gemeenschap in de uitgaven voor de in 2001 en 2002 uitgevoerde spoedmaatregelen ter bestrijding van bluetongue toegekend. (4) Overeenkomstig die beschikking is een voorschot van 4 000 000 euro toegekend. (5) Krachtens die beschikking moet het saldo van de communautaire bijdrage worden gebaseerd op de door Italië op 19 december 2003 ingediende aanvraag, bewijsstukken en de resultaten van de door de Commissie ter plekke uitgevoerde controles. Het door Italië ingediende betalingsverzoek had betrekking op een bedrag van 24 515 016 euro, waarvoor de financiële bijdrage van de Gemeenschap niet hoger kan zijn dan 50 % van de totale subsidiabele kosten. (6) Rekening houdend met het voorgaande moet nu het totale bedrag worden vastgesteld van de financiële bijdrage van de Gemeenschap in de subsidiabele uitgaven voor de uitroeiing van bluetongue in Italië in 2001 en 2002. (7) Op grond van de resultaten van de door de Commissie uitgevoerde controles overeenkomstig de veterinairrechtelijke voorschriften van de Gemeenschap en de voorwaarden voor de toekenning van financiële steun door de Gemeenschap kunnen niet alle uitgaven als subsidiabel worden erkend. (8) De opmerkingen van de Commissie, de eindconclusies en de wijze van berekening van de subsidiabele uitgaven zijn op 17 maart 2006 aan Italië per brief meegedeeld. (9) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De totale financiële bijdrage van de Gemeenschap in de uitgaven in verband met de uitroeiing van bluetongue in Italië in 2001 en 2002 overeenkomstig Beschikking 2003/677/EG wordt vastgesteld op 7 358 839 euro. Aangezien overeenkomstig Beschikking 2003/677/EG reeds een voorschot van 4 000 000 euro is betaald, wordt het saldo van 3 358 839 euro aan Italië uitbetaald. Artikel 2 Deze beschikking is gericht tot de Italiaanse Republiek. Gedaan te Brussel, 6 september 2006. Voor de Commissie Markos KYPRIANOU Lid van de Commissie ( 1 ) PB L 224 van 18.8.1990, blz. 19 . Beschikking laatstelijk gewijzigd bij Beschikking 2006/53/EG van de Raad ( PB L 29 van 2.2.2006, blz. 37 ). ( 2 ) PB L 249 van 1.10.2003, blz. 48 .",
  "source": "EUR LEX"
}