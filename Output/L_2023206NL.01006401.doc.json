{
  "url": "http://www.w3.org/1999/xhtml\">",
  "content": "L_2023206NL.01006401.xml 21.8.2023 NL Publicatieblad van de Europese Unie L 206/64 UITVOERINGSVERORDENING (EU) 2023/1644 VAN DE COMMISSIE van 17 augustus 2023 tot wijziging van de bijlagen V en XIV bij Uitvoeringsverordening (EU) 2021/404 wat betreft de gegevens voor het Verenigd Koninkrijk en de Verenigde Staten in de lijsten van derde landen waaruit de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, artikel 232, lid 1, en artikel 232, lid 3, Overwegende hetgeen volgt: (1) In Verordening (EU) 2016/429 is bepaald dat zendingen dieren, levende producten en producten van dierlijke oorsprong die de Unie binnenkomen, afkomstig moeten zijn uit een derde land of gebied, of een zone of compartiment daarvan, dat/die overeenkomstig artikel 230, lid 1, van die verordening in een lijst is opgenomen. (2) In Gedelegeerde Verordening (EU) 2020/692 van de Commissie ( 2 ) zijn de diergezondheidsvoorschriften vastgesteld waaraan zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of, in het geval van aquacultuurdieren, compartimenten daarvan, moeten voldoen om de Unie binnen te komen. (3) Bij Uitvoeringsverordening (EU) 2021/404 van de Commissie ( 3 ) zijn de lijsten vastgesteld van derde landen of gebieden, of zones of compartimenten daarvan, waaruit de binnenkomst in de Unie van de soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. (4) Meer in het bijzonder bevatten de bijlagen V en XIV bij Uitvoeringsverordening (EU) 2021/404 de lijsten van derde landen of gebieden, of zones daarvan, waaruit de binnenkomst in de Unie van zendingen pluimvee en levende producten van pluimvee, respectievelijk van zendingen vers vlees van pluimvee en vederwild is toegestaan. (5) Het Verenigd Koninkrijk heeft de Commissie in kennis gesteld van drie uitbraken van hoogpathogene aviaire influenza (HPAI) bij pluimvee in Schotland, in de raadsgebieden Aberdeenshire (1) en Highland (1), en op het eiland Lewis (1), die op 8 augustus 2023 en 9 augustus 2023 door laboratoriumanalyses (RT-PCR) zijn bevestigd. (6) Voorts hebben de Verenigde Staten de Commissie in kennis gesteld van twee uitbraken van hoogpathogene aviaire influenza (HPAI) bij pluimvee in de staat New York, die op 29 juli en 3 augustus 2023 door laboratoriumanalyses (RT-PCR) zijn bevestigd. (7) Naar aanleiding van die recente uitbraken van HPAI hebben de veterinaire autoriteiten van het Verenigd Koninkrijk en de Verenigde Staten beperkingszones met een straal van ten minste tien kilometer rond de getroffen inrichtingen ingesteld en een ruimingsbeleid ingevoerd om de aanwezigheid van HPAI te bestrijden en de verspreiding van die ziekte te beperken. (8) Het Verenigd Koninkrijk en de Verenigde Staten hebben de Commissie informatie verstrekt over de epidemiologische situatie op hun grondgebied en de maatregelen die zij hebben genomen ter voorkoming van de verdere verspreiding van HPAI. (9) De Commissie heeft die informatie geëvalueerd. De Commissie is van mening dat, gezien de diergezondheidssituatie in de gebieden waarvoor door de veterinaire autoriteiten van het Verenigd Koninkrijk en de Verenigde Staten beperkingen zijn ingesteld, de binnenkomst in de Unie van zendingen pluimvee, levende producten van pluimvee en vers vlees van pluimvee en vederwild uit dat gebied moet worden opgeschort om de diergezondheidsstatus van de Unie te beschermen. (10) Het Verenigd Koninkrijk heeft geactualiseerde informatie verstrekt met betrekking tot epidemiologische situatie op zijn grondgebied met betrekking tot HPAI die heeft geleid tot de opschorting van de binnenkomst van bepaalde producten in de Unie, zoals vastgesteld in de bijlagen V en XIV bij Uitvoeringsverordening (EU) 2021/404. (11) Met name heeft het Verenigd Koninkrijk geactualiseerde informatie ingediend over de epidemiologische situatie op zijn grondgebied in verband met een uitbraak van HPAI in een pluimveebedrijf in het graafschap Cumbria, Engeland, die op 2 juli 2023 is bevestigd. (12) Het Verenigd Koninkrijk heeft ook informatie ingediend over de maatregelen die zijn genomen om de verdere verspreiding van HPAI te voorkomen. Naar aanleiding van die uitbraken van die ziekte heeft het Verenigd Koninkrijk met name een ruimingsbeleid ingevoerd om de verspreiding van die ziekte te beheersen en te beperken, en heeft het ook de vereiste reiniging en ontsmetting voltooid na de uitvoering van het ruimingsbeleid in het besmette pluimveebedrijf op zijn grondgebied. (13) De Commissie heeft de door het Verenigd Koninkrijk ingediende informatie geëvalueerd. De Commissie is van oordeel dat het Verenigd Koninkrijk passende garanties heeft geboden dat de diergezondheidssituatie die tot de opschortingen heeft geleid, niet langer een bedreiging vormt voor de diergezondheid of de volksgezondheid in de Unie, en dat bijgevolg de binnenkomst in de Unie van pluimveeproducten uit de desbetreffende zone van het Verenigd Koninkrijk waaruit de binnenkomst in de Unie was opgeschort, opnieuw moet worden toegestaan. (14) De bijlagen V en XIV bij Uitvoeringsverordening (EU) 2021/404 moeten daarom worden gewijzigd om rekening te houden met de huidige epidemiologische situatie ten aanzien van HPAI in het Verenigd Koninkrijk en de Verenigde Staten. (15) Rekening houdend met de huidige epidemiologische situatie in het Verenigd Koninkrijk en de Verenigde Staten ten aanzien van HPAI, moeten de wijzigingen die door deze verordening in de bijlagen V en XIV bij Uitvoeringsverordening (EU) 2021/404 moeten worden aangebracht, met spoed in werking treden. (16) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen V en XIV bij Uitvoeringsverordening (EU) 2021/404 worden gewijzigd overeenkomstig de bijlage bij deze verordening. Artikel 2 Inwerkingtreding en toepasselijkheid Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 augustus 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). BIJLAGE De bijlagen V en XIV bij Uitvoeringsverordening (EU) 2021/404 worden als volgt gewijzigd: 1) Bijlage V wordt als volgt gewijzigd: a) in deel 1 wordt afdeling B als volgt gewijzigd: i) in de vermelding voor het Verenigd Koninkrijk wordt de rij voor zone GB-2.306 vervangen door: “ GB Verenigd Koninkrijk GB-2.306 BPP, BPR, DOC, DOR, SP, SR, POU-LT20, HEP, HER, HE-LT20 N, P1 2.7.2023 4.8.2023” ii) in de vermelding voor het Verenigd Koninkrijk worden de volgende rijen voor de zones GB-2.309, GB-2.310 en GB-2.311 toegevoegd na de rij voor zone GB-2.308: “ GB Verenigd Koninkrijk GB-2.309 BPP, BPR, DOC, DOR, SP, SR, POU-LT20, HEP, HER, HE-LT20 N, P1 8.8.2023 GB-2.310 N, P1 8.8.2023 GB-2.311 N, P1 9.8.2023” iii) in de vermelding voor de Verenigde Staten worden de volgende rijen voor de zones US-2.457 en US-2.458 toegevoegd na de rij voor zone US-2.456: “ US Verenigde Staten US-2.457 BPP, BPR, DOC, DOR, SP, SR, POU-LT20, HEP, HER, HE-LT20 N, P1 29.7.2023 US-2.458 N, P1 3.8.2023” b) deel 2 wordt als volgt gewijzigd: i) in de vermelding voor het Verenigd Koninkrijk worden de volgende beschrijvingen van de zones GB-2.309, GB-2.310 en GB-2.311 toegevoegd na de beschrijving van zone GB-2.308: “Verenigd Koninkrijk GB-2.309 near Stornoway, Isle of Lewis, Scotland, GB The area contained within a circle of a radius of 10 km, centred on WGS84 dec, coordinates Lat: N58.22 and Long: W6.25 GB-2.310 near Portsoy, Aberdeenshire, Scotland, GB The area contained within a circle of a radius of 10 km, centred on WGS84 dec, coordinates Lat: N57.67 and Long: W2.80 GB-2.311 in Lochcarron, Highland, Scotland, GB The area contained within a circle of a radius of 10 km, centred on WGS84 dec, coordinates Lat: N57.40 and Long: W5.50” ii) in de vermelding voor de Verenigde Staten wordt de volgende beschrijving van de zones US-2.457 tot en met US-2.458 toegevoegd na de beschrijving van zone US-2.456: “Verenigde Staten US-2.457 State of New York Kings 04 Kings County: A circular zone of a 10 km radius starting with North point (gps coordinates: 73.9673514°W 40.7336098°N) US-2.458 State of New York Kings 05 King County: A circular zone of a 10 km radius starting with North point (gps coordinates: 73.9869471°W 40.7240856°N)” 2) In bijlage XIV, deel 1, wordt afdeling B als volgt gewijzigd: i) in de vermelding voor het Verenigd Koninkrijk worden de rijen voor zone GB-2.306 vervangen door: “ GB Verenigd Koninkrijk GB-2.306 POU, RAT N, P1 2.7.2023 4.8.2023 GBM P1”; 2.7.2023 4.8.2023” ii) in de vermelding voor het Verenigd Koninkrijk worden de volgende rijen voor de zones GB-2.309, GB-2.310 en GB-2.311 toegevoegd na de rij voor zone GB-2.308: “ GB Verenigd Koninkrijk GB-2.309 POU, RAT N, P1 8.8.2023 GBM P1”; 8.8.2023 GB-2.310 POU, RAT N, P1 8.8.2023 GBM P1”; 8.8.2023 GB-2.311 POU, RAT N, P1 9.8.2023 GBM P1”; 9.8.2023” iii) in de vermelding voor de Verenigde Staten worden de volgende rijen voor de zones US-2.457 en US-2.458 toegevoegd na de rij voor zone US-2.456: “ US Verenigde Staten US-2.457 POU, RAT N, P1 29.7.2023 GBM P1”; 29.7.2023 US-2.458 POU, RAT N, P1 3.8.2023 GBM P1”; 3.8.2023”",
  "source": "EUR LEX"
}