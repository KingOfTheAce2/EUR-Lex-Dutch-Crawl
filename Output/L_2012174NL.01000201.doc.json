{
  "url": "http://www.w3.org/1999/xhtml\"><!--",
  "content": "L_2012174NL.01000201.xml 4.7.2012 NL Publicatieblad van de Europese Unie L 174/2 BESLUIT VAN DE RAAD van 7 juni 2012 betreffende het door de Europese Unie in de ACS-EU-Raad van ministers in te nemen standpunt inzake de status van de Republiek Zuid-Sudan in verband met de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds (2012/352/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het Intern Akkoord tussen de vertegenwoordigers van de regeringen van de lidstaten, in het kader van de Raad bijeen, inzake maatregelen en procedures voor de tenuitvoerlegging van de ACS-EG-partnerschapsovereenkomst ( 1 ) , en met name artikel 1, Gezien het voorstel van de Europese Commissie, Overwegende hetgeen volgt: (1) De Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 ( 2 ) is voor de eerste maal gewijzigd in Luxemburg op 25 juni 2005 ( 3 ) en voor de tweede maal in Ouagadougou op 22 juni 2010 ( 4 ) („de ACS-EU-partnerschapsovereenkomst”). De tweede wijziging van de Overeenkomst van Cotonou wordt sinds 31 oktober 2010 voorlopig toegepast. (2) In artikel 94 van de ACS-EU-partnerschapsovereenkomst is bepaald dat elk verzoek tot toetreding van een staat moet worden voorgelegd aan en goedgekeurd door de ACS-EU-Raad van ministers. (3) Op 20 maart 2012 heeft de Republiek Zuid-Sudan een verzoek tot toetreding ingediend overeenkomstig artikel 94 van de ACS-EU-partnerschapsovereenkomst en verzocht om, in afwachting van de afronding van de toetredingsprocedure, als waarnemer te mogen deelnemen aan de bij de ACS-EU-partnerschapsovereenkomst opgerichte gezamenlijke instellingen. (4) De goedkeuring door de ACS-EU-Raad van ministers van de toetreding van Zuid-Sudan, en in afwachting daarvan de toekenning aan Zuid-Sudan van de status van waarnemer tot en met 20 november 2012 door de ACS-EU-Raad van ministers, moeten door de Unie worden goedgekeurd. Zuid-Sudan moet haar akte van toetreding uiterlijk op die datum nederleggen bij de depositarissen van de overeenkomst, met name het secretariaat-generaal van de Raad van de Europese Unie en het secretariaat van de ACS-staten. (5) Het standpunt dat ten aanzien van de status van Zuid-Sudan in verband met de ACS-EU-partnerschapsovereenkomst namens de Unie in de ACS-EU-Raad van ministers moet worden ingenomen, moet daarom worden vastgesteld. (6) Het standpunt van de Unie in de ACS-EU-Raad van ministers moet worden gebaseerd op het bijgevoegde ontwerpbesluit, HEEFT HET VOLGENDE BESLUIT VASTGESTELD: Artikel 1 Het door de Europese Unie in de ACS-EU-Raad van ministers in te nemen standpunt over de verzoeken van de Republiek Zuid-Sudan, tot toetreding en tot het verkrijgen van de status van waarnemer, is dat aan deze verzoeken wordt tegemoetgekomen overeenkomstig de bepalingen van het aan dit besluit gehechte ontwerpbesluit van de ACS-EU-Raad van ministers. De status van waarnemer geldt tot en met 20 november 2012. Uiterlijk op die datum legt Zuid-Sudan haar akte van toetreding neder bij het secretariaat-generaal van de Raad van de Europese Unie en bij het secretariaat van de ACS-staten. Aan het ontwerpbesluit van de ACS-EU-Raad van ministers kunnen kleine wijzigingen en wijzigingen op formele punten worden aangebracht zonder dat dat besluit daarbij moet worden gewijzigd. Artikel 2 Dit besluit treedt in werking op de dag na die van de vaststelling ervan. Gedaan te Luxemburg, 7 juni 2012. Voor de Raad De voorzitter M. BØDSKOV ( 1 ) PB L 317 van 15.12.2000, blz. 376 . ( 2 ) PB L 317 van 15.12.2000, blz. 3 . ( 3 ) Overeenkomst tot wijziging van de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 ( PB L 209 van 11.8.2005, blz. 27 ). ( 4 ) Overeenkomst tot tweede wijziging van de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 en voor de eerste maal gewijzigd te Luxemburg op 25 juni 2005 ( PB L 287 van 4.11.2010, blz. 3 ). ONTWERP BESLUIT Nr. …/2012 VAN DE ACS-EU-RAAD VAN MINISTERS van … betreffende de status van de Republiek Zuid-Sudan met betrekking tot de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds DE ACS-EU-RAAD VAN MINISTERS, Gezien de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend in Cotonou op 23 juni 2000 ( 1 ) , voor de eerste maal gewijzigd in Luxemburg op 25 juni 2005 ( 2 ) en voor de tweede maal gewijzigd in Ouagadougou op 22 juni 2010 ( 3 ) („de ACS-EU-partnerschapsovereenkomst”), en met name artikel 94, Gezien Besluit nr. 1/2005 van de ACS-EG-Raad van ministers van 8 maart 2005 tot vaststelling van het reglement van orde van de ACS-EG-Raad van ministers ( 4 ) , en met name artikel 8, lid 3, Overwegende hetgeen volgt: (1) De tweede wijziging van de ACS-EU-partnerschapsovereenkomst wordt sinds 31 oktober 2010 voorlopig toegepast. (2) In artikel 94 van de ACS-EU-partnerschapsovereenkomst is bepaald dat elk verzoek tot toetreding van een staat moet worden voorgelegd aan, en goedgekeurd door, de Raad van ministers. (3) Op 20 maart 2012 heeft de Republiek Zuid-Sudan een verzoek tot toetreding ingediend overeenkomstig artikel 94 van de ACS-EU-partnerschapsovereenkomst en verzocht om in afwachting van de afronding van de toetredingsprocedure als waarnemer te mogen deelnemen aan de bij de ACS-EU-partnerschapsovereenkomst opgerichte gezamenlijke instellingen. (4) De status van waarnemer zou moeten gelden tot en met 20 november 2012. Uiterlijk op die datum moet Zuid-Sudan haar akte van toetreding nederleggen bij de depositarissen van de overeenkomst, met name het secretariaat-generaal van de Raad van de Europese Unie en het secretariaat van de ACS-staten, HEEFT HET VOLGENDE BESLUIT VASTGESTELD: Artikel 1 Goedkeuring van het verzoek om toetreding en status van waarnemer Het verzoek van de Republiek Zuid-Sudan om toetreding tot de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000, voor de eerste maal gewijzigd te Luxemburg op 25 juni 2005 en voor de tweede maal gewijzigd te Ouagadougou op 22 juni 2010, wordt goedgekeurd. Zuid-Sudan krijgt tot en met 20 november 2012 de status van waarnemer onder de ACS-EU-partnerschapsovereenkomst. Uiterlijk op die datum legt Zuid-Sudan de akte van toetreding neder bij de depositarissen van de ACS-EU-partnerschapsovereenkomst, met name het secretariaat-generaal van de Raad van de Europese Unie en het secretariaat van de ACS-staten. Artikel 2 Inwerkingtreding Dit besluit treedt in werking op de dag na die van de vaststelling ervan. Gedaan te … Voor de ACS-EU-Raad van ministers De voorzitter ( 1 ) PB L 317 van 15.12.2000, blz. 3 . ( 2 ) Overeenkomst tot wijziging van de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 ( PB L 209 van 11.8.2005, blz. 27 ). ( 3 ) Overeenkomst tot tweede wijziging van de Partnerschapsovereenkomst tussen de leden van de groep van staten in Afrika, het Caribische gebied en de Stille Oceaan, enerzijds, en de Europese Gemeenschap en haar lidstaten, anderzijds, ondertekend te Cotonou op 23 juni 2000 en voor de eerste maal gewijzigd te Luxemburg op 25 juni 2005 ( PB L 287 van 4.11.2010, blz. 3 ). ( 4 ) PB L 95 van 14.4.2005, blz. 44 .",
  "source": "EUR LEX"
}