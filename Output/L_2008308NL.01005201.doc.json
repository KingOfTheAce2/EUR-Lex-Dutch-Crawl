{
  "url": "http://www.w3.org/1999/xhtml\">",
  "content": "L_2008308NL.01005201.xml 19.11.2008 NL Publicatieblad van de Europese Unie L 308/52 GEMEENSCHAPPELIJK STANDPUNT 2008/873/GBVB VAN DE RAAD van 18 november 2008 tot verlenging van de beperkende maatregelen tegen Ivoorkust DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 15, Overwegende hetgeen volgt: (1) De Raad heeft op 13 december 2004 Gemeenschappelijk Standpunt 2004/852/GBVB betreffende beperkende maatregelen tegen Ivoorkust ( 1 ) vastgesteld teneinde de maatregelen uit te voeren die bij Resolutie 1572(2004) van de Veiligheidsraad van de Verenigde Naties tegen Ivoorkust zijn getroffen. (2) De Raad heeft op 23 januari 2006 Gemeenschappelijk Standpunt 2006/30/GBVB ( 2 ) vastgesteld, waarbij de beperkende maatregelen tegen Ivoorkust waarin Gemeenschappelijk Standpunt 2004/852/GBVB voorziet, met twaalf maanden zijn verlengd en met de bij punt 6 van Resolutie 1643(2005) van de Veiligheidsraad van de Verenigde Naties opgelegde maatregelen zijn aangevuld. De Raad heeft op 12 februari 2007 Gemeenschappelijk Standpunt 2007/92/GBVB ( 3 ) vastgesteld tot verlenging van die beperkende maatregelen tot en met 31 oktober 2007. (3) De Raad heeft op 22 november 2007 Gemeenschappelijk Standpunt 2007/761/GBVB ( 4 ) vastgesteld, waarbij de beperkende maatregelen tegen Ivoorkust waarin Gemeenschappelijk Standpunt 2004/852/GBVB voorziet, zijn verlengd tot en met 31 oktober 2008. (4) Na een evaluatie van de bij de Resoluties 1572(2004) en 1643(2005) van de VN-Veiligheidsraad opgelegde maatregelen heeft de VN-Veiligheidsraad op 29 oktober 2008 Resolutie 1842(2008) aangenomen, waarbij de beperkende maatregelen tegen Ivoorkust tot en met 31 oktober 2009 worden verlengd. (5) De bij Gemeenschappelijk Standpunt 2004/852/GBVB en bij Gemeenschappelijk Standpunt 2006/30/GBVB opgelegde maatregelen dienen derhalve, ter uitvoering van Resolutie 1842(2008) van de VN-Veiligheidsraad, met ingang van 1 november 2008 te worden verlengd, HEEFT HET VOLGENDE GEMEENSCHAPPELIJK STANDPUNT VASTGESTELD: Artikel 1 De maatregelen uit hoofde van Gemeenschappelijk Standpunt 2004/852/GBVB en van Gemeenschappelijk Standpunt 2006/30/GBVB worden verlengd met ingang van 1 november 2008. Artikel 2 Dit gemeenschappelijk standpunt wordt van kracht op de datum waarop het wordt vastgesteld. Het wordt zo nodig gewijzigd of ingetrokken op basis van door de Veiligheidsraad van de Verenigde Naties genomen besluiten. Artikel 3 Dit gemeenschappelijk standpunt wordt bekendgemaakt in het Publicatieblad van de Europese Unie . Gedaan te Brussel, 18 november 2008. Voor de Raad De voorzitter M. BARNIER ( 1 ) PB L 368 van 15.12.2004, blz. 50 . ( 2 ) PB L 19 van 24.1.2006, blz. 36 . ( 3 ) PB L 41 van 13.2.2007, blz. 16 . ( 4 ) PB L 305 van 23.11.2007, blz. 61 .",
  "source": "EUR LEX"
}