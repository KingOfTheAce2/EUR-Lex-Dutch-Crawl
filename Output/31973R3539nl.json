{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973R3539:NL:HTML\">",
  "content": "EUR-Lex - 31973R3539 - NL Avis juridique important | 31973R3539 Verordening (EEG) nr. 3539/73 van de Raad van 18 december 1973 betreffende het heffingspercentage voor landbouwprodukten en goederen die onder Verordening (EEG) nr. 1059/69 vallen, bij invoer in kleine zendingen waaraan elk handelskarakter vreemd is Publicatieblad Nr. L 361 van 29/12/1973 blz. 0008 - 0008 Bijzondere uitgave in het Fins: Hoofdstuk 3 Deel 5 blz. 0192 Bijzondere uitgave in het Grieks: Hoofdstuk 03 Deel 10 blz. 0109 Bijzondere uitgave in het Zweeds: Hoofdstuk 3 Deel 5 blz. 0192 Bijzondere uitgave in het Spaans: Hoofdstuk 03 Deel 7 blz. 0143 Bijzondere uitgave in het Portugees: Hoofdstuk 03 Deel 7 blz. 0143 ++++ VERORDENING ( EEG ) Nr . 3539/73 VAN DE RAAD van 18 december 1973 betreffende het heffingspercentage voor landbouwprodukten en goederen die onder Verordening ( EEG ) nr . 1059/69 vallen , bij invoer in kleine zendingen waaraan elk handelskarakter vreemd is DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 43 en 235 , Gelet op het op 22 januari 1972 ondertekende Verdrag betreffende de toetreding van nieuwe Lid-Staten tot de Europese Economische Gemeenschap en de Europese Gemeenschap voor Atoomenergie ( 1 ) , inzonderheid op artikel 62 , lid 1 , van de daaraan gehechte Akte , Gezien het voorstel van de Commissie , Gezien het advies van het Europese Parlement , Overwegende dat overeenkomstig titel II , B , van de inleidende bepalingen van het gemeenschappelijk douanetarief , opgenomen in de bijlage bij Verordening ( EEG ) nr . 950/68 van de Raad , van 28 juni 1968 ( 2 ) , laatstelijk gewijzigd bij Verordening ( EEG ) nr . 2260/73 ( 3 ) , een forfaitair invoerrecht van 10 % ad valorem van toepassing is op goederen vervat in aan particulieren gerichte kleine zendingen waaraan elk handelskarakter vreemd is , voor zover de betrokkene niet om toepassing van het gewone tarief heeft verzocht ; Overwegende dat het doelmatig en mogelijk is , zonder de doeleinden van het gemeenschappelijk landbouwbeleid in gevaar te brengen , op dezelfde wijze alle andere belastingen te innen bij invoer van landbouwprodukten , alsmede van sommige goederen die onder de handelsregeling vallen welke bij Verordening  ( EEG ) nr . 1059/69 van de Raad , van 28 mei 1969 , tot vaststelling van de handelsregeling die van toepassing is op bepaalde goederen , verkregen door verwerking van landbouwprodukten ( 4 ) , laatstelijk gewijzigd bij Verordening ( EEG ) nr . 1491/73 ( 5 ) , is vastgesteld ; Overwegende dat één transactie aanleiding kan geven tot inning van verschillende belastingen ; dat een forfaitaire heffingsregeling slechts doelmatig is indien al deze belastingen door één forfaitaire heffing worden vervangen , HEEFT DE VOLGENDE VERORDENING VASTGESTELD : Artikel 1 1 . Voor kleine zendingen waaraan elk handelskarakter vreemd is , als bedoeld in titel II , B , paragraaf 2 , van de inleidende bepalingen van het gemeenschappelijk douanetarief , opgenomen in de bijlage bij Verordening ( EEG ) nr . 950/68 , wordt het forfaitaire recht , genoemd in titel II , B , paragraaf 1 , toegepast in plaats van alle invoerbelastingen waarin is voorzien in het kader van het gemeenschappelijk landbouwbeleid en voor de onder Verordening ( EEG ) nr . 1059/68 vallende goederen . 2 . Wanneer één transactie aanleiding geeft tot inning van verschillende belastingen , worden al deze belastingen vervangen door het in lid 1 bedoelde forfaitaire recht . 3 . Lid 1 is evenwel niet van toepassing indien de geadresseerde , voordat tot belastingheffing volgens het forfaitair recht wordt overgegaan , heeft verzocht de betrokken produkten of goederen te onderwerpen aan de daarvoor vastgestelde invoerbelastingen . Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 18 december 1973 . Voor de Raad De Voorzitter J . CHRISTENSEN ( 1 ) PB nr . L 73 van 27 . 3 . 1972 , blz . 5 . ( 2 ) PB nr . L 172 van 22 . 7 . 1968 , blz . 1 . ( 3 ) PB nr . L 233 van 21 . 8 . 1973 , blz . 10 . ( 4 ) PB nr . L 141 van 12 . 6 . 1969 , blz . 1 . ( 5 ) PB nr . L 151 van 7 . 6 . 1973 , blz . 1 .",
  "source": "EUR LEX"
}