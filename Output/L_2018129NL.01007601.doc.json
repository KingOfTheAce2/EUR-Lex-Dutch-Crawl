{
  "url": "http://www.w3.org/1999/xhtml\">",
  "content": "L_2018129NL.01007601.xml 25.5.2018 NL Publicatieblad van de Europese Unie L 129/76 BESLUIT (EU, Euratom) 2018/767 VAN DE RAAD van 22 mei 2018 tot vaststelling van de periode voor de negende verkiezing van vertegenwoordigers in het Europees Parlement door middel van rechtstreekse algemene verkiezingen DE RAAD VAN DE EUROPESE UNIE, Gezien de Akte van 20 september 1976 betreffende de verkiezing van de leden van het Europees Parlement door middel van rechtstreekse algemene verkiezingen ( 1 ) , en met name artikel 11, lid 2, tweede alinea, Gezien het advies van het Europees Parlement ( 2 ) , Overwegende hetgeen volgt: (1) Bij Besluit 78/639/Euratom, EGKS, EEG ( 3 ) heeft de Raad de periode voor de eerste verkiezing van de vertegenwoordigers in het Europees Parlement door middel van rechtstreekse algemene verkiezingen vastgesteld op 7 tot en met 10 juni 1979. (2) Het blijkt onmogelijk om de negende verkiezingen in de corresponderende periode van 2019 te houden. (3) Bijgevolg dient een andere verkiezingsperiode te worden bepaald, HEEFT HET VOLGENDE BESLUIT VASTGESTELD: Artikel 1 De periode bedoeld in artikel 10, lid 1, van de Akte van 20 september 1976 betreffende de verkiezing van de leden van het Europees Parlement door middel van rechtstreekse algemene verkiezingen, wordt voor de negende verkiezingen vastgesteld op 23 tot en met 26 mei 2019. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 22 mei 2018. Voor de Raad De voorzitter K. VALCHEV ( 1 ) PB L 278 van 8.10.1976, blz. 5 . ( 2 ) Advies van 18 april 2018 (nog niet bekendgemaakt in het Publicatieblad). ( 3 ) Besluit 78/639/Euratom, EGKS, EEG van 25 juli 1978 houdende vaststelling van de periode voor de eerste verkiezing van de vertegenwoordigers in het Europees Parlement door middel van rechtstreekse algemene verkiezingen ( PB L 205 van 29.7.1978, blz. 75 ).",
  "source": "EUR LEX"
}