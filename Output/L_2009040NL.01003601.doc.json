{
  "url": "http://www.w3.org/1999/xhtml\">",
  "content": "L_2009040NL.01003601.xml 11.2.2009 NL Publicatieblad van de Europese Unie L 40/36 AANBEVELING VAN DE RAAD van 10 februari 2009 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (achtste EOF) voor het begrotingsjaar 2007 (2009/113/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op de vierde ACS-EEG-overeenkomst, ondertekend te Lomé op 15 december 1989 ( 1 ) , gewijzigd bij de op 4 november 1995 te Mauritius ondertekende overeenkomst ( 2 ) , Gelet op het Intern Akkoord tussen de vertegenwoordigers van de regeringen van de lidstaten in het kader van de Raad bijeen, betreffende de financiering en het beheer van de steun van de Gemeenschap in het kader van het tweede financiële protocol bij de ACS-EG-overeenkomst ( 3 ) hierna „Intern Akkoord”, waarbij, onder andere, een achtste Europees Ontwikkelingsfonds (achtste EOF) werd ingesteld, inzonderheid op artikel 33, lid 3, Gelet op het Financieel Reglement 98/430/EG van 16 juni 1998 van toepassing op de samenwerking inzake de ontwikkelingsfinanciering krachtens de vierde ACS-EG-overeenkomst ( 4 ) , inzonderheid op de artikelen 66 tot en met 74, Na onderzoek van de jaarrekening en de balans betreffende de verrichtingen van het achtste EOF, die op 31 december 2007 zijn vastgesteld, alsmede van het verslag van de Rekenkamer over het begrotingsjaar 2007, waaraan de antwoorden van de Commissie zijn gehecht ( 5 ) , Overwegende hetgeen volgt: (1) Krachtens artikel 33, lid 3, van het Intern Akkoord wordt aan de Commissie voor het financiële beheer van het achtste EOF kwijting verleend door het Europees Parlement op aanbeveling van de Raad. (2) De uitvoering van de verrichtingen van het achtste EOF door de Commissie gedurende het begrotingsjaar 2007 is over het geheel genomen bevredigend geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het achtste EOF voor het begrotingsjaar 2007. Gedaan te Brussel, 10 februari 2009. Voor de Raad De voorzitter M. KALOUSEK ( 1 ) PB L 229 van 17.8.1991, blz. 3 . ( 2 ) PB L 156 van 29.5.1998, blz. 3 . ( 3 ) PB L 156 van 29.5.1998, blz. 108 . ( 4 ) PB L 191 van 7.7.1998, blz. 53 . ( 5 ) PB C 286 van 10.11.2008, blz. 273 .",
  "source": "EUR LEX"
}