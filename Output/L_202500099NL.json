{
  "url": "http://www.w3.org/1999/xhtml\">",
  "content": "L_202500099NL.000101.fmx.xml Publicatieblad van de Europese Unie NL L-serie 2025/99 22.1.2025 UITVOERINGSVERORDENING (EU) 2025/99 VAN DE COMMISSIE van 21 januari 2025 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring van de werkzame stoffen Aureobasidium pullulans (stammen DSM 14940 en DSM 14941), Bacillus amyloliquefaciens subsp. plantarum D747, benalaxyl-M, cyprodinil, dichloorprop-P, formetanaat, fosetyl, halosulfuron-methyl, imazamox, milbemectin, fenmedifam, pirimicarb, Pseudomonas sp. Stam DSMZ 13134, pyrimethanil, pyriofenon, pyroxsulam, spinosad, zwavel, Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11, Trichoderma gamsii (vroeger T. viride ) stam ICC080, triticonazool en ziram (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) Bij Uitvoeringsverordening (EU) nr. 827/2013 van de Commissie ( 2 ) is de werkzame stof Aureobasidium pullulans (stammen DSM 14940 en DSM 14941) goedgekeurd tot en met 31 januari 2024. (2) Bij Uitvoeringsverordening (EU) nr. 1316/2014 van de Commissie ( 3 ) is de werkzame stof Bacillus amyloliquefaciens subsp. plantarum stam D747 goedgekeurd tot en met 31 maart 2025. (3) Bij Uitvoeringsverordening (EU) nr. 1175/2013 van de Commissie ( 4 ) is de werkzame stof benalaxyl-M goedgekeurd tot en met 30 april 2024. (4) Bij Richtlijn 2006/64/EG van de Commissie ( 5 ) zijn cyprodinil en fosetyl als werkzame stoffen opgenomen in bijlage I bij Richtlijn 91/414/EEG van de Raad ( 6 ) tot en met 30 april 2017. (5) Bij Richtlijn 2006/74/EG van de Commissie ( 7 ) zijn dichloorprop-P en pyrimethanil als werkzame stoffen opgenomen tot en met 31 mei 2017. (6) Bij Richtlijn 2007/5/EG van de Commissie ( 8 ) is formetanaat als werkzame stof opgenomen tot en met 30 september 2017. (7) Bij Uitvoeringsverordening (EU) nr. 356/2013 van de Commissie ( 9 ) is de werkzame stof halosulfuron-methyl goedgekeurd tot en met 30 september 2023. (8) Bij Richtlijn 2003/23/EG van de Commissie ( 10 ) is imazamox als werkzame stof opgenomen tot en met 30 juni 2013. (9) Bij Richtlijn 2005/58/EG van de Commissie ( 11 ) is milbemectin als werkzame stof opgenomen tot en met 30 november 2015. (10) Bij Richtlijn 2004/58/EG van de Commissie ( 12 ) is fenmedifam als werkzame stof opgenomen tot en met 28 februari 2015. (11) Bij Richtlijn 2006/39/EG van de Commissie ( 13 ) zijn pirimicarb en triticonazool als werkzame stoffen opgenomen tot en met 31 januari 2017. (12) Bij Uitvoeringsverordening (EU) nr. 829/2013 van de Commissie ( 14 ) is de werkzame stof Pseudomonas sp. stam DSMZ 13134 goedgekeurd tot en met 31 januari 2024. (13) Bij Uitvoeringsverordening (EU) nr. 833/2013 van de Commissie ( 15 ) is de werkzame stof pyriofenon goedgekeurd tot en met 31 januari 2024. (14) Bij Uitvoeringsverordening (EU) nr. 1176/2013 van de Commissie ( 16 ) is de werkzame stof pyroxsulam goedgekeurd tot en met 30 april 2024. (15) Bij Richtlijn 2007/6/EG van de Commissie ( 17 ) is spinosad als werkzame stof opgenomen tot en met 31 januari 2017. (16) Bij Richtlijn 2009/70/EG van de Commissie ( 18 ) is zwavel als werkzame stof opgenomen tot en met 31 december 2019. (17) In Richtlijn 2008/113/EG van de Commissie ( 19 ) zijn verscheidene micro-organismen, zoals Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11 en Trichoderma gamsii (vroeger T. viride ) stam ICC080, opgenomen als werkzame stoffen tot en met 30 april 2019. (18) Bij Richtlijn 2003/81/EG van de Commissie ( 20 ) is ziram als werkzame stof opgenomen tot en met 31 juli 2014. (19) De werkzame stoffen cyprodinil, dichloorprop-P, formetanaat, fosetyl, milbemectin, fenmedifam, pirimicarb, pyrimethanil, spinosad, zwavel, Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11, Trichoderma gamsii (vroeger T. viride ) stam ICC080, triticonazool en ziram zijn opgenomen in deel A van de bijlage bij Uitvoeringsverordening (EU) nr. 540/2011 van de Commissie ( 21 ) . De werkzame stoffen Aureobasidium pullulans (stammen DSM 14940 en DSM 14941), Bacillus amyloliquefaciens subsp. plantarum D747, benalaxyl-M, halosulfuron-methyl, Pseudomonas sp. stam DSMZ 13134, pyriofenon en pyroxsulam zijn opgenomen in deel B en de werkzame stof imazamox is opgenomen in deel E van de bijlage bij die uitvoeringsverordening. (20) Bij Uitvoeringsverordening (EU) 2020/2007 van de Commissie ( 22 ) is de geldigheidsduur van de goedkeuring van de werkzame stoffen Aureobasidium pullulans (stammen DSM 14940 en DSM 14941), Pseudomonas sp. stam DSMZ 13134, pyriofenon en imazamox verlengd tot en met 31 januari 2025 en voor de werkzame stoffen benalaxyl-M en pyroxsulam tot en met 30 april 2025. (21) Bij Uitvoeringsverordening (EU) 2023/689 van de Commissie ( 23 ) is de geldigheidsduur van de goedkeuring van de werkzame stoffen cyprodinil, dichloorprop-P, fosetyl, pirimicarb, pyrimethanil, spinosad, triticonazool en ziram verlengd tot en met 15 maart 2025, en voor de werkzame stoffen Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11, en Trichoderma gamsii (vroeger T. viride ) stam ICC080 tot en met 15 april 2025. (22) Bij Uitvoeringsverordening (EU) 2023/918 van de Commissie ( 24 ) is de geldigheidsduur van de goedkeuring van de werkzame stoffen formetanaat, milbemectin en fenmedifam verlengd tot en met 15 februari 2025. (23) Bij Uitvoeringsverordening (EU) 2023/1446 van de Commissie ( 25 ) is de geldigheidsduur van de goedkeuring van de werkzame stof halosulfuron-methyl verlengd tot en met 31 maart 2025. (24) Bij Uitvoeringsverordening (EU) 2023/2592 van de Commissie ( 26 ) is de geldigheidsduur van de goedkeuring van de werkzame stof zwavel verlengd tot en met 15 april 2025. (25) Voor elk van die werkzame stoffen werden aanvragen en aanvullende dossiers ingediend voor de respectieve verlenging van de goedkeuring overeenkomstig Uitvoeringsverordening (EU) 2020/1740 van de Commissie ( 27 ) . (26) Op 1 oktober 2014, 27 november 2015, 6 april 2016, 16 december 2015, 10 december 2020, 17 juni 2015, 15 mei 2015, 1 februari 2016, 10 december 2015, 26 november 2015, 21 februari 2017, 31 mei 2016, 30 november 2015 en 31 oktober 2014 hebben de lidstaten-rapporteurs voor de werkzame stoffen cyprodinil, dichloorprop-P, formetanaat, fosetyl, halosulfuron-methyl, milbemectin, fenmedifam, pirimicarb, pyrimethanil, spinosad, zwavel, Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11, Trichoderma gamsii (vroeger T. viride ) stam ICC080, triticonazool en ziram de lidstaten-corapporteurs, de Commissie en de Europese Autoriteit voor voedselveiligheid (EFSA) meegedeeld dat zij de ontvankelijkheid, en met name de volledigheid en de tijdigheid, van elk van deze aanvragen tot verlenging van de goedkeuring hadden beoordeeld en tot de conclusie waren gekomen dat deze ontvankelijk waren. (27) De aanvullende dossiers voor de verlenging van de goedkeuring van de werkzame stoffen Aureobasidium pullulans (stammen DSM 14940 en DSM 14941), Bacillus amyloliquefaciens subsp. plantarum D747, benalaxyl-M, imazamox, Pseudomonas sp. stam DSMZ 13134, pyriofenon en pyroxsulam zijn respectievelijk op 28 januari 2022, 31 maart 2022, 27 april 2022, 31 januari 2022, 28 januari 2022, 27 januari 2022 en 30 april 2022 ingediend via het centrale indieningssysteem, en de lidstaten-rapporteurs zijn nog bezig met de beoordeling van de ontvankelijkheid van de aanvragen tot verlenging van de goedkeuring van elk van die werkzame stoffen. Bijgevolg is de risicobeoordeling overeenkomstig artikel 11 van Uitvoeringsverordening (EU) 2020/1740 nog niet afgerond door de respectieve lidstaten-rapporteurs en is er extra tijd nodig om de resterende stappen in elke verlengingsprocedure te voltooien. De EFSA heeft de aanvragen tot verlenging van de goedkeuring van de werkzame stoffen Bacillus amyloliquefaciens subsp. plantarum D747, imazamox, pyriofenon en pyroxsulam openbaar gemaakt overeenkomstig artikel 10 van Uitvoeringsverordening (EU) 2020/1740. (28) De EFSA heeft voor de werkzame stoffen Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11 Trichoderma gamsii (vroeger T. viride ) stam ICC080, extra tijd nodig om de voor die stoffen uitgevoerde risicobeoordeling af te ronden, hetgeen in voorkomend geval ook het organiseren van een openbare raadpleging en een raadpleging van deskundigen omvat. De Commissie heeft vervolgens ook extra tijd nodig om de daaruit voortvloeiende besluiten inzake risicobeheer vast te stellen. (29) Voor de werkzame stoffen fosetyl, fenmedifam en spinosad heeft de EFSA met het oog op de beoordeling van de goedkeuringscriteria zoals vermeld in de punten 3.6.5 en 3.8.2 van bijlage II bij Verordening (EG) nr. 1107/2009, zoals gewijzigd bij Verordening (EU) 2018/605 van de Commissie ( 28 ) en overeenkomstig artikel 14, lid 1 bis, van Uitvoeringsverordening (EU) nr. 844/2012 van de Commissie ( 29 ) , extra tijd nodig om met betrekking tot die goedkeuringscriteria tot een conclusie te komen. De Commissie heeft vervolgens ook extra tijd nodig om de daaruit voortvloeiende besluiten inzake risicobeheer vast te stellen. (30) Voor de werkzame stoffen cyprodinil, formetanaat, halosulfuron-methyl, pirimicarb, triticonazool en ziram heeft de EFSA met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, zoals gewijzigd bij Verordening (EU) 2018/605 van de Commissie, om aanvullende informatie verzocht overeenkomstig artikel 13, lid 3 bis, van Uitvoeringsverordening (EU) nr. 844/2012, die binnen de gestelde termijn door de aanvragers is verstrekt. Er is echter extra tijd nodig voor de beoordeling door de EFSA en voor de bekendmaking van de desbetreffende conclusie door de risicobeoordelaars, en voor de Commissie om de daaruit voortvloeiende besluiten inzake risicobeheer vast te stellen. (31) Voor de werkzame stof dichloorprop-P heeft de EFSA haar conclusie aan de aanvrager, de lidstaten en de Commissie meegedeeld. Ter wille van de efficiëntie wacht de Commissie echter op het resultaat van de beoordeling van de gelijktijdige aanvraag betreffende dezelfde stof die overeenkomstig artikel 7, van Verordening (EG) nr. 1107/2009 is ingediend, voordat zij een verslag over de verlenging en een ontwerpverordening betreffende de verlenging van de goedkeuring van deze werkzame stof aan het Permanent Comité voor planten, dieren, levensmiddelen en diervoeders voorlegt. (32) Voor de werkzame stoffen milbemectin, pyrimethanil en zwavel heeft de EFSA haar conclusies aan de aanvrager, de lidstaten en de Commissie meegedeeld. De Commissie heeft een verslag over de verlenging en een ontwerpverordening betreffende de verlenging van de goedkeuring van die werkzame stoffen voorgelegd aan het Permanent Comité voor planten, dieren, levensmiddelen en diervoeders. Voor het uitbrengen van het advies van dat comité en voor de vaststelling door de Commissie van het daaruit voortvloeiende besluiten inzake risicobeheer is extra tijd nodig. (33) Er kan daarom waarschijnlijk geen besluit worden genomen over de verlenging van de goedkeuring van alle werkzame stoffen die onder deze verordening vallen, voordat hun respectieve geldigheidsduur van de goedkeuring tussen 31 januari 2025 en 30 april 2025 verstrijkt. Bovendien vallen de redenen voor de vertragingen in deze verlengingsprocedures buiten de macht van de respectieve aanvragers. Daarom moet de geldigheidsduur van de goedkeuringen van die werkzame stoffen worden verlengd om het mogelijk te maken de vereiste beoordelingen te voltooien en de respectieve procedures voor de verlenging van de goedkeuringen af te ronden. (34) Voor de werkzame stoffen Aureobasidium pullulans (stammen DSM 14940 en DSM 14941), Bacillus amyloliquefaciens subsp. plantarum D747, benalaxyl-M, imazamox, Pseudomonas sp. stam DSMZ 13134, pyriofenon en pyroxsulam moet de periode waarmee de geldigheidsduur van de goedkeuring wordt verlengd, op 29 maanden worden vastgesteld aangezien de risicobeoordeling nog niet door de respectieve lidstaten-rapporteurs is afgerond en gezien de resterende stappen die bij elke verlengingsprocedure moeten worden voltooid. (35) Voor de werkzame stoffen cyprodinil, formetanaat, fosetyl, halosulfuron-methyl, fenmedifam, pirimicarb, spinosad, Trichoderma harzianum Rifai stammen T-22 en ITEM 908, Trichoderma asperellum (vroeger T. harzianum ) stammen ICC012, T-25 en TV-1, Trichoderma atroviride (vroeger T. harzianum ) stam T11 Trichoderma gamsii (vroeger T. viride ) stam ICC080 moet de verlenging van de geldigheidsduur van de goedkeuring voor elk van deze werkzame stoffen worden vastgesteld op 19 maanden en twee weken, aangezien de EFSA extra tijd nodig heeft om een conclusie te trekken over de risicobeoordeling en gezien de resterende stappen die bij elke verlengingsprocedure moeten worden voltooid. (36) Voor de werkzame stoffen triticonazool en ziram heeft de EFSA extra tijd nodig om tot een conclusie te komen aangezien de beoordeling van de aanvullende informatie die door de aanvragers is ingediend, nog niet is afgerond door de respectieve lidstaten-rapporteurs. Gezien de resterende stappen die in deze verlengingsprocedures moeten worden voltooid, moet de periode waarmee de geldigheidsduur van de goedkeuring van deze werkzame stoffen wordt verlengd, op 22 maanden en twee weken worden vastgesteld. (37) Aangezien voor de werkzame stoffen dichloorprop-P, milbemectin, pyrimethanil en zwavel nog geen advies is uitgebracht door het Permanent Comité voor planten, dieren, levensmiddelen en diervoeders en gezien de resterende stappen die bij elke verlengingsprocedure moeten worden voltooid, moet de periode waarmee de geldigheidsduur van de goedkeuring wordt verlengd, in afwachting van de resultaten van de beoordeling door de EFSA van de gelijktijdige aanvraag tot wijziging van de goedkeuringsvoorwaarden, voor dichloorprop-P op 19 maanden en twee weken en voor de andere werkzame stoffen op 15 maanden en twee weken worden vastgesteld. (38) Uitvoeringsverordening (EU) nr. 540/2011 moet daarom dienovereenkomstig worden gewijzigd. (39) Indien de Commissie een verordening vaststelt waarin wordt bepaald dat de goedkeuring van een in de bijlage bij deze verordening bedoelde werkzame stof niet wordt verlengd, zal de Commissie de termijn voor het verstrijken van die goedkeuring vaststellen op de datum van inwerkingtreding van die verordening of, indien dat later is, op dezelfde datum als die vóór de vaststelling van deze verordening gold. Wanneer de Commissie bij verordening bepaalt dat de goedkeuring van een in de bijlage bij deze verordening genoemde werkzame stof wordt verlengd, zal de Commissie, wanneer dit aangewezen is, de vroegst mogelijke toepassingsdatum vaststellen. (40) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 januari 2025. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 , ELI: http://data.europa.eu/eli/reg/2009/1107/oj . ( 2 ) Uitvoeringsverordening (EU) nr. 827/2013 van de Commissie van 29 augustus 2013 tot goedkeuring van de werkzame stof Aureobasidium pullulans (stammen DSM 14940 en DSM 14941) overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 232 van 30.8.2013, blz. 18 , ELI: http://data.europa.eu/eli/reg_impl/2013/827/oj ). ( 3 ) Uitvoeringsverordening (EU) nr. 1316/2014 van de Commissie van 11 december 2014 tot goedkeuring van de werkzame stof Bacillus amyloliquefaciens subsp. plantarum stam D747, overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie en ter verlening van toestemming aan de lidstaten om de geldigheidsduur van voorlopige toelatingen voor de werkzame stof te verlengen ( PB L 355 van 12.12.2014, blz. 1 , ELI: http://data.europa.eu/eli/reg_impl/2014/1316/oj ). ( 4 ) Uitvoeringsverordening (EU) nr. 1175/2013 van de Commissie van 20 november 2013 tot goedkeuring van de werkzame stof benalaxyl-M overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 312 van 21.11.2013, blz. 18 , ELI: http://data.europa.eu/eli/reg_impl/2013/1175/oj ). ( 5 ) Richtlijn 2006/64/EG van de Commissie van 18 juli 2006 tot wijziging van Richtlijn 91/414/EEG van de Raad teneinde clopyralid, cyprodinil, fosetyl en trinexapac op te nemen als werkzame stoffen ( PB L 206 van 27.7.2006, blz. 107 , ELI: http://data.europa.eu/eli/dir/2006/64/oj ). ( 6 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 , ELI: http://data.europa.eu/eli/dir/1991/414/oj ). ( 7 ) Richtlijn 2006/74/EG van de Commissie van 21 augustus 2006 tot wijziging van Richtlijn 91/414/EEG van de Raad teneinde dichloorprop-P, metconazool, pyrimethanil en triclopyr op te nemen als werkzame stof ( PB L 235 van 30.8.2006, blz. 17 , ELI: http://data.europa.eu/eli/dir/2006/74/oj ). ( 8 ) Richtlijn 2007/5/EG van de Commissie van 7 februari 2007 tot wijziging van Richtlijn 91/414/EEG van de Raad teneinde captan, folpet, formetanaat en methiocarb op te nemen als werkzame stoffen ( PB L 35 van 8.2.2007, blz. 11 , ELI: http://data.europa.eu/eli/dir/2007/5/oj ). ( 9 ) Uitvoeringsverordening (EU) nr. 356/2013 van de Commissie van 18 april 2013 tot goedkeuring van de werkzame stof halosulfuron-methyl overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 109 van 19.4.2013, blz. 18 , ELI: http://data.europa.eu/eli/reg_impl/2013/356/oj ). ( 10 ) Richtlijn 2003/23/EG van de Commissie van 25 maart 2003 tot wijziging van Richtlijn 91/414/EEG van de Raad teneinde imazamox, oxasulfuron, ethoxysulfuron, foramsulfuron, oxadiargyl en cyazofamide op te nemen als werkzame stoffen ( PB L 81 van 28.3.2003, blz. 39 , ELI: http://data.europa.eu/eli/dir/2003/23/oj ). ( 11 ) Richtlijn 2005/58/EG van de Commissie van 21 september 2005 tot wijziging van Richtlijn 91/414/EEG van de Raad teneinde bifenazaat en milbemectin op te nemen als werkzame stoffen ( PB L 246 van 22.9.2005, blz. 17 , ELI: http://data.europa.eu/eli/dir/2005/58/oj ). ( 12 ) Richtlijn 2004/58/EG van de Commissie van 23 april 2004 tot wijziging van Richtlijn 91/414/EEG van de Raad teneinde alfa-cypermethrin, benalaxyl, bromoxynil, desmedifam, ioxynil en fenmedifam op te nemen als werkzame stof ( PB L 120 van 24.4.2004, blz. 26 , ELI: http://data.europa.eu/eli/dir/2004/58/oj ). ( 13 ) Richtlijn 2006/39/EG van de Commissie van 12 april 2006 tot wijziging van Richtlijn 91/414/EEG van de Raad teneinde clodinafop, pirimicarb, rimsulfuron, tolclofos-methyl en triticonazool op te nemen als werkzame stof ( PB L 104 van 13.4.2006, blz. 30 , ELI: http://data.europa.eu/eli/dir/2006/39/oj ). ( 14 ) Uitvoeringsverordening (EU) nr. 829/2013 van de Commissie van 29 augustus 2013 tot goedkeuring van de werkzame stof Pseudomonas sp. stam DSMZ 13134 overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 232 van 30.8.2013, blz. 29 , ELI: http://data.europa.eu/eli/reg_impl/2013/829/oj ). ( 15 ) Uitvoeringsverordening (EU) nr. 833/2013 van de Commissie van 30 augustus 2013 tot goedkeuring van de werkzame stof pyriofenon overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 ( PB L 233 van 31.8.2013, blz. 7 , ELI: http://data.europa.eu/eli/reg_impl/2013/833/oj ). ( 16 ) Uitvoeringsverordening (EU) nr. 1176/2013 van de Commissie van 20 november 2013 tot goedkeuring van de werkzame stof pyroxsulam overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 312 van 21.11.2013, blz. 23 , ELI: http://data.europa.eu/eli/reg_impl/2013/1176/oj ). ( 17 ) Richtlijn 2007/6/EG van de Commissie van 14 februari 2007 tot wijziging van Richtlijn 91/414/EEG van de Raad teneinde metrafenon, Bacillus subtilis , spinosad en thiamethoxam op te nemen als werkzame stoffen ( PB L 43 van 15.2.2007, blz. 13 , ELI: http://data.europa.eu/eli/dir/2007/6/oj ). ( 18 ) Richtlijn 2009/70/EG van de Commissie van 25 juni 2009 tot wijziging van Richtlijn 91/414/EEG van de Raad teneinde difenacum, didecyldimethylammoniumchloride en zwavel op te nemen als werkzame stoffen ( PB L 164 van 26.6.2009, blz. 59 , ELI: http://data.europa.eu/eli/dir/2009/70/oj ). ( 19 ) Richtlijn 2008/113/EG van de Commissie van 8 december 2008 tot wijziging van Richtlijn 91/414/EEG van de Raad teneinde verscheidene micro-organismen op te nemen als werkzame stoffen ( PB L 330 van 9.12.2008, blz. 6 , ELI: http://data.europa.eu/eli/dir/2008/113/oj ). ( 20 ) Richtlijn 2003/81/EG van de Commissie van 5 september 2003 tot wijziging van Richtlijn 91/414/EEG van de Raad teneinde molinaat, thiram en ziram op te nemen als werkzame stof ( PB L 224 van 6.9.2003, blz. 29 , ELI: http://data.europa.eu/eli/dir/2003/81/oj ). ( 21 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 , ELI: http://data.europa.eu/eli/reg_impl/2011/540/oj ). ( 22 ) Uitvoeringsverordening (EU) 2020/2007 van de Commissie van 8 december 2020 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode van de werkzame stoffen 1-decanol, 1,4-dimethylnaftaleen, 6-benzyladenine, acequinocyl, Adoxophyes orana granulovirus, aluminiumsulfaat, amisulbrom, Aureobasidium pullulans (stammen DSM 14940 en DSM 14941), azadirachtine, Bacillus pumilus QST 2808, benalaxyl-M, bixafen, bupirimaat, Candida oleophila stam O, chlorantraniliprole, dinatriumfosfonaat, dithianon, dodine, emamectine, flubendiamide, fluometuron, fluxapyroxad, flutriafol, hexythiazox, imazamox, ipconazool, isoxaben, L-ascorbinezuur, Californische pap, sinaasappelolie, Paecilomyces fumosoroseus stam FE9901, pendimethalin, penflufen, penthiopyrad, kaliumfosfonaten, prosulfuron, Pseudomonas sp. stam DSMZ 13134, pyridalyl, pyriofenon, pyroxsulam, quinmerac, S -abscisinezuur, sedaxaan, sintofen, natriumzilver-thiosulfaat, spinetoram, spirotetramaat, Streptomyces lydicus stam WYEC 108, tau-fluvalinaat, tebufenozide, tembotrion, thiencarbazon, valifenalaat, zinkfosfide ( PB L 414 van 9.12.2020, blz. 10 , ELI: http://data.europa.eu/eli/reg_impl/2020/2007/oj ). ( 23 ) Uitvoeringsverordening (EU) 2023/689 van de Commissie van 20 maart 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen Bacillus subtilis (Cohn 1872) stam QST 713, Bacillus thuringiensis subsp. aizawai stammen ABTS-1857 en GC-91, Bacillus thuringiensis subsp. israeliensis (serotype H-14) stam AM65-52, Bacillus thuringiensis subsp. kurstaki stammen ABTS 351, PB 54, SA 11, SA 12 en EG 2348, Beauveria bassiana stammen ATCC 74040 en GHA, clodinafop, Cydia pomonella Granulovirus (CpGV), cyprodinil, dichloorprop-P, fenpyroximaat, fosetyl, malathion, mepanipyrim, metconazool, metrafenon, pirimicarb, pyridaben, pyrimethanil, rimsulfuron, spinosad, Trichoderma asperellum (vroeger T. harzianum ) stammen ICC012, T25 en TV1, Trichoderma atroviride (vroeger T. harzianum ) stam T11, Trichoderma gamsii (vroeger T. viride ) stam ICC080, Trichoderma harzianum stammen T-22 en ITEM 908, triclopyr, trinexapac, triticonazool en ziram ( PB L 91 van 29.3.2023, blz. 1 , ELI: http://data.europa.eu/eli/reg_impl/2023/689/oj ). ( 24 ) Uitvoeringsverordening (EU) 2023/918 van de Commissie van 4 mei 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen aclonifen, ametoctradin, beflubutamide, benthiavalicarb, boscalid, captan, clethodim, cycloxydim, cyflumetofen, dazomet, diclofop, dimethomorf, ethefon, fenazaquin, fluopicolide, fluoxastrobin, flurochloridone, folpet, formetanaat, Helicoverpa armigera kernpolyedervirus, hymexazol, indolylboterzuur, mandipropamid, metalaxyl, metaldehyde, metam, metazachloor, metribuzin, milbemectin, paclobutrazool, penoxsulam, fenmedifam, pirimifos-methyl, propamocarb, proquinazid, prothioconazool, S -metolachloor, Spodoptera littoralis kernpolyedervirus, Trichoderma asperellum (stam T34) en Trichoderma atroviride stam I-1237 ( PB L 119 van 5.5.2023, blz. 160 , ELI: http://data.europa.eu/eli/reg_impl/2023/918/oj ). ( 25 ) Uitvoeringsverordening (EU) 2023/1446 van de Commissie van 12 juli 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen 2,5-dichloorbenzoëzuurmethylester, azijnzuur, aluminiumammoniumsulfaat, aluminiumfosfide, aluminiumsilicaat, calciumcarbide, cymoxanil, dodemorf, ethyleen, extract van theeboom, vetdestillatieresiduen, vetzuren C7-C20, flonicamid (IKI-220), gibberellinezuur, gibberellinen, halosulfuron-methyl, gehydrolyseerde eiwitten, ijzersulfaat, magnesiumfosfide, maltodextrine, metamitron, plantaardige oliën/kruidnagelolie, plantaardige oliën/raapzaadolie, plantaardige oliën/groenemuntolie, pyrethrinen, sulcotrione, tebuconazool en ureum ( PB L 178 van 13.7.2023, blz. 1 , ELI: http://data.europa.eu/eli/reg_impl/2023/1446/oj ). ( 26 ) Uitvoeringsverordening (EU) 2023/2592 van de Commissie van 21 november 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring van de werkzame stoffen 1-naftylaceetamide, 1-naftylazijnzuur, 2-fenylfenol (met inbegrip van de zouten daarvan, zoals het natriumzout), 8-hydroxyquinoline, amidosulfuron, bifenox, dicamba, difenoconazool, diflufenican, dimethachloor, esfenvaleraat, etofenprox, fenoxaprop-P, fenpropidin, fenpyrazamine, fluazifop-P, lenacil, napropamide, nicosulfuron, paraffineoliën, paraffineolie, penconazool, picloram, prohexadion, spiroxamine, zwavel, tetraconazool en triallaat ( PB L, 2023/2592, 22.11.2023, ELI: http://data.europa.eu/eli/reg_impl/2023/2592/oj ). ( 27 ) Uitvoeringsverordening (EU) 2020/1740 van de Commissie van 20 november 2020 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad, en tot intrekking van Uitvoeringsverordening (EU) nr. 844/2012 van de Commissie ( PB L 392 van 23.11.2020, blz. 20 , ELI: http://data.europa.eu/eli/reg_impl/2020/1740/oj ). ( 28 ) Verordening (EU) 2018/605 van de Commissie van 19 april 2018 tot wijziging van bijlage II bij Verordening (EG) nr. 1107/2009 met betrekking tot de vaststelling van wetenschappelijke criteria voor de vaststelling van hormoonontregelende eigenschappen ( PB L 101 van 20.4.2018, blz. 33 , ELI: http://data.europa.eu/eli/reg/2018/605/oj ). ( 29 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 , ELI: http://data.europa.eu/eli/reg_impl/2012/844/oj ). BIJLAGE 1. Deel A van de bijlage bij Uitvoeringsverordening (EU) nr. 540/2011 van de Commissie wordt als volgt gewijzigd: 1) In rij 74 (Ziram), zesde kolom (Geldigheidsduur), wordt de datum vervangen door “31 januari 2027”. 2) In rij 88 (Fenmedifam), zesde kolom (Geldigheidsduur), wordt de datum vervangen door “30 september 2026”. 3) In rij 110 (Milbemectin), zesde kolom (Geldigheidsduur), wordt de datum vervangen door “31 mei 2026”. 4) In rij 124 (Pirimicarb), zesde kolom (Geldigheidsduur), wordt de datum vervangen door “31 oktober 2026”. 5) In rij 127 (Triticonazool), zesde kolom (Geldigheidsduur), wordt de datum vervangen door “31 januari 2027”. 6) In rij 130 (Cyprodinil), zesde kolom (Geldigheidsduur), wordt de datum vervangen door “31 oktober 2026”. 7) In rij 131 (Fosetyl), zesde kolom (Geldigheidsduur), wordt de datum vervangen door “31 oktober 2026”. 8) In rij 133 (Dichloorprop-P), zesde kolom (Geldigheidsduur), wordt de datum vervangen door “31 oktober 2026”. 9) In rij 135 (Pyrimethanil), zesde kolom (Geldigheidsduur), wordt de datum vervangen door “30 juni 2026”. 10) In rij 139 (Spinosad), zesde kolom (Geldigheidsduur), wordt de datum vervangen door “31 oktober 2026”. 11) In rij 147 (Formetanaat), zesde kolom (Geldigheidsduur), wordt de datum vervangen door “30 september 2026”. 12) In rij 204 ( Trichoderma atroviride (vroeger T. harzianum ) stam T11), zesde kolom (Geldigheidsduur), wordt de datum vervangen door “30 november 2026”. 13) In rij 206 ( Trichoderma harzianum Rifai stammen T-22 en ITEM 908), zesde kolom (Geldigheidsduur), wordt de datum vervangen door “30 november 2026”. 14) In rij 207 ( Trichoderma asperellum (vroeger T. harzianum ) stammen ICC012, T-25 en TV-1), zesde kolom (Geldigheidsduur), wordt de datum vervangen door “30 november 2026”. 15) In rij 208 ( Trichoderma gamsii (vroeger T. viride ) stam ICC080), zesde kolom (Geldigheidsduur), wordt de datum vervangen door “30 november 2026”. 16) In rij 292 (Zwavel), zesde kolom (Geldigheidsduur), wordt de datum vervangen door “31 juli 2026”. 2. Deel B van de bijlage bij Uitvoeringsverordening (EU) nr. 540/2011 van de Commissie wordt als volgt gewijzigd: 1) In rij 35 (Halosulfuron-methyl), zesde kolom (Geldigheidsduur), wordt de datum vervangen door “15 november 2026”. 2) In rij 50 ( Pseudomonas sp. stam DSMZ 13134), zesde kolom (Geldigheidsduur), wordt de datum vervangen door “30 juni 2027”. 3) In rij 52 ( Aureobasidium pullulans (stammen DSM 14940 en DSM 14941)), zesde kolom (Geldigheidsduur), wordt de datum vervangen door “30 juni 2027”. 4) In rij 53 (Pyriofenon), zesde kolom (Geldigheidsduur), wordt de datum vervangen door “30 juni 2027”. 5) In rij 58 (Benalaxyl-M), zesde kolom (Geldigheidsduur), wordt de datum vervangen door “30 september 2027”. 6) In rij 61 (Pyroxsulam), zesde kolom (Geldigheidsduur), wordt de datum vervangen door “30 september 2027”. 7) In rij 83 ( Bacillus amyloliquefaciens subsp. plantarum D747), zesde kolom (Geldigheidsduur), wordt de datum vervangen door “31 augustus 2027”. 3. In deel E van de bijlage bij Uitvoeringsverordening (EU) nr. 540/2011 van de Commissie wordt in rij 8 (Imazamox), zesde kolom (Geldigheidsduur), de datum vervangen door “30 juni 2027”. ELI: http://data.europa.eu/eli/reg_impl/2025/99/oj ISSN 1977-0758 (electronic edition)",
  "source": "EUR LEX"
}