{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988Y0611(01):NL:HTML\">",
  "content": "EUR-Lex - 31988Y0611(01) - NL Avis juridique important | 31988Y0611(01) Resolutie van de Raad van 7 juni 1988 inzake de bescherming van de consument op het gebied van de prijsaanduiding van levensmiddelen en van niet voor de voeding bestemde produkten Publicatieblad Nr. C 153 van 11/06/1988 blz. 0001 - 0002 RESOLUTIE VAN DE RAAD van 7 juni 1988 inzake de bescherming van de consument op het gebied van de prijsaanduiding van levensmiddelen en van niet voor de voeding bestemde produkten ( 88/C 153/01 ) DE RAAD VAN DE EUROPESE GEMEENSCHAPPEN,  Overwegende dat de Raad op 7 juni 1988 Richtlijn 88/314/EEG inzake de bescherming van de consument op het gebied van de prijsaanduiding van niet voor de voeding bestemde produkten ( 1 ), alsmede Richtlijn 88/315/EEG tot wijziging van Richtlijn 79/581/EEG  inzake de bescherming van de consument op het gebied van de prijsaanduiding van levensmiddelen ( 2 ) heeft aangenomen; dat bij deze twee richtlijnen bepaalde produkten en levensmiddelen die zijn voorverpakt in vooraf bepaalde hoeveelheden volgens  communautaire reeksen die met name beantwoorden aan criteria van eenvoud en vergelijkbaarheid, worden vrijgesteld van de aanduiding van de prijs per meeteenheid; Overwegende dat, zoals gememoreerd in de Resolutie van de Raad van 19 juni 1979 betreffende  de prijsaanduiding van levensmiddelen en andere produkten voor courant huishoudelijk gebruik die zijn voorverpakt in vooraf bepaalde hoeveelheden ( 3 ), de normalisatie van hoeveelheden voorverpakte levensmiddelen, wanneer deze leidt tot de vaststelling  van eenvoudige en gemakkelijk vergelijkbare reeksen van hoeveelheden, de prijsvergelijking door de consument kan vergemakkelijken; dat telkens wanneer dat mogelijk is, de verplichting om de prijs per meeteenheid aan te duiden dient te worden vervangen  door deze normalisatie; Overwegende dat de communautaire reeksen derhalve tot nieuwe categorieën produkten moeten worden uitgebreid en dat de bestaande reeksen dienen te worden herzien en verbeterd; Overwegende dat de Gemeenschap zich ten doel heeft  gesteld de interne markt vóór eind 1992 tot stand te brengen en dat de aanneming van nieuwe reeksen hoeveelheden tot dat doel bijdraagt, VERZOEKT de Commissie om, ten einde hem in staat te stellen een besluit te nemen vóór het einde van de in artikel 10  van elk van de voornoemde richtlijnen bepaalde overgangsperiode, hem zo spoedig mogelijk passende voorstellen voor te leggen, ten einde : - de reeksen hoeveelheden tot nieuwe categorieën produkten uit te breiden, - reeds op communautair niveau aangenomen  reeksen zo nodig te herzien of aan te vullen met waarden die hoger of lager liggen dan die welke reeds in die reeksen zijn opgenomen; - de reeds aangenomen omschrijvingen van bepaalde categorieën produkten zo nodig te verbeteren; - te zamen met de  normalisatie-instellingen vulcriteria vast te stellen voor levensmiddelen en niet voor de voeding bestemde produkten die zijn voorverpakt overeenkomstig de reeksen hoeveelheden voor verpakkingen, VERZOEKT de Commissie te dien einde zo spoedig mogelijk  overleg te plegen met de Lid-Staten en het betrokken bedrijfsleven, daarbij met name rekening houdend met de in de bijlage genoemde categorieën produkten . ( 1 ) PB nr . L 142 van 9 . 6 . 1988, blz . 19 . ( 2 ) PB nr . L 142 van 9 . 6 . 1988, blz . 23 . ( 3 ) PB nr . C 163 van 30 . 6 . 1979, blz . 1 .   BIJLAGE Niet voor de voeding bestemde produkten - lijm - en kleefstoffen in vloeibare en in pastavorm, - ontstoppings - en afbijtmiddelen . Levensmiddelen - smeerpasta's op basis van chocolade en cacao, - geconcentreerde melk en melkpoeder, - smeltkaas, harde kaas en gesneden kaas, - gegiste melk, yoghurt en kefir, - crèmes, gecondenseerde crèmes, - granen, - jam, gelei, marmelade, kastanjepuree en hazelnootpuree, honing, siroop, pruimenjam, - bouillons en soepen ( uitgezonderd in gedehydreerde en oplosbare  vorm ), - mayonaise, smaaksauzen, sauzen, mosterd en ketchup, - asperges, - visconserven, - vleesconserven, andere produkten op basis van vlees, - fruit, groenten en aardappelen ( vers ), - diepgevroren vis, in gehele staat, - diepgevroren schaaldieren, - diepgevroren  vlees, - thee, - snoepgoed ( chocolade en suikerwerk ), - \"snack products\", - gebak, - dranken in poedervorm .",
  "source": "EUR LEX"
}