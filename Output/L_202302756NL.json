{
  "url": "http://www.w3.org/1999/xhtml\"><!--",
  "content": "L_202302756NL.000101.fmx.xml Publicatieblad van de Europese Unie NL Serie L 2023/2756 7.12.2023 BESLUIT (EU) 2023/2756 VAN DE RAAD van 4 december 2023 tot machtiging tot het openen van onderhandelingen met de Staat Israël over een overeenkomst inzake de veiligheid van de burgerluchtvaart DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: (1) Onderhandelingen moeten worden geopend met het oog op het sluiten van een overeenkomst inzake de veiligheid van de burgerluchtvaart met de Staat Israël. (2) De Commissie moet worden benoemd tot onderhandelaar van de Unie. (3) De Commissie moet de onderhandelingen voeren in overleg met het speciaal comité bepaald in artikel 218, lid 4, van het Verdrag betreffende de werking van de Europese Unie (VWEU), en overeenkomstig de respectieve rollen van de instellingen vervat in artikel 13, lid 2, van het Verdrag betreffende de Europese Unie en in artikel 218 VWEU, zoals uitgelegd door het Hof van Justitie van de Europese Unie. (4) De belangrijkste doelstelling van de voorgenomen overeenkomst is tot een rechtskader te komen voor de certificering van luchtvaartproducten, -onderdelen en –uitrustingsstukken alsook productietoezicht. Tot voor kort stoelde de goedkeuring van certificaten voor luchtvaartproducten en de onderdelen en uitrustingsstukken daarvan tussen de Unie en de Staat Israël op een overeenkomst tussen Italië en de Staat Israël, die op 2 mei 1990 in werking trad, in samenhang met artikel 68, lid 1, punt c), van Verordening (EU) 2018/1139 van het Europees Parlement en de Raad ( 1 ) . Italië heeft die overeenkomst echter met ingang van 2 januari 2022 beëindigd overeenkomstig artikel 140, lid 6, van die verordening, HEEFT HET VOLGENDE BESLUIT VASTGESTELD: Artikel 1 1.   De Commissie wordt gemachtigd onderhandelingen te openen over een overeenkomst inzake de veiligheid van de burgerluchtvaart met de Staat Israël. 2.   De onderhandelingen worden gevoerd overeenkomstig de in het addendum bij dit besluit opgenomen onderhandelingsrichtsnoeren. Artikel 2 De Commissie wordt benoemd tot onderhandelaar van de Unie. Artikel 3 1.   De onderhandelingen worden gevoerd in overleg met de Groep luchtvaart, die wordt aangewezen als het in artikel 218, lid 4, VWEU bepaalde speciaal comité. 2.   De Commissie brengt na elke onderhandelingsronde snel schriftelijk verslag uit aan het speciaal comité en aan de Raad over het resultaat van de onderhandelingen. Artikel 4 Dit besluit is gericht tot de Commissie. Gedaan te Brussel, 4 december 2023. Voor de Raad De voorzitter O. PUENTE SANTIAGO ( 1 ) Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( PB L 212 van 22.8.2018, blz. 1 ). ELI: http://data.europa.eu/eli/dec/2023/2756/oj ISSN 1977-0758 (electronic edition)",
  "source": "EUR LEX"
}