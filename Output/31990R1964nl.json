{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R1964:NL:HTML\">",
  "content": "EUR-Lex - 31990R1964 - NL Avis juridique important | 31990R1964 Verordening (EEG) nr. 1964/90 van de Commissie van 6 juli 1990 houdende indeling van bepaalde goederen in de gecombineerde nomenclatuur Publicatieblad Nr. L 178 van 11/07/1990 blz. 0005 - 0007 Bijzondere uitgave in het Fins: Hoofdstuk 2 Deel 7 blz. 0131 Bijzondere uitgave in het Zweeds: Hoofdstuk 2 Deel 7 blz. 0131 ***** VERORDENING  (EEG) Nr. 1964/90 VAN DE COMMISSIE van 6 juli 1990 houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1251/90 (2), inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-codes vermeld in kolom 2, op grond van de motiveringen opgenomen in kolom 3; Overwegende dat het Comité Nomenclatuur geen advies heeft uitgebracht binnen de door zijn voorzitter bepaalde termijn voor de produkten 3 en 4; Overwegende dat de in deze verordening vervatte maatregelen in overeenstemming zijn met het advies van het Comité Nomenclatuur voor de produkten 1, 2, 5 en 6, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-codes vermeld in kolom 2 van voornoemde tabel. Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 6 juli 1990. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 121 van 12. 5. 1990, blz. 29. BIJLAGE 1.2.3 //  //  //  // Omschrijving van de goederen  // Indeling GN-code  // Motivering  //  //  //  // (1)  // (2)  // (3)  //  //  //  //  //  //  // 1. Elektrische besturingsapparaten, zogenaamde »joysticks\", bestaande uit een kastje van kunststof (afmetingen 8 × 8 × 5,5 cm) waarop een stuurknuppel en twee drukknoppen zijn gemonteerd. Aan de onderzijde van het kastje bevinden zich vier schroeven en twee tandwieltjes, waarmee de positieaanwijzer (cursor) op het beeldscherm van de monitor wordt ingesteld. Het apparaat wordt door middel van een kabel en een speciale aansluitstekker met de centrale verwerkingseenheid van een automatische gegevensverwerkende machine verbonden. De bewegingen van de stuurknuppel worden door de weerstanden van twee potentiometers, die zich in het kastje bevinden, aan de automatische gegevensverwerkende machine doorgegeven. De automatische gegevensverwerkende machine leest de waarden van de weerstanden en zet deze om in bewegingen van de positieaanwijzer (cursor) op het beeldscherm van de monitor.  // 8473 30 00   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de teksten van de GN-codes 8473 en 8473 30 00. Artikel voldoet niet aan de voorwaarden van aantekening 3 op hoofdstuk 95, kan eveneens gebruikt worden met een automatische gegevensverwerkende machine en voldoet evenmin aan de voorwaarden van aantekening 5 B op hoofdstuk 84, derhalve is post 8471 eveneens uitgesloten.  // 2. Elektrisch besturingsapparaat, zogenaamde »muis\", bestaande uit een behuizing, voorzien van twee schakelaars en een aansluitsnoer met stekker. De behuizing bevat voorts een kunststoffen kogel, twee onder een hoek van 90° geplaatste cilinders, een stroboscopische schijf, een lichtbron en een gedrukte schakeling voorzien van dioden en een geïntegreerde schakeling.  // 8473 30 00   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de teksten van de GN-codes 8473 en 8473 30 00. Artikel voldoet niet aan de voorwaarden van aantekening 3 op hoofdstuk 95, kan eveneens gebruikt worden met een automatische gegevensverwerkende machine en voldoet evenmin aan de voorwaarden van aantekening 5 B op hoofdstuk 84, derhalve is post 8471 eveneens uitgesloten.  // 3. Eenheden voor het aansluiten van geïntegreerde schakelingen, bestaande uit: - niet meer dan twee verzonken lithiumbatterijen, - een besturingseenheid vervaardigd volgens de CMOS-techniek, gemonteerd in een behuizing waarvan de afmetingen 18 × 36 mm bedragen en met niet meer dan 28 contactpennetjes (gerangschikt in twee evenwijdige rijen van elk 14 pennetjes). Deze eenheden zijn bestemd voor het erin aanbrengen, zonder toegevoegde schakeling, van willekeurig toegankelijke lees/schrijfgeheugens vervaardigd volgens de CMOS-techniek (CMOS-RAM's) ten einde deze geheugens niet-vluchtig te maken. De lithiumbatterij zorgt, bij het wegvallen van de netspanning, voor de voeding van het aangebrachte geheugen. De besturingseenheid heeft tot taak het wegvallen van de netspanning vast te stellen en de batterijvoeding in te schakelen. De in het geheugen opgeslagen gegevens worden zodoende beschermd en kunnen gedurende een aantal jaren worden bewaard.  // 8506 19 10   // De indeling is vastgesteld op basis van de algemene regels 1, 3 b) en 6 voor de interpretatie van de gecombineerde nomenclatuur, alsmede de teksten van de GN-codes 8506, 8506 19 en 8506 19 10. De eenheid ontleent zijn wezenlijk karakter aan de lithiumbatterij.  // 4. Laserdiodemodules bestaande uit een laserdiode, een monitordiode, een thermo-elektrisch koelelement en een temperatuurvoeler, het geheel geborgen in een metalen behuizing voorzien van een aansluiting voor een optische vezelkabel. Deze modules worden gebruikt in telefoonnetwerken voor het omzetten van elektrische signalen in lichtsignalen die via optische vezels worden verzonden.  // 8517 90 91   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 b) op afdeling XVI, alsmede de teksten van de GN-codes 8517, 8517 90 en 8517 90 91.  // 5. Contactvoetjes voor kathodestraalbuizen bestaande uit twee in elkaar grijpende delen van kunststof. Een van deze delen bevat metalen aansluitingselementen. Het contactvoetje wordt bevestigd op de basis van een kathodestraalbuis, zodat deze buis op een eenvoudige wijze met het elektronische circuit van de televisieontvanger kan worden verbonden.  // 8535 90 00   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 a) op afdeling XVI, alsmede de teksten van de GN-codes 8535, en 8535 90 00. Produkten worden niet aangemerkt als delen van kathodestraalbuizen, doch als aansluitmateriaal voor het verbinden van de kathodestraalbuis met de bedrading van het complete toestel.  //  //  //  // Omschrijving van de goederen  // Indeling GN-code  // Motivering  //  //  //  // (1)  // (2)  // (3)  //  //  //  //  // 6. Isothermische meubelen voor de opslag van ijsblokjes, bestaande uit een raamwerk van profielstaal, voorzien van een buitenbekleding en een binnenbak van plaatstaal. Tussen de binnenbak en de buitenwand is isolatiemateriaal van kunststof met celstructuur aangebracht.  // 9403 20 99   // De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, alsmede de teksten van de GN-codes 9403, 9403 20 en 9403 20 99. De onderhavige apparaten zijn niet uitgerust met een koelgroep en zijn niet ontworpen om van een dergelijke inrichting te worden voorzien (zie GS-toelichtingen op post 94.03).",
  "source": "EUR LEX"
}