{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1214:NL:HTML\">",
  "content": "EUR-Lex - 32003R1214 - NL Avis juridique important | 32003R1214 Verordening (EG) nr. 1214/2003 van de Commissie van 7 juli 2003 tot wĳziging van Verordening (EG) nr. 2368/2002 tot uitvoering van de Kimberleyprocescertificering voor de internationale handel in ruwe diamant Publicatieblad Nr. L 169 van 08/07/2003 blz. 0030 - 0031 Verordening (EG) nr. 1214/2003 van de Commissie van 7 juli 2003 tot wijziging van Verordening (EG) nr. 2368/2002 tot uitvoering van de Kimberleyprocescertificering voor de internationale handel in ruwe diamant DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2368/2002 van de Raad van 20 december 2002 tot uitvoering van de Kimberleyprocescertificering voor de internationale handel in ruwe diamant(1), laatstelijk gewijzigd bij Verordening (EG) nr. 803/2003 van de Commissie(2), inzonderheid op artikel 17, Overwegende hetgeen volgt: (1) De Commissie is door London Diamond Bourse and Club benaderd met het verzoek om te worden opgenomen in de lijst in bijlage V bij Verordening (EG) nr. 2368/2002 (hierna \"de verordening\" genoemd). (2) London Diamond Bourse and Club heeft de Commissie informatie verstrekt om aan te tonen dat hij voldoet aan de vereisten van artikel 17 van de verordening, met name door een voor al zijn leden bindende gedragscode aan te nemen. (3) Op basis van de verstrekte informatie concludeert de Commissie dat London Diamond Bourse and Club kan worden opgenomen in de lijst in bijlage V bij de verordening. (4) De in deze verordening vervatte maatregelen zijn in overeenstemming met het advies van het comité waarnaar wordt verwezen in artikel 22 van Verordening (EG) nr. 2368/2002, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vervatte tekst wordt toegevoegd aan bijlage V bij Verordening (EG) nr. 2368/2002. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 juli 2003. Voor de Commissie Christopher Patten Lid van de Commissie (1) PB L 358 van 31.12.2002, blz. 28. (2) PB L 115 van 9.5.2003, blz. 53. BIJLAGE Aan bijlage V bij Verordening (EG) nr. 2368/2002 wordt het volgende toegevoegd: London Diamond Bourse and Club 100 Hatton Garden London EC1N 8NX United Kingdom",
  "source": "EUR LEX"
}