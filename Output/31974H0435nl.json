{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974H0435:NL:HTML\">",
  "content": "EUR-Lex - 31974H0435 - NL Avis juridique important | 31974H0435 74/435/EEG: Aanbeveling van de Commissie van 2 augustus 1974 aan de Franse Republiek met betrekking tot de aanpassing van het nationale monopolie van commerciële aard voor verwerkte tabak ten aanzien van de nieuwe Lid- Staten (Slechts de tekst in de Franse taal is authentiek) Publicatieblad Nr. L 237 van 29/08/1974 blz. 0035 - 0036 ++++ AANBEVELING VAN DE COMMISSIE van 2 augustus 1974 aan de Franse Republiek met betrekking tot de aanpassing van het nationale monopolie van commerciële aard voor verwerkte tabak ten aanzien van de nieuwe Lid-Staten ( Slechts de tekst in de Franse taal is authentiek ) ( 74/435/EEG ) I Verwerkte tabak valt in Frankrijk onder een monopoliestelsel van commerciële aard in de zin van artikel 37 , lid 1 , van het E.E.G.-Verdrag . Krachtens ordonnantie nr . 5980 van 7 januari 1959 en decreet nr . 61/15 van 15 januari 1961 betreffende de opzet van de Service d'exploitation industrielle des tabacs et allumettes ( SEITA ) worden de exclusieve invoer - , uitvoer - en handelsrechten die daaruit voortvloeien nog uitgeoefend door de SEITA . Artikel 44 , lid 1 , eerste alinea , van de Akte betreffende de toetredingsvoorwaarden en de aanpassing der Verdragen bepaalt dat de nieuwe Lid-Staten hun nationale monopolies van commerciële aard , als bedoeld in artikel 37 , lid 1 , van het E.E.G.-Verdrag , geleidelijk moeten aanpassen , in dier voege dat voor 31 december 1977 elke discriminatie tussen de onderdanen van de Lid-Staten , wat de voorwaarden van de voorziening en afzet betreft , is uitgesloten . Anderzijds bepaalt artikel 44 , lid 1 , tweede alinea , dat de oorspornkelijke Lid-Staten jegens de nieuwe Lid-Staten gelijkwaardige verplichtingen aangaan . Volgens artikel 44 , lid 2 , doet de Commissie vanaf 1973 aanbevelingen met betrekking tot de wijze waarop en het ritme waarin de in dit artikel voorgeschreven aanpassing moet worden verwezenlijkt , met dien verstande dat deze wijze en dit ritme dezelfde dienen te zijn voor de nieuwe Lid-Staten en de oorspronkelijke Lid-Staten . In deze aanbeveling zal het vraagstuk van de verenigbaarheid van dit monopolie met de voorschriften van artikel 37 , lid 1 , van het E.E.G.-Verdrag ten aanzien van de oorspronkelijke Lid-Staten met name wat de kleinhandel betreft , niet worden aangevat , zij kan dit overigens ook niet ten doel hebben . Bij gebreke van monopoliestelsels in de betrokken sector in de nieuwe Lid-Staten , behoeven tot deze geen aanbevelingen te worden gericht op grondslag van artikel 44 , lid 1 , eerste alinea . Daar de SEITA echter thans nog steeds exclusieve invoer - en handelsrechten voor verwerkte tabak blijft uitoefenen , met name ten aanzien van de nieuwe Lid-Staten , is de Commissie daarentegen wel van oordeel dat de in artikel 44 , lid 1 , tweede alinea , van de Akte betreffende de toetredingsvoorwaarden en de aanpassing der Verdragen voorgeschreven aanpassing de geleidelijke opheffing moet omvatten van de discriminatie , bestaande uit de mogelijkheid tot beperking van de invoer van verwerkte tabak van herkomst uit de nieuwe Lid-Staten , en voortvloeiende uit het feit dat de SEITA zich voorbehoudt naar eigen goeddunken invoervergunningen te verlenen of te weigeren . Overigens dient deze aanpassing tevens zodanig te geschieden , dat uiterlijk op 31 december 1977 de exclusieve rechten voor invoer - , uitvoer - en voor groothandel van de SEITA op uit de nieuwe Lid-Staten ingevoerde tabak worden opgeheven . II Om deze redenen , en onder voorbehoud van een later , na onderzoek van de ingevolge deze aanbeveling verkregen resultaten in te nemen standpunt , richt de Commissie tot de Franse Republiek krachtens artikel 44 , lid 2 , van de Akte betreffende de toetredingsvoorwaarden en de aanpassing der Verdragen de aanbeveling : 1 . tot opening , voor de invoer van verwerkte tabak uit de nieuwe Lid-Staten , van een contingent dat : - voor 1974 gelijk is aan 3 % van de nationale produktie van 1973 ; - voor 1975 gelijk is aan 5 % van de nationale produktie van 1974 ; - voor 1976 gelijk is aan 9 % van de nationale produktie van 1975 ; - voor 1977 gelijk is aan 15 % van de nationale produktie van 1976 . met dien verstande dat uiterlijk op 31 december 1977 alle kwantitatieve beperkingen zullen moeten zijn opgeheven . 2 . tot ter kennis brenging door een passende publiciteit aan alle betrokkenen van de hun in het kader van de bovenbedoelde contingenten geboden mogelijkheden tot bevoorrading met verwerkte tabak van herkomst uit de nieuwe Lid-Staten . 3 . tot opheffing , uiterlijk per 31 december 1977 , van de door de SEITA uitgeoefende exclusieve rechten voor invoer - , uitvoer - en voor groothandel voor verwerkte tabak uit de nieuwe Lid-Staten . Gedaan te Brussel , 2 augustus 1974 . Voor de Commissie De Voorzitter François-Xavier ORTOLI",
  "source": "EUR LEX"
}