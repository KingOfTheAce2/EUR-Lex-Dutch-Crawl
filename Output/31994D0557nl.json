{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0557:NL:HTML\">",
  "content": "EUR-Lex - 31994D0557 - NL Avis juridique important | 31994D0557 94/557/EG, Euratom: Besluit van de Raad van 17 juni 1994 waarbij de Europese Gemeenschap en de Europese Gemeenschap voor Atoomenergie worden gemachtigd het Verdrag houdende het Statuut van de Europese scholen te ondertekenen Publicatieblad Nr. L 212 van 17/08/1994 blz. 0001 - 0002 Bijzondere uitgave in het Fins: Hoofdstuk 16 Deel 2 blz. 0081 Bijzondere uitgave in het Zweeds: Hoofdstuk 16 Deel 2 blz. 0081 BESLUIT VAN DE RAAD van 17 juni 1994 waarbij de Europese Gemeenschap en de Europese Gemeenschap voor Atoomenergie worden gemachtigd het Verdrag houdende het Statuut van de Europese scholen te ondertekenen (94/557/EG, Euratom) DE RAAD VAN  DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 235, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 203, Gezien het voorstel van de Commissie (1), Gezien het advies van het Europees Parlement (2), Overwegende dat de Europese Gemeenschappen er veel aan gelegen is voor de kinderen van het personeel gezamenlijk onderwijs in de Europese scholen te verzekeren, teneinde de goede werking van de communautaire Instellingen te garanderen en de vervulling  van hun taken te vergemakkelijken, en dat de oorspronkelijke Lid-Staten daartoe op 12 april 1957 het Statuut van de Europese scholen hebben ondertekend; Overwegende dat, om de werking van deze scholen meer doeltreffend te doen zijn en de rol die de Gemeenschap erin vervult beter te doen erkennen, de Raad en de Ministers van Onderwijs, in het kader van de Raad bijeen, op 31 mei 1990 hebben verzocht om de  opstelling van een ontwerp voor een nieuw verdrag met betrekking tot de Europese scholen; Overwegende dat de deelname van de Gemeenschappen aan de tenuitvoerlegging van voornoemd verdrag noodzakelijk is om de doelstellingen van de Europese Gemeenschap en van de Europese Gemeenschap voor Atoomenergie te kunnen verwezenlijken; Overwegende dat de Europese Gemeenschap en de Europese Gemeenschap voor Atoomenergie aan deze tenuitvoerlegging zullen deelnemen door de bevoegdheden uit te oefenen die voortvloeien uit de regels die zijn vastgesteld in dit verdrag en in de besluiten  die in de toekomst overeenkomstig de bepalingen van dit verdrag zullen worden genomen; Overwegende dat het derhalve noodzakelijk is dat de Europese Gemeenschappen dit verdrag sluiten; Overwegende dat voor de goedkeuring van dit besluit niet in andere handelingsbevoegdheden is voorzien dan die bedoeld in de artikelen 235 van het EG-Verdrag en 203 van het EGA-Verdrag, BESLUIT: Artikel 1 Het Verdrag houdende het Statuut van de Europese scholen wordt goedgekeurd namens de Europese Gemeenschap en de Europese Gemeenschap voor Atoomenergie. De tekst van het Verdrag is bij dit besluit gevoegd. Artikel 2 De Voorzitter van de Raad wordt hierbij gemachtigd om de persoon of personen aan te wijzen die bevoegd zijn dit Verdrag te ondertekenen teneinde daardoor de Europese Gemeenschap en de Europese Gemeenschap voor Atoomenergie te binden, alsmede  om de persoon aan te wijzen die bevoegd is de akte van goedkeuring overeenkomstig artikel 33 van dit Verdrag neder te leggen. Gedaan te Luxemburg, 17 juni 1994. Voor de Raad De Voorzitter Th. MIKROUTSIKOS (1) PB nr. C 93 van 2. 4. 1993, blz. 1.(2) PB nr. C 128 van 9. 5. 1994.",
  "source": "EUR LEX"
}