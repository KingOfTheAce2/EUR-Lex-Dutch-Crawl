{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999L0103:NL:HTML\">",
  "content": "EUR-Lex - 31999L0103 - NL Avis juridique important | 31999L0103 Richtlijn 1999/103/EG van het Europees Parlement en de Raad van 24 januari 2000 tot wijziging van Richtlijn 80/181/EEG inzake de onderlinge aanpassing van de wetgevingen der lidstaten op het gebied van de meeteenheden Publicatieblad Nr. L 034 van 09/02/2000 blz. 0017 - 0019 RICHTLIJN 1999/103/EG VAN HET EUROPEES PARLEMENT EN DE RAAD van 24 januari 2000 tot wijziging van Richtlijn 80/181/EEG inzake de onderlinge aanpassing van de wetgevingen der lidstaten op het gebied van de meeteenheden HET EUROPEES PARLEMENT EN DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 95, Gezien het voorstel van de Commissie(1), Gezien het advies van het Economisch en Sociaal Comité(2), Overeenkomstig de procedure van artikel 251 van het Verdrag(3), Overwegende hetgeen volgt: (1) Op internationaal niveau heeft de 19e Algemene Conferentie voor maten en gewichten (1991) de lijst van SI-voorvoegsels voor het gebruik van veelvouden en delen van SI-eenheden uitgebreid. (2) De Internationale Organisatie voor Normalisatie (ISO) heeft de beginselen en regels inzake grootheden en eenheden van de internationale norm ISO 31 gewijzigd; voorschriften voor het gebruik van het SI-systeem zijn in de praktijk opgenomen in de internationale norm ISO 1000. (3) De tekst van Richtlijn 80/181/EEG van de Raad(4) moet in overeenstemming worden gebracht met deze internationale overeenkomsten en normen. (4) Bepaalde derde landen laten geen producten op hun markt toe waarbij voor de etikettering uitsluitend de wettelijke eenheden worden gebruikt die zijn vastgesteld bij Richtlijn 80/181/EEG; bedrijven die naar deze landen exporteren ondervinden nadeel indien aanvullende aanduidingen na 31 december 1999 niet meer zijn toegestaan; aanvullende aanduidingen in niet-wettelijke eenheden moeten derhalve gedurende een aanvullende periode worden toegestaan. (5) Het functioneren van Richtlijn 80/181/EEG dient te worden geëvalueerd en passende maatregelen moeten worden getroffen om tot een wereldwijd stelsel te komen; hiervoor dient, waar nodig, gebruik te worden gemaakt van de procedure van artikel 18 van Richtlijn 71/316/EEG van de Raad(5), HEBBEN DE VOLGENDE RICHTLIJN VASTGESTELD: Artikel 1 Richtlijn 80/181/EEG wordt hierbij als volgt gewijzigd: 1. in artikel 3, lid 2, wordt \"31 december 1999\" vervangen door \"31 december 2009\"; 2. het volgende artikel wordt toegevoegd: \"Artikel 6 bis Onderwerpen met betrekking tot de tenuitvoerlegging van deze richtlijn, in het bijzonder de kwestie van aanvullende aanduidingen, worden nader bestudeerd en zo nodig worden passende maatregelen vastgesteld overeenkomstig artikel 18 van Richtlijn 71/316/EEG(6) van de Raad.\"; 3. de bijlage wordt als volgt gewijzigd: a) in hoofdstuk I wordt de tekst onder de tabel in punt 1.1.1 vervangen door het volgende: \"De celsiustemperatuur t is gedefinieerd als het verschil t = T - T0 tussen de twee thermodynamische temperaturen T en T0 waarbij T0 = 273,15 K. Een temperatuurinterval of -verschil kan hetzij in kelvin, hetzij in graden Celsius worden uitgedrukt. Eén graad Celsius is gelijk aan één kelvin;\"; b) de definities van de aanvullende SI-eenheden volgens de tabel in punt 1.2.1 worden vervangen door: \"Eenheid van vlakke hoek De radiaal is de vlakke hoek tussen twee stralen van een cirkel, die op de omtrek een boog afsnijden waarvan de lengte gelijk is aan die van de straal. (Internationale norm ISO 31-1: 1992) Eenheid van ruimtehoek De steradiaal is de ruimtehoek van een kegel die, wanneer zijn top samenvalt met het middelpunt van een bol, een oppervlakte van die bol afsnijdt, gelijk aan die van een vierkant met een zijde van een lengte, gelijk aan die van de straal van de bol. (Internationale norm ISO 31-1: 1992).\"; c) De tabel in punt 1.3 word vervangen door de volgende tabel: \">RUIMTE VOOR DE TABEL>\"; d) punt 3 wordt vervangen door: \"3. BINNEN HET SI GEBRUIKTE EENHEDEN WAARVAN DE WAARDEN IN SI EXPERIMENTEEL ZIJN VERKREGEN >RUIMTE VOOR DE TABEL> Opmerking: De in punt 1.3 genoemde voorvoegsels en symbolen daarvan mogen samen met deze twee eenheden en de symbolen daarvan worden gebruikt.\" Artikel 2 De lidstaten doen de nodige wettelijke en bestuursrechtelijke bepalingen in werking treden om voor 9 februari 2001 aan deze richtlijn te voldoen. Zij stellen de Commissie daarvan dadelijk in kennis. In de bepalingen die de lidstaten aannemen, dan wel bij de officiële bekendmaking ervan, wordt naar deze richtlijn verwezen. De regels voor deze verwijzing worden door de lidstaten vastgesteld. Artikel 3 Onverminderd Richtlijn 80/181/EEG staan de lidstaten na 31 december 1999 het gebruik van aanvullende aanduidingen als bedoeld in artikel 3 van die richtlijn toe. Artikel 4 Deze richtlijn treedt in werking op de dag van haar bekendmaking in het Publicatieblad van de Europese Gemeenschappen. Gedaan te Brussel, 24 januari 2000. Voor het Europees Parlement De Voorzitster N. FONTAINE Voor de Raad De voorzitter J. GAMA (1) PB C 89 van 30.3.1999, blz. 8. (2) PB C 169 van 16.6.1999, blz. 1. (3) Advies uitgebracht op 15 december 1999 (nog niet verschenen in het Publicatieblad). Besluit van de Raad van 16 december 1999. (4) PB L 39 van de 15.2.1980, blz. 40. Richtlijn laatstelijk gewijzigd bij Richtlijn 89/617/EEG (PB L 357 van 7.12.1989, blz. 28). (5) PB L 202 van 6.9.1971, blz. 1. (6) PB L 202 van 6.9.1971, blz. 1.",
  "source": "EUR LEX"
}