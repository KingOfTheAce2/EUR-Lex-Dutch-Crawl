{
  "url": "http://www.w3.org/1999/xhtml\">",
  "content": "L_2010026NL.01002601.xml 30.1.2010 NL Publicatieblad van de Europese Unie L 26/26 BESLUIT VAN DE COMMISSIE van 27 januari 2010 betreffende een bijdrage van de Unie voor 2010 in de financiering van een programma ter bestrijding van voor planten en plantaardige producten schadelijke organismen in de Franse overzeese departementen (Kennisgeving geschied onder nummer C(2010) 320) (Slechts de tekst in de Franse taal is authentiek) (2010/52/EU) DE EUROPESE COMMISSIE, Gelet op het Verdrag betreffende de werking van de Europese Unie, Gelet op Verordening (EG) nr. 247/2006 van de Raad van 30 januari 2006 houdende specifieke maatregelen op landbouwgebied ten behoeve van de ultraperifere gebieden van de Unie ( 1 ) , en met name op artikel 17, lid 3, eerste alinea, eerste zin, Overwegende hetgeen volgt: (1) In Beschikking 2007/609/EG van de Commissie van 10 september 2007 tot vaststelling van de maatregelen die in aanmerking komen voor financiering door de Gemeenschap in het kader van de programma’s ter bestrijding van voor planten en plantaardige producten schadelijke organismen in de Franse overzeese departementen, op de Azoren en op Madeira ( 2 ) wordt vastgesteld welke maatregelen in aanmerking komen voor financiering door de Unie in het kader van de programma’s ter bestrijding van voor planten en plantaardige producten schadelijke organismen in de Franse overzeese departementen, op de Azoren en op Madeira. (2) De Franse autoriteiten hebben bij de Commissie een programma voor 2010 ingediend dat in fytosanitaire maatregelen in de Franse overzeese departementen voorziet. Met het oog op een eventuele financiële bijdrage van de Unie zijn in dat programma de doelstellingen, de verwachte resultaten, de uit te voeren maatregelen en de duur en de kosten daarvan aangegeven. De in dat programma vastgestelde maatregelen voldoen aan de eisen van Beschikking 2007/609/EG. De Commissie is daarom van mening dat is voldaan aan de voorschriften van artikel 17, lid 1, van Verordening (EG) nr. 247/2006. (3) Overeenkomstig artikel 3, lid 2, onder a), van Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 3 ) moeten de financiële bijdragen van de Unie in fytosanitaire maatregelen worden gefinancierd uit het Europees Landbouwgarantiefonds. Voor de financiële controle van die maatregelen zijn de artikelen 9, 36 en 37 van die verordening van toepassing. (4) Overeenkomstig artikel 75 van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 4 ) en artikel 90, lid 1, van Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 5 ) wordt de vastlegging van een uitgave uit de begroting van de Unie voorafgegaan door een financieringsbesluit van de instelling of de autoriteiten waaraan bevoegdheden zijn gedelegeerd, waarin de wezenlijke elementen van de maatregel waarop de uitgave betrekking heeft, worden vastgesteld. (5) Dit besluit vormt een financieringsbesluit voor de uitgave, bedoeld in de door de lidstaten ingediende medefinancieringsverzoeken. (6) De in dit besluit vervatte maatregelen zijn in overeenstemming met het advies van het Permanent Plantenziektekundig Comité, HEEFT HET VOLGENDE BESLUIT VASTGESTELD: Artikel 1 De Unie verleent een financiële bijdrage aan Frankrijk voor het officiële programma voor 2010 ter bestrijding van voor planten en plantaardige producten schadelijke organismen in de Franse overzeese departementen, als aangegeven in deel A van de bijlage. De financiële bijdrage is beperkt tot maximaal 60 % van de totale subsidiabele uitgaven, als aangegeven in deel B van de bijlage, met een maximum van 240 000 EUR (exclusief btw). Artikel 2 1.   Binnen zestig dagen na ontvangst van een betalingsverzoek van Frankrijk wordt een voorschot van 100 000 EUR betaald. 2.   Het saldo van de financiële bijdrage wordt betaald mits uiterlijk op 15 maart 2011 bij de Commissie een eindverslag over de uitvoering van het programma in elektronische vorm wordt ingediend. Dat verslag bevat: a) een beknopte technische evaluatie van het gehele programma, inclusief de mate waarin de materiële en kwalitatieve doelstellingen zijn verwezenlijkt en de geboekte vooruitgang, en een evaluatie van de onmiddellijke fytosanitaire en economische resultaten, en b) een financieel overzicht van de daadwerkelijke uitgaven, uitgesplitst naar subprogramma en naar maatregel. 3.   In verband met de indicatieve verdeling van de financiële middelen, als aangegeven in deel B van de bijlage, mag Frankrijk de financiering tussen verschillende maatregelen in hetzelfde subprogramma aanpassen binnen een limiet van 15 % van de bijdrage van de Unie in dit subprogramma, mits het totale bedrag van de geplande subsidiabele kosten van het programma niet wordt overschreden en de hoofddoelstellingen van het programma daardoor niet worden aangetast. Frankrijk stelt de Commissie in kennis van de uitgevoerde aanpassingen. Artikel 3 Dit besluit is van toepassing met ingang van 1 januari 2010. Artikel 4 Dit besluit is gericht tot de Franse Republiek. Gedaan te Brussel, 27 januari 2010. Voor de Commissie Androulla VASSILIOU Lid van de Commissie ( 1 ) PB L 42 van 14.2.2006, blz. 1 . ( 2 ) PB L 242 van 15.9.2007, blz. 20 . ( 3 ) PB L 209 van 11.8.2005, blz. 1 . ( 4 ) PB L 248 van 16.9.2002, blz. 1 . ( 5 ) PB L 357 van 31.12.2002, blz. 1 . BIJLAGE PROGRAMMA EN INDICATIEVE VERDELING VAN DE FINANCIËLE MIDDELEN VOOR 2010 DEEL A Programma Het programma bestaat uit vier subprogramma’s: 1. interdepartementaal subprogramma: Maatregel 1: ontwikkeling van detectiemethoden voor schadelijke organismen op basis van een kwantitatieve polymerasekettingreactie (PCR); 2. subprogramma voor het departement Martinique: Maatregel 2: fytosanitaire onderzoeken en opleiding van plantenkwekers; 3. subprogramma voor het departement Guyane: Maatregel 3: beheer van een landbouwkundig fytosanitair waarschuwingssysteem voor de rijstproductie; 4. subprogramma voor het departement Guadeloupe: a) maatregel 4.1: beheer van een bewakingsnetwerk voor fruitvliegen; b) maatregel 4.2: fytosanitaire onderzoeken in de tomatenproductie; c) maatregel 4.3: beheer van het risico van de insleep van schadelijke organismen door het toerisme. DEEL B Indicatieve verdeling van de financiële middelen, met opgave van de verwachte resultaten (in EUR) Subprogramma’s Resultaten (D: dienstverlening, O: onderzoek- of studiewerkzaamheden) Subsidiabele uitgaven Nationale financiële bijdrage Maximale financiële bijdrage van de Unie Interdepartementaal subprogramma Maatregel 1 Kwantitatieve PCR-methode (O) 120 000 48 000 72 000 Subtotaal 120 000 48 000 72 000 Martinique Maatregel 2 Fytosanitaire onderzoeken en opleiding van plantenkwekers (D) 110 000 44 000 66 000 Subtotaal 110 000 44 000 66 000 Guyane Maatregel 3 Beheer van een landbouwkundig fytosanitair waarschuwingssysteem (D) 119 500 47 800 71 700 Subtotaal 119 500 47 800 71 700 Guadeloupe Maatregel 4.1 Beheer van een bewakingsnetwerk voor fruitvliegen (D) 15 500 6 200 9 300 Maatregel 4.2 Fytosanitaire onderzoeken in de tomatenproductie (D) 20 000 8 000 12 000 Maatregel 4.3 Communicatieacties voor het publiek over de risico’s van de insleep van schadelijke organismen (D) 15 000 6 000 9 000 Subtotaal 50 500 20 200 30 300 Totaal 400 000 160 000 240 000",
  "source": "EUR LEX"
}