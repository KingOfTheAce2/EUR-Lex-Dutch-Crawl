{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0045:NL:HTML\">",
  "content": "EUR-Lex - 31979D0045 - NL Avis juridique important | 31979D0045 79/45/EEG: Beschikking van de Commissie van 8 december 1978 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig de Richtlijnen 72/159/EEG en 75/268/EEG (Slechts de tekst in de Engelse taal is authentiek) Publicatieblad Nr. L 013 van 19/01/1979 blz. 0060 - 0060 ++++ BESCHIKKING VAN DE COMMISSIE van 8 december 1978 met betrekking tot de uitvoering van de hervorming van de landbouwstructuur in het Verenigd Koninkrijk overeenkomstig de Richtlijnen 72/159/EEG en 75/268/EEG ( Slechts de tekst in de Engelse taal is authentiek ) ( 79/45/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven ( 1 ) , gewijzigd bij de Richtlijnen 76/837/EEG ( 2 ) en 77/390/EEG ( 3 ) , en met name op artikel 18 , lid 3 , Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden ( 4 ) , en met name op artikel 13 , Overwegende dat de Regering van het Verenigd Koninkrijk op 31 augustus 1978 overeenkomstig artikel 17 , lid 4 , van Richtlijn 72/159/EEG en artikel 13 van Richtlijn 75/268/EEG mededeling heeft gedaan van de verordening 1978 nr . 1086 : Regeling Ontwikkeling Landbouw - en Tuinbouwbedrijven 1978 ; Overwegende dat de Commissie krachtens artikel 18 , lid 3 , van Richtlijn 72/159/EEG , bij beschikking moet vaststellen of , rekening houdende met de voornoemde mededeling , de in het Verenigd Koninkrijk geldende bepalingen ter uitvoering van Richtlijn 72/159/EEG en Richtlijn 75/268/EEG nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties voldoen ; Overwegende dat genoemde bepalingen beantwoorden aan het doel en de voorwaarden van Richtlijn 72/159/EEG en Richtlijn 75/268/EEG ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De in het Verenigd Koninkrijk bestaande bepalingen ter uitvoering van de hervorming van de landbouwstructuur overeenkomstig de Richtlijnen 72/159/EEG en 75/268/EEG voldoen , met inachtneming van de op 31 augustus 1978 medegedeelde bepalingen , nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG en artikel 13 van Richtlijn 75/268/EEG genoemde gemeenschappelijke acties . Artikel 2 Deze beschikking is gericht tot het Verenigd Koninkrijk . Gedaan te Brussel , 8 december 1978 . Voor de Commissie Finn GUNDELACH Vice-Voorzitter ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 302 van 4 . 11 . 1976 , blz . 19 . ( 3 ) PB nr . L 145 van 13 . 6 . 1977 , blz . 43 . ( 4 ) PB nr . L 128 van 19 . 5 . 1975 , blz . 1 .",
  "source": "EUR LEX"
}