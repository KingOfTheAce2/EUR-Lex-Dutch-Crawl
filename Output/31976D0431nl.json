{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0431:NL:HTML\">",
  "content": "EUR-Lex - 31976D0431 - NL Avis juridique important | 31976D0431 76/431/EEG: Besluit van de Commissie van 21 april 1976 betreffende de oprichting van een comité voor het beheer van afvalstoffen Publicatieblad Nr. L 115 van 01/05/1976 blz. 0073 - 0074 Bijzondere uitgave in het Fins: Hoofdstuk 15 Deel 2 blz. 0044 Bijzondere uitgave in het Grieks: Hoofdstuk 12 Deel 1 blz. 0119 Bijzondere uitgave in het Zweeds: Hoofdstuk 15 Deel 2 blz. 0044 Bijzondere uitgave in het Spaans: Hoofdstuk 15 Deel 1 blz. 0163 Bijzondere uitgave in het Portugees: Hoofdstuk 15 Deel 1 blz. 0163 ++++ BESLUIT VAN DE COMMISSIE van 21 april 1976 betreffende de oprichting van een comité voor het beheer van afvalstoffen ( 76/431/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Overwegende dat in het actieprogramma van de Europese Gemeenschappen inzake het milieu ( 1 ) op de noodzaak van een communautair beleid inzake industrie-afval en verbruiksresiduen wordt gewezen ; Overwegende dat bijzondere aandacht moet worden besteed aan de bescherming van de natuurlijke hulpbronnen door kachtige bestrijding van de verspilling en in het bijzonder door maatregelen te nemen ter bevordering van de recycling en het hergebruik van afval ; Overwegende dat de Raad in zijn resolutie van 3 maart 1975 betreffende het energie - en milieubeleid ( 2 ) heeft gewezen op de wenselijkheid energiebesparing te bewerkstelligen door recycling en hergebruik van afval te bevorderen ; Overwegende dat de Commissie adviezen moeten inwinnen van personen die bijzonder goed op de hoogte zijn van het beheer van afvalstoffen , BESLUIT : Artikel 1 Bij de Commissie wordt een comité voor het beheer van afvalstoffen opgericht , hierna te noemen het  \" Comité \" . Artikel 2 Het Comité heeft tot taak de Commissie van advies te dienen , hetzij op verzoek van de Commissie , hetzij op eigen initiatief en dit betreffende de volgende vraagstukken : a ) de ontwikkeling van het beleid inzake het beheer van afvalstoffen in het licht van de noodzakelijkheid het beste gebruik van de hulpbronnen alsmede de definitieve en doeltreffende verwijdering van de afvalstoffen te verzekeren ; b ) de verschillende maatregelen van technische , economische , administratieve en juridische aard die kunnen bijdragen tot hetzij de preventie hetzij het hergebruik en de recycling , hetzij de verwijdering van de afvalstoffen ; c ) de toepassing van richtlijnen betreffende het beheer van afvalstoffen en de uitwerking van nieuwe voorstellen voor richtlijnen op dit gebied . Artikel 3 1 . Het Comité omvat 20 leden . 2 . De zetels in het Comité worden als volgt toegekend : twee aan de Commissie , twee aan elke Lid-Staat . Artikel 4 De leden van het Comité worden benoemd door de Commissie . De Commissie kiest de leden voor elke aan de Lid-Staten toegekende plaats uit nationale deskundigen op hoog niveau die competent zijn op de in artikel 2 genoemde gebieden ; zij benoemt de leden na raadpleging van de betrokken Lid-Staten . Artikel 5 Het mandaat van een lid van het Comité duurt drie jaar . Het kan worden vernieuwd . Na afloop van de periode van drie jaar blijven de leden van het Comité in functie totdat hetzij in hun vervanging is voorzien hetzij in de vernieuwing van hun mandaat . Het mandaat van een lid kan voor het verstrijken van de periode van drie jaar aflopen door aftreden of overlijden . Hij wordt voor de nog te verstrijken duur van het mandaat vervangen volgens de procedure voorzien in artikel 4 . De aldus vervulde functies worden niet bezoldigd . Artikel 6 De Commissie publiceert de ledenlijst van het Comité in het Publikatieblad van de Europese Gemeenschappen . Artikel 7 Het Comité wordt voorgezeten door een vertegenwoordiger van de Commissie . Artikel 8 De voorzitter kan elke persoon met een bijzondere competentie ten aanzien van een bepaald agendapunt uitnodigen als deskundige deel te nemen aan de werkzaamheden van het Comité en van de in artikel 9 bedoelde werkgroepen . De deskundigen nemen uitsluitend aan de besprekingen van het Comité deel voor de vraagstukken die hun aanwezigheid hebben gemotiveerd . Artikel 9 Het Comité kan werkgroepen instellen . Artikel 10 1 . Het Comité en de werkgroepen vergaderen ter zetel van de Commissie op uitnodiging door de voorzitter van het Comité . 2 . De vertegenwoordigers van de betrokken diensten van de Commissie nemen aan de vergaderingen van het Comité en van de werkgroepen deel . 3 . De diensten van de Commissie verzorgen het secretariaat van het Comité en van de werkgroepen . Artikel 11 De debatten van het Comité worden niet gevolgd door een stemming . De Commissie kan tegelijkertijd met het verzoek om advies aan het Comité de termijn vaststellen waarbinnen dit advies zal moeten worden gegeven . Artikel 12 Onverminderd het bepaalde in artikel 214 van het Verdrag mogen de leden van het Comité geeen gegevens bekendmaken waarvan zij kennis hebben genomen ter gelegenheid van de werkzaamheden van het Comité of van de werkgroepen , indien de voorzitter van het Comité hun meedeelt dat het gevraagde advies of het gestelde probleem betrekking heeft op een materie met vertrouwelijk karakter . In dit geval wordt de vergadering alleen bijgewoond door de leden van het Comité en de vertegenwoordigers van de diensten van de Commissie . Artikel 13 Het onderhavige besluit treedt in werking op 1 mei 1976 . Gedaan te Brussel , 21 april 1976 . Voor de Commissie De Vice-Voorzitter Carlo SCARASCIA MUGNOZZA ( 1 ) PB nr . C 112 van 20 . 12 . 1973 , blz . 28 . ( 2 ) PB nr . C 168 van 25 . 7 . 1975 , blz . 2 .",
  "source": "EUR LEX"
}