{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R2266:NL:HTML\">",
  "content": "EUR-Lex - 32003R2266 - NL Avis juridique important | 32003R2266 Verordening (EG) nr. 2266/2003 van de Commissie van 19 december 2003 tot intrekking van Verordening (EG) nr. 1119/2003 inzake de stopzetting van de visserĳ op wĳting door vaartuigen die de vlag van Nederland voeren Publicatieblad Nr. L 336 van 23/12/2003 blz. 0022 - 0022 Verordening (EG) nr. 2266/2003 van de Commissie van 19 december 2003 tot intrekking van Verordening (EG) nr. 1119/2003 inzake de stopzetting van de visserij op wijting door vaartuigen die de vlag van Nederland voeren DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2847/93 van de Raad van 12 oktober 1993 tot invoering van een controleregeling voor het gemeenschappelijk visserijbeleid(1), laatstelijk gewijzigd bij Verordening (EG) nr. 806/2003(2), en met name op artikel 21, lid 3, Overwegende hetgeen volgt: (1) Bij Verordening (EG) nr. 1119/2003 van de Commissie(3) wordt de visserij op wijting in de wateren van de ICES-zones VII b en k door vaartuigen die de vlag van Nederland voeren of in Nederland zijn geregistreerd, stopgezet. (2) Op 23 juni 2003 heeft het Verenigd Koninkrijk 100 t wijting van het quotum voor de wateren van de ICES-zones VII b en k aan Nederland overgedragen. Derhalve dient de visserij op wijting in de wateren van de ICES-zones VII b en k door vaartuigen die de vlag van Nederland voeren of in Nederland zijn geregistreerd, te worden toegestaan. Verordening (EG) nr. 1119/2003 dient bijgevolg te worden ingetrokken, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1119/2003 wordt ingetrokken. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Zij is van toepassing met ingang van 27 juni 2003. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 2003. Voor de Commissie Jörgen Holmquist Directeur-generaal Visserij (1) PB L 261 van 20.10.1993, blz. 1. (2) PB L 122 van 16.5.2003, blz. 1. (3) PB L 158 van 27.6.2003, blz. 43.",
  "source": "EUR LEX"
}