{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0161:NL:HTML\">",
  "content": "EUR-Lex - 31996D0161 - NL Avis juridique important | 31996D0161 96/161/EG: Besluit van de Raad van 29 januari 1996 betreffende de sluiting door de Europese Gemeenschap van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Moldavië, anderzijds Publicatieblad Nr. L 040 van 17/02/1996 blz. 0010 - 0010 BESLUIT VAN DE RAAD van 29 januari 1996 betreffende de sluiting door de Europese Gemeenschap van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Moldavië, anderzijds (96/161/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, in samenhang met artikel 228, lid 2, eerste zin, Gezien het voorstel van de Commissie, Gezien het advies van het Europees Parlement (1), Overwegende dat het, in afwachting van de inwerkingtreding van de op 28 november 1994 te Brussel ondertekende Partnerschaps- en Samenwerkingsovereenkomst, noodzakelijk is de op 2 oktober 1995 te Luxemburg ondertekende Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Moldavië, anderzijds, goed te keuren, BESLUIT: Artikel 1 De Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en de Republiek Moldavië, anderzijds, wordt hierbij samen met de twee Protocollen en de verklaringen namens de Europese Gemeenschap goedgekeurd. Deze teksten zijn aan dit besluit gehecht. Artikel 2 De Voorzitter van de Raad verricht namens de Europese Gemeenschap de kennisgeving bedoeld in artikel 35 van de Interimovereenkomst (2). Gedaan te Brussel, 29 januari 1996. Voor de Raad De Voorzitter S. AGNELLI (1) PB nr. C 339 van 18. 12. 1995. (2) De datum van inwerkingtreding van de Interimovereenkomst zal door het Secretariaat-generaal van de Raad worden bekendgemaakt in het Publikatieblad van de Europese Gemeenschappen.",
  "source": "EUR LEX"
}