{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R3860:NL:HTML\">",
  "content": "EUR-Lex - 31991R3860 - NL Avis juridique important | 31991R3860 Verordening (EEG) nr. 3860/91 van de Raad van 23 december 1991 betreffende een spoedactie voor de levering van levensmiddelen, bestemd voor de bevolking van Albanië Publicatieblad Nr. L 362 van 31/12/1991 blz. 0085 - 0086 VERORDENING (EEG) Nr. 3860/91 VAN DE RAAD  van 23 december 1991  betreffende een spoedactie voor de levering van levensmiddelen, bestemd voor de bevolking van Albanië DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), inzonderheid op artikel 7, lid 5, en op artikel 8, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (2), inzonderheid op artikel 6, lid 6, en op artikel 7, lid 4, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (3), inzonderheid op artikel 6, lid 5, en op artikel 7, lid 2, Gelet op Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (4), inzonderheid op artikel 35, Gezien het voorstel van de Commissie, Overwegende dat in verband met de marktsituatie voor bepaalde landbouwprodukten, die produkten tegen bijzondere voorwaarden kunnen worden afgezet; Overwegende dat levensmiddelen ter beschikking van de bevolking van Albanië moeten worden gesteld om de zeer kritieke voedselvoorzieningssituatie in dat land te verbeteren; dat de Gemeenschap als gevolg van interventiemaatregelen beschikt over voorraden  landbouwprodukten en dat deze produkten moeten worden gebruikt om bovengenoemde actie uit te voeren; dat de Commissie op grond van de thans geldende voorschriften voor bepaalde produkten zelf de nodige maatregelen kan treffen; Overwegende dat de Commissie de uitvoeringsbepalingen van deze actie dient vast te stellen, HEEFT DE VOLGENDE VERORDENING VASTGESTELD: Artikel 1 Onder de in de volgende artikelen vermelde voorwaarden wordt een spoedactie uitgevoerd in de vorm van kosteloze levering aan de bevolking van Albanië van nader te bepalen, als gevolg van interventiemaatregelen beschikbare levensmiddelen. De  uitgaven voor deze actie bedragen ten hoogste 35 miljoen begrotingsecu. Artikel 2 1. De produkten kunnen worden geleverd in ongewijzigde staat of na verwerking. 2. De maatregel kan ook betrekking hebben op levensmiddelen waarvoor een commerciële transactie heeft plaatsgehad waarbij produkten uit interventievoorraden zijn geruild tegen produkten van dezelfde groep. 3. De kosten van levering, inclusief de vervoerkosten en, eventueel, de verwerkingskosten, worden bepaald via openbare inschrijving of, in dringende gevallen, onderhands. 4. De kosten worden betaald voor de leveringen waarvoor is bewezen dat de produkten het voorgeschreven leveringsstadium hebben bereikt. 5. Op grond van deze verordening geleverde produkten komen niet in aanmerking voor uitvoerrestituties en vallen niet onder het stelsel van monetaire compenserende bedragen. Artikel 3 De bepalingen ter uitvoering van deze verordening worden door de Commissie vastgesteld volgens de procedure van artikel 26 van Verordening (EEG) nr. 2727/75, of, naar gelang van het geval, de overeenkomstige artikelen van de andere betrokken  verordeningen houdende een gemeenschappelijke ordening der landbouwmarkten. Artikel 4 De Commissie is belast met de controle op de leveringen en op de inachtneming van de vastgestelde criteria bij de verstrekking van de voedselhulp aan de bevolking. Artikel 5 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 december 1991. Voor de Raad De Voorzitter Y. VAN ROOY (1) PB nr. L 281 van 1. 11. 1975, blz. 1. Verordening laatstelijk gewijzigd bij Verordening (EEG) nr. 3577/90 (PB nr. L 353 van 17. 12. 1990, blz. 23). (2) PB nr. L 148 van 28. 6. 1968, blz. 13. Verordening laatstelijk gewijzigd bij  Verordening (EEG) nr. 1630/91 (PB nr. L 150 van 15. 6. 1991, blz. 19). (3) PB nr. L 148 van 29. 6. 1968, blz. 24. Verordening laatstelijk gewijzigd bij Verordening (EEG) nr. 1628/91 (PB nr. L 150 van 15. 6. 1991, blz. 16). (4) PB nr. L 118 van 20. 5.  1972, blz. 1. Verordening laatstelijk gewijzigd bij Verordening (EEG) nr. 1623/91 (PB nr. L 150 van 15. 6. 1991, blz. 8).",
  "source": "EUR LEX"
}