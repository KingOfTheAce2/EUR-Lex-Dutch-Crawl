{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0634:NL:HTML\">",
  "content": "EUR-Lex - 31981D0634 - NL Avis juridique important | 31981D0634 81/634/EEG: Beschikking van de Commissie van 17 juli 1981 met betrekking tot de uitvoering van de landbouwstructuurhervorming in het Groothertogdom Luxemburg overeenkomstig titel II van Richtlijn 75/268/EEG van de Raad (Slechts de tekst in de Franse taal is authentiek) Publicatieblad Nr. L 231 van 15/08/1981 blz. 0032 - 0032 BESCHIKKING VAN DE COMMISSIE van 17 juli 1981 met betrekking tot de uitvoering van de landbouwstructuurhervorming in het Groothertogdom Luxemburg overeenkomstig titel II van Richtlijn 75/268/EEG van de Raad (Slechts de tekst in de Franse taal is authentiek) (81/634/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), en met name op artikel 13, Overwegende dat de Regering van het Groothertogdom Luxemburg de volgende wettelijke bepalingen heeft medegedeeld:    - Ministerieel Besluit van 11 mei 1977 houdende toekenning van een compenserende vergoeding aan bedrijfshoofden in de landbouw voor het jaar 1977; - Ministerieel Besluit van 3 november 1978 houdende toekenning van een compenserende vergoeding aan bedrijfshoofden in de landbouw voor het jaar 1978; Overwegende dat de Commissie, overeenkomstig artikel 13 van Richtlijn 75/268/EEG juncto artikel 18, lid 3, van Richtlijn 72/159/EEG, moet beslissen of, op grond van de verenigbaarheid van de medegedeelde wettelijke voorschriften met Richtlijn 75/268/EEG en met inachtneming van de daarin gestelde doeleinden, alsmede van het noodzakelijke verband tussen de verschillende maatregelen, aan de voorwaarden voor financiële deelneming van de Gemeenschap is voldaan; Overwegende dat voornoemde Ministeriële Besluiten van 11 mei 1977 en 3 november 1978 houdende toekenning van een compenserende vergoeding als bedoeld in titel II van Richtlijn 75/268/EEG voor het jaar 1977, respectievelijk 1978, met inachtneming van de regelingen voor 1976 en 1979 waarover de Commissie zich bij de Beschikkingen 76/698/EEG (2) en 79/538/EEG (3) heeft uitgesproken, aan de voorwaarden en doelstellingen van titel II van voornoemde richtlijn voldoen; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De door de Regering van het Groothertogdom Luxemburg medegedeelde Ministeriële Besluiten van 11 mei 1977 en 3 november 1979 houdende toekenning van een compenserende vergoeding aan bedrijfshoofden in de landbouw voldoen aan de voorwaarden voor financiële deelneming van de Gemeenschap in de in artikel 13 van Richtlijn 75/268/EEG genoemde gemeenschappelijke actie. Artikel 2 Deze beschikking is gericht tot het Groothertogdom Luxemburg. Gedaan te Brussel, 17 juli 1981. Voor de Commissie De Voorzitter Gaston THORN (1) PB nr. L 128 van 19.5.1975, blz. 1.  (2) PB nr. L 236 van 27.8.1976, blz. 32.  (3) PB nr. L 143 van 12.6.1979, blz. 15.",
  "source": "EUR LEX"
}