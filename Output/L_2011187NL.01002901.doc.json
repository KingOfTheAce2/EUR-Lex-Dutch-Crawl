{
  "url": "http://www.w3.org/1999/xhtml\">",
  "content": "L_2011187NL.01002901.xml 16.7.2011 NL Publicatieblad van de Europese Unie L 187/29 UITVOERINGSBESLUIT VAN DE COMMISSIE van 14 juli 2011 houdende wijziging van Beschikking 2005/7/EG tot toelating van een methode voor de indeling van geslachte varkens in Cyprus (Kennisgeving geschied onder nummer C(2011) 4996) (Slechts de tekst in de Griekse taal is authentiek) (2011/418/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 43, onder m), juncto artikel 4, Overwegende hetgeen volgt: (1) Bij Beschikking 2005/7/EG van de Commissie ( 2 ) wordt het gebruik van een methode voor de indeling van geslachte varkens in Cyprus toegelaten. (2) Aangezien de formule voor deze methode, die bijna vijf jaar in gebruik is sedert de goedkeuring ervan, moet worden bijgewerkt, heeft Cyprus besloten een nieuwe proef te verrichten met twee apparaten, HGP 4 en Ultra FOM 300. (3) Cyprus heeft de Commissie verzocht om toestemming voor de vervanging van de formule die wordt gebruikt in de indelingsmethode „Hennessy Grading Probe (HGP 4)”, en om toelating voor het gebruik van een nieuwe, niet-invasieve en moderne methode (Ultra FOM 300) voor de indeling van geslachte varkens op zijn grondgebied, en heeft een protocol als bedoeld in artikel 23, lid 4, van Verordening (EG) nr. 1249/2008 van de Commissie van 10 december 2008 tot vaststelling van de uitvoeringsbepalingen voor de communautaire indelingsschema’s voor runder-, varkens- en schapenkarkassen en voor de mededeling van de prijzen daarvan ( 3 ) ingediend met daarin een gedetailleerde beschrijving van de versnijdingsproef, inclusief de basisbeginselen van de methode, de resultaten van de versnijdingsproef en de vergelijkingen voor de beoordeling van het percentage mager vlees. (4) Uit het onderzoek van dit verzoek is gebleken dat aan de voorwaarden voor toelating van deze indelingsmethoden is voldaan. Deze indelingsmethoden dienen derhalve te worden toegelaten in Cyprus. (5) Beschikking 2005/7/EG moet daarom dienovereenkomstig worden gewijzigd. (6) Wijzigingen van het apparaat of van de indelingsmethoden zijn verboden, tenzij deze expliciet bij een besluit van de Commissie worden toegestaan. (7) De in dit besluit vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 Beschikking 2005/7/EG wordt als volgt gewijzigd: 1) Artikel 1 wordt vervangen door: „Artikel 1 Voor de indeling van geslachte varkens overeenkomstig punt B.IV.1 van bijlage V bij Verordening (EG) nr. 1234/2007 van de Raad ( 4 ) mogen in Cyprus de volgende methoden worden gebruikt: — het „Hennessy Grading Probe (HGP 4)” genaamde apparaat en de bijbehorende schattingsmethoden, die nader zijn beschreven in deel I van de bijlage; — het „Ultra FOM 300” genaamde apparaat en de bijbehorende schattingsmethoden, die nader zijn beschreven in deel II van de bijlage. Wat het in de eerste alinea, tweede streepje, vermelde apparaat „Ultra FOM 300” betreft, moet na afloop van de meting op het geslachte varken kunnen worden nagegaan of het apparaat de waarden X 1 en X 2 heeft gemeten op het in deel II, punt 3, van de bijlage voorgeschreven meetpunt. Dit punt moet tegelijk met de meting van een daarvoor bestemd merkteken worden voorzien. 2) De bijlage wordt vervangen door de bijlage bij dit besluit. Artikel 2 Dit besluit is van toepassing met ingang van 5 september 2011. Artikel 3 Dit besluit is gericht tot de Republiek Cyprus. Gedaan te Brussel, 14 juli 2011. Voor de Commissie Dacian CIOLOŞ Lid van de Commissie ( 1 ) PB L 299 van 16.11.2007, blz. 1 . ( 2 ) PB L 2 van 5.1.2005, blz. 19 . ( 3 ) PB L 337 van 16.12.2008, blz. 3 . ( 4 ) PB L 299 van 16.11.2007, blz. 1 .”. BIJLAGE „BIJLAGE METHODEN VOOR DE INDELING VAN KARKASSEN IN CYPRUS DEEL I Hennessy Grading Probe (HGP 4) 1. De in dit deel vastgestelde voorschriften zijn van toepassing wanneer de geslachte varkens worden ingedeeld met het „Hennessy Grading Probe (HGP 4)” genaamde apparaat. 2. Het apparaat is uitgerust met een sonde van 5,95 mm diameter (bij het mes aan de punt van de sonde 6,3 mm) met fotodiode (Siemens LED type LYU 260-EO en fotodetector type 58 MR) en heeft een meetbereik van 0 tot 120 mm. De verkregen meetwaarden worden door de HGP 4 zelf of met behulp van een daaraan gekoppelde computer omgezet in een geschat magervleesaandeel. 3. Het magervleesaandeel van het geslachte varken wordt berekend aan de hand van de volgende formule: waarbij: Ŷ = geschat aandeel mager vlees van het geslachte varken, X 1 = de rugspekdikte (met inbegrip van het zwoerd) in millimeter, gemeten op 6 cm van de scheiding van het halve varken tussen de derde- en de vierdelaatste rib, X 2 = de rugspierdikte in mm, in één handeling en op dezelfde plaats gemeten als X 1 . De formule is geldig voor karkassen met een gewicht tussen 55 en 120 kg. DEEL II Ultra FOM 300 1. De in dit deel vastgestelde voorschriften zijn van toepassing wanneer de geslachte varkens worden ingedeeld met het „Ultra FOM 300” genaamde apparaat. 2. Het apparaat is uitgerust met een ultrasone sonde met een frequentie van 3,5 MHz, met een lengte van 5 cm en uitgerust met 64 ultrasone transductoren. Het ultrasone geluid wordt gedigitaliseerd, opgeslagen en verwerkt door een microprocessor (type SHARC ADSP-21060L). De meetwaarden worden door het Ultra FOM 300-apparaat zelf omgezet in een geschat magervleesaandeel. 3. Het magervleesaandeel van het geslachte varken wordt berekend aan de hand van de onderstaande formule: waarbij: Ŷ = geschat aandeel mager vlees van het geslachte varken, X 1 = de rugspekdikte (met inbegrip van het zwoerd) in millimeter, gemeten op 6 cm van de scheiding van het halve varken tussen de derde- en de vierdelaatste rib, X 2 = de rugspierdikte in mm, in één handeling en op dezelfde plaats gemeten als X 1 . Deze formule is geldig voor geslachte varkens met een gewicht tussen 55 en 120 kg.”",
  "source": "EUR LEX"
}