{
  "url": "http://www.w3.org/1999/xhtml\">",
  "content": "L_2009198NL.01003901.xml 30.7.2009 NL Publicatieblad van de Europese Unie L 198/39 BESLUIT VAN DE RAAD van 28 november 2008 inzake de sluiting van een Overeenkomst in de vorm van een briefwisseling tussen de Europese Gemeenschap en Barbados, Belize, de Republiek Congo, de Republiek Ivoorkust, de Republiek Fiji-eilanden, de Coöperatieve Republiek Guyana, Jamaica, de Republiek Kenia, de Republiek Madagaskar, de Republiek Malawi, de Republiek Mauritius, de Republiek Mozambique, de Federatie Saint Kitts en Nevis, de Republiek Suriname, het Koninkrijk Swaziland, de Verenigde Republiek Tanzania, de Republiek Trinidad en Tobago, de Republiek Uganda, de Republiek Zambia en de Republiek Zimbabwe inzake de gegarandeerde prijzen voor rietsuiker voor de leveringsperioden 2006/2007, 2007/2008, 2008/2009 en 1 juli 2009 tot en met 30 september 2009 en van een Overeenkomst in de vorm van een briefwisseling tussen de Europese Gemeenschap en de Republiek India inzake de gegarandeerde prijzen voor rietsuiker voor dezelfde leveringsperioden (2009/574/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Protocol nr. 3 betreffende ACS-suiker van bijlage V bij de ACS-EG-partnerschapsovereenkomst ( 1 ) en de Overeenkomst tussen de Europese Economische Gemeenschap en de Republiek India betreffende rietsuiker ( 2 ) , worden overeenkomstig artikel 1, lid 2, van dat protocol en die overeenkomst ten uitvoer gelegd in het kader van het beheer van de gemeenschappelijke marktordening voor suiker. (2) Het is dienstig de overeenkomsten in de vorm van briefwisselingen tussen de Europese Gemeenschap en, enerzijds, de in het protocol genoemde staten en, anderzijds, de Republiek India inzake de gegarandeerde prijzen voor rietsuiker voor de leveringsperioden 2006/2007, 2007/2008, 2008/2009 en 1 juli 2009 tot en met 30 september 2009 goed te keuren, BESLUIT: Artikel 1 De Overeenkomst in de vorm van een briefwisseling tussen de Europese Gemeenschap en Barbados, Belize, de Republiek Congo, de Republiek Ivoorkust, de Republiek Fiji-eilanden, de Coöperatieve Republiek Guyana, Jamaica, de Republiek Kenia, de Republiek Madagaskar, de Republiek Malawi, de Republiek Mauritius, de Republiek Mozambique, de Federatie Saint Kitts en Nevis, de Republiek Suriname, het Koninkrijk Swaziland, de Verenigde Republiek Tanzania, de Republiek Trinidad en Tobago, de Republiek Uganda, de Republiek Zambia en de Republiek Zimbabwe inzake de gegarandeerde prijzen voor rietsuiker voor de leveringsperioden 2006/2007, 2007/2008, 2008/2009 en 1 juli 2009 tot en met 30 september 2009 en de Overeenkomst in de vorm van een briefwisseling tussen de Europese Gemeenschap en de Republiek India inzake de gegarandeerde prijzen voor rietsuiker voor de leveringsperioden 2006/2007, 2007/2008, 2008/2009 en 1 juli 2009 tot en met 30 september 2009, worden namens de Gemeenschap goedgekeurd. De teksten van deze overeenkomsten zijn aan dit besluit gehecht. Artikel 2 De voorzitter van de Raad is gemachtigd de persoon/personen aan te wijzen die bevoegd is/zijn om de overeenkomsten te ondertekenen ten einde daardoor de Gemeenschap te binden. Artikel 3 Deze beschikking wordt bekendgemaakt in het Publicatieblad van de Europese Unie . Gedaan te Brussel, 28 november 2008. Voor de Raad De voorzitter M. BARNIER ( 1 ) PB L 317 van 15.12.2000, blz. 3 . ( 2 ) PB L 190 van 23.7.1975, blz. 36 .",
  "source": "EUR LEX"
}