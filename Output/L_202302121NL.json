{
  "url": "http://www.w3.org/1999/xhtml\">",
  "content": "L_202302121NL.000101.fmx.xml Publicatieblad van de Europese Unie NL Serie L 2023/2121 10.10.2023 UITVOERINGSVERORDENING (EU) 2023/2121 VAN DE RAAD van 9 oktober 2023 tot uitvoering van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( 1 ) , en met name artikel 46, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 23 maart 2012 heeft de Raad Verordening (EU) nr. 267/2012 vastgesteld. (2) De vermelding betreffende één entiteit in bijlage IX bij Verordening (EU) nr. 267/2012 moet geactualiseerd worden. (3) Verordening (EU) nr. 267/2012 moet daarom dienovereenkomstig gewijzigd worden, HEEFT DE VOLGENDE VERORDENING VASTGESTELD: Artikel 1 Bijlage IX bij Verordening (EU) nr. 267/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 9 oktober 2023. Voor de Raad De voorzitter Y. DÍAZ PÉREZ ( 1 ) PB L 88 van 24.3.2012, blz. 1 . BIJLAGE In bijlage IX bij Verordening (EU) nr. 267/2012, in rubriek I “Bij nucleaire activiteiten en activiteiten in verband met ballistische raketten betrokken personen en entiteiten, en personen en entiteiten die de regering van Iran steunen”, komt de volgende vermelding in de plaats van de overeenkomstige vermelding op de lijst in subrubriek B “Entiteiten”: Naam Informatie ter identificatie Motivering Datum plaatsing op de lijst “148. Iran Composites Institute (ook bekend als Composites Research Laboratory (CRL)) Iran Composites Institute, Iranian University of Science and Technology, 16845-188, Tehran/Iran Tel. 98 217 3912858 Fax +98 217 7491206 E-mail: mailto:ici@iust.ac.ir Website: http://www.irancomposites.org Iranian Composites Institute (ICI, ook bekend als Composites Institute of Iran; Composites Research Laboratory (CRL)) helpt op de lijst geplaatste entiteiten bij het schenden van de bepalingen van VN- en EU-sancties tegen Iran en verleent rechtstreekse steun aan de proliferatiegevoelige nucleaire activiteiten van Iran. Sinds 2011 had ICI een contract om de door de EU op de lijst geplaatste Iran Centrifuge Technology Company (TESA) te voorzien van IR-2M-centrifugerotors. 22.12.2012” ELI: http://data.europa.eu/eli/reg_impl/2023/2121/oj ISSN 1977-0758 (electronic edition)",
  "source": "EUR LEX"
}