{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0738:NL:HTML\">",
  "content": "EUR-Lex - 32004R0738 - NL Avis juridique important | 32004R0738 Verordening (EG) nr. 738/2004 van de Commissie van 21 april 2004 tot aanvulling van de bĳlage bĳ Verordening (EG) nr. 2400/96 betreffende de inschrĳving van bepaalde benamingen in het \"Register van beschermde oorsprongsbenamingen en beschermde geografische aanduidingen\" (Peras de Rincón de Soto en Brioche vendéenne) Publicatieblad Nr. L 116 van 22/04/2004 blz. 0005 - 0006 Verordening (EG) nr. 738/2004 van de Commissie van 21 april 2004 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" (Peras de Rincón de Soto en Brioche vendéenne) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), en met name op artikel 6, leden 3 en 4, Overwegende hetgeen volgt: (1) Overeenkomstig artikel 5 van Verordening (EEG) nr. 2081/92 heeft Spanje bij de Commissie een aanvraag tot registratie als oorsprongsbenaming ingediend voor de benaming \"Peras de Rincón de Soto\" en heeft Frankrijk bij de Commissie een aanvraag tot registratie als geografische aanduiding ingediend voor de benaming \"Brioche vendéenne\". (2) Overeenkomstig artikel 6, lid 1, van Verordening (EEG) nr. 2081/92 is geconstateerd dat de aanvragen aan de voorschriften van die verordening voldoen en met name alle in artikel 4 van die verordening bedoelde gegevens bevatten. (3) Bij de Commissie zijn geen bezwaren als bedoeld in artikel 7 van Verordening (EEG) nr. 2081/92 ingediend naar aanleiding van de bekendmaking in het Publicatieblad van de Europese Unie(2) van de in de bijlage bij de onderhavige verordening vermelde benamingen. (4) Deze benamingen komen derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming, respectievelijk beschermde geografische aanduiding. (5) De bijlage bij de onderhavige verordening vormt een aanvulling op de bijlage bij Verordening (EG) nr. 2400/96 van de Commissie(3), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij de onderhavige verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde oorsprongsbenaming (BOB), respectievelijk beschermde geografische aanduiding (BGA). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 april 2004. Voor de Commissie Franz Fischler Lid van de Commissie (1) PB L 208 van 24.7.1992, blz. 1. Verordening laatstelijk gewijzigd bij Verordening (EG) nr. 806/2003 (PB L 122 van 16.5.2003, blz. 1). (2) PB C 186 van 6.8.2003, blz. 9 (Peras de Rincón de Soto). PB C 187 van 7.8.2003, blz. 2 (Brioche vendéenne). (3) PB L 327 van 18.12.1996, blz. 11. Verordening laatstelijk gewijzigd bij Verordening (EG) nr. 465/2004 (PB L 77 van 13.3.2004, blz. 27). BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Groenten, fruit en granen SPANJE Peras de Rincón de Soto (BOB) IN BIJLAGE I BIJ VERORDENING (EEG) NR. 2081/92 GENOEMDE LEVENSMIDDELEN Brood, gebak, suikerwerk, biscuits en andere bakkerswaren FRANKRIJK Brioche vendéenne (BGA)",
  "source": "EUR LEX"
}