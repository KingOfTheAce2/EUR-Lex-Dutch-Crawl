{
  "url": "http://www.w3.org/1999/xhtml\">",
  "content": "L_2007085NL.01000501.xml 27.3.2007 NL Publicatieblad van de Europese Unie L 85/5 VERORDENING (EG) N r. 324/2007 VAN DE COMMISSIE van 23 maart 2007 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3 van voornoemde tabel. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 maart 2007. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 129/2007 ( PB L 56 van 23.2.2007, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). BIJLAGE Omschrijving Indeling (GN-code) Motivering (1) (2) (3) 1. Drie artikelen die zijn samengesteld voor de verkoop in het klein, bestaande uit: De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur. Deze drie artikelen kunnen niet worden aangemerkt als „goederen in stellen opgemaakt voor de verkoop in het klein” overeenkomstig algemene regel 3, onder b), aangezien zij niet voldoen aan een bijzondere behoefte noch dienen om een specifieke activiteit uit te voeren. a) een zak van doorzichtige kunststof van vellen met een handvat van textiel en een sluiting van klittenband; 4202 22 10 De indeling is vastgesteld op basis van de tekst van de GN-codes 4202, 4202 22 en 4202 22 10. Dit artikel kan niet worden ingedeeld onder hoofdstuk 95 omdat op grond van aantekening 1, onder d), op hoofdstuk 95 zakken voor sportartikelen of andere bergingsmiddelen bedoeld bij post 4202, 4303 of 4304, worden uitgezonderd. b) een kinderboek met kartonnen kaft, met een verhaal van 16 bladzijden, op iedere bladzijde geïllustreerd met gekleurde platen; 4901 99 00 De indeling is vastgesteld op basis van de tekst van de GN-codes 4901 en 4901 99 00. Het artikel is geen prentenboek voor kinderen van post 4903, omdat het geschreven is in de vorm van doorlopende verhalen. Het is ingedeeld als boek op basis van de gedrukte tekst. c) een pop, zijnde een nabootsing van de mens, gekleed en uitgerust overeenkomstig het verhaal dat in het boek wordt verteld. De pop is niet aan het boek bevestigd, zodat met de pop kan worden gespeeld zonder het boek te gebruiken. 9503 00 21 De indeling is vastgesteld op basis van de tekst van de GN-codes 9503 00 en 9503 00 21. 2. Draagbaar, op batterijen werkend elektronisch apparaat, voor één speler, in een kunststoffen behuizing met een lcd-scherm en invoerknoppen. Het product heeft meer dan 1 miljoen ingebouwde Sudoku-puzzels met verschillende moeilijkheidsgraden. Het beeldscherm toont een raster met negen vakken, met telkens 3 × 3 cellen. Ieder vak moet zo worden ingevuld dat in elke rij, elke kolom en elk vak van 3 × 3 cellen de cijfers 1 tot 9 slechts eenmaal voorkomen. Het apparaat bevat een tijdfunctie die ondermeer aangeeft hoe lang met het lopende spel is gespeeld. 9504 90 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 9504, 9504 90 en 9504 90 90. Het product is een spel voor slechts één speler. Het heeft een elektronisch beeldscherm waarmee iemands geestelijke vaardigheden worden getest. Gelet op de fysieke kenmerken (elektronisch apparaat) en het competitie-element ervan (bijvoorbeeld door te wedijveren met een kunstmatige tegenstander), is het meer dan een puzzel of speelgoed van post 9503. Daarom dient het product te worden ingedeeld als behendigheidsspel onder post 9504.",
  "source": "EUR LEX"
}