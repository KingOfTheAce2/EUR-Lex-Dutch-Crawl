{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R1328:NL:HTML\">",
  "content": "EUR-Lex - 31995R1328 - NL Avis juridique important | 31995R1328 Verordening (EG) nr. 1328/95 van de Commissie van 12 juni 1995 betreffende de invoering van een regeling inzake toezicht op de invoer van verse zure kersen van oorsprong uit de Republieken Bosnië-Herzegovina, Kroatië en Slovenië en de voormalige Joegoslavische Republiek Macedonië Publicatieblad Nr. L 128 van 13/06/1995 blz. 0010 - 0011 VERORDENING (EG) Nr. 1328/95 VAN DE COMMISSIE van 12 juni 1995 betreffende de invoering  van een regeling inzake toezicht op de invoer van verse zure kersen van oorsprong uit de  Republieken Bosnië-Herzegovina, Kroatië en Slovenië en de voormalige Joegoslavische Republiek  Macedonië DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3355/94 van de Raad van 22 december 1994 betreffende de regeling voor  de invoer in de Gemeenschap van produkten van oorsprong uit de Republieken Bosnië-Herzegovina,  Kroatië, Slovenië en de voormalige Joegoslavische Republiek Macedonië  (1), en met name op artikel  9, Overwegende dat in Verordening (EG) nr. 3355/94 is bepaald dat, voor verse zure kersen van  oorsprong uit bovengenoemde republieken, voor maximaal 3  000 ton per jaar tariefconcessies worden  verleend; dat gekoelde kersen krachtens Verordening (EEG) nr. 2658/87 van de Raad van 23 juli 1987  met betrekking tot de tarief- en statistieknomenclatuur en het gemeenschappelijk douanetarief  (2),  laatstelijk gewijzigd bij Verordening (EG) nr. 656/95 van de Commissie  (3), onder dezelfde  tariefpost als verse zure kersen moeten worden ingedeeld; Overwegende dat, om ervoor te zorgen dat deze bepalingen goed worden toegepast, de invoer van verse  zure kersen van oorsprong uit de Republieken Bosnië-Herzegovina, Kroatië en Slovenië en de  voormalige Joegoslavische Republiek Macedonië aan een stelsel van invoercertificaten dient te  worden onderworpen; dat voor de toepassing van dat stelsel nadere bepalingen moeten worden  vastgesteld; Overwegende dat van het bepaalde in Verordening (EEG) nr. 3719/88 van de Commissie van 16 november  1988 houdende gemeenschappelijke uitvoeringsbepalingen inzake het stelsel van invoer-, uitvoer- en  voorfixatiecertificaten voor landbouwprodukten  (4), laatstelijk gewijzigd bij Verordening (EG) nr.  340/95  (5), dient te worden afgeweken ten einde te voorkomen dat de bij Verordening (EG) nr.  3355/94 vastgestelde hoeveelheid wordt overschreden; Overwegende dat de invoercertificaten worden afgegeven op basis van de gedetailleerdste GN-code;  dat in de gecombineerde nomenclatuur twee codes worden vermeld die moeten worden gebruikt al naar  gelang van de periode waarin de zure kersen worden ingevoerd; dat het derhalve dienstig is te  bepalen dat voor deze twee GN-codes invoercertificaten worden afgegeven; dat bij de vaststelling  van de geldigheidsduur van het certificaat bovendien rekening wordt gehouden met de duur van het  vervoer van het produkt naar de Gemeenschap; Overwegende dat, om de regeling vlot te doen functioneren, dient te worden bepaald dat de  Lid-Staten wekelijks van de niet-opgenomen hoeveelheden waarvoor certificaten zijn afgegeven opgave  doen, HEEFT DE VOLGENDE VERORDENING VASTGESTELD: Artikel 1 1.  Bij invoer, in de Gemeenschap, van verse zure kersen van de  GN-codes 0809  20  20 en 0809  20  60, van oorsprong uit de Republieken Bosnië-Herzegovina, Kroatië  en Slovenië en de voormalige Joegoslavische Republiek Macedonië dient een invoercertificaat te  worden overgelegd dat door de betrokken Lid-Staten wordt afgegeven aan elke belanghebbende die  daarom verzoekt, ongeacht de plaats waar hij in de Gemeenschap is gevestigd. 2.  Het invoercertificaat wordt slechts afgegeven wanneer een zekerheid is gesteld om te waarborgen  dat de invoer tijdens de geldigheidsduur van het certificaat zal geschieden. Artikel 2 1.  Het bepaalde in Verordening (EEG) nr. 3719/88 is van toepassing op de  invoercertificaten voor verse zure kersen van oorsprong uit de in artikel 1 genoemde republieken,  tenzij in deze verordening anders is bepaald. In afwijking van het bepaalde in artikel 8, lid 4, van vorengenoemde verordening zijn de bepalingen  inzake de tolerantie boven de vermelde hoeveelheid niet van toepassing. 2.  In vak 16 van de certificaataanvraag en van het invoercertificaat worden de GN-codes 0809  20   20 en 0809  20  60 vermeld. 3.  Het bedrag van de zekerheid wordt vastgesteld op 0,72 ecu per 100 kg nettogewicht. 4.  De invoercertificaten zijn te rekenen vanaf de datum van afgifte twintig dagen geldig. Behoudens overmacht, wordt de zekerheid geheel of gedeeltelijk verbeurd indien de invoer niet of  slechts ten dele binnen die termijn gebeurt. Artikel 3 1.  In vak 8 van de certificaataanvraag en van het invoercertificaat wordt,  respectievelijk worden de betrokken republiek, respectievelijk republieken vermeld als land van  oorsprong van het produkt. Het invoercertificaat geldt uitsluitend voor produkten van oorsprong uit  die republiek, respectievelijk republieken. 2.  De invoercertificaten worden afgegeven op de vijfde werkdag volgende op de dag waarop de  aanvraag is ingediend, voor zover in die periode geen maatregelen worden genomen. Artikel 4 De Lid-Staten delen de Commissie de volgende gegevens mede: 1.  de hoeveelheden verse zure kersen waarvoor invoercertificaten zijn aangevraagd. Deze mededeling wordt gedaan: -  elke woensdag, voor de op maandag en dinsdag ingediende aanvragen; -  elke vrijdag, voor de op woensdag en donderdag ingediende aanvragen; -  elke maandag, voor de op vrijdag van de voorafgaande week ingediende aanvragen; 2.  de niet-opgenomen hoeveelheden waarvoor invoercertificaten zijn afgegeven; deze hoeveelheden  zijn gelijk aan het verschil tussen de op de achterkant van de certificaten afgeboekte hoeveelheden  en de hoeveelheden waarvoor die certificaten zijn afgegeven. Elke woensdag worden de gegevens medegedeeld die betrekking hebben op de voorafgaande week; 3.  indien in de in punt 1 genoemde periodes geen invoercertificaataanvragen zijn ontvangen of  indien er geen niet-opgenomen hoeveelheden als bedoeld in punt 2 zijn, deelt de betrokken Lid-Staat  dit op de in genoemde punten van dit artikel vastgestelde dagen aan de Commissie mede. Artikel 5 Deze verordening treedt in werking op de achtste dag volgende op die van haar  bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 12 juni 1995. Voor de Commissie Franz FISCHLER Lid van de Commissie",
  "source": "EUR LEX"
}