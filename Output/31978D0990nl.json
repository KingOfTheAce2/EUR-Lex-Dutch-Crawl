{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0990:NL:HTML\">",
  "content": "EUR-Lex - 31978D0990 - NL Avis juridique important | 31978D0990 78/990/EEG: Beschikking van de Commissie van 21 november 1978 tot ontkenning van het wetenschappelijk karakter van het apparaat genaamd ,,Automax 16 mm Cinepulse camera\" Publicatieblad Nr. L 340 van 06/12/1978 blz. 0021 - 0021 Bijzondere uitgave in het Grieks: Hoofdstuk 02 Deel 6 blz. 0265 ++++ BESCHIKKING VAN DE COMMISSIE van 21 november 1978 tot ontkenning van het wetenschappelijk karakter van het apparaat genaamd \" Automax 16 mm Cine-pulse camera \" ( 78/990/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige , wetenschappelijke of culturele aard ( 1 ) , Gelet op Verordening ( EEG ) nr . 3195/75 van de Commissie van 2 december 1975 tot vaststelling van de uitvoeringsbepalingen van Verordening ( EEG ) nr . 1798/75 ( 2 ) , inzonderheid op de artikelen 4 en 5 , Overwegende dat , middels schrijven van 16 juni 1978 , de Britse Regering de Commissie heeft gevraagd de procedure in te stellen bedoeld in de artikelen 4 en 5 van Verordening ( EEG ) nr . 3195/75 om vast te stellen of het apparaat genaamd \" Automax 16 mm Cine-pulse camera \" beschouwd dient te worden als een wetenschappelijk apparaat , en , indien het antwoord bevestigend luidt , of momenteel in de Gemeenschap apparaten met gelijke wetenschappelijke waarde worden vervaardigd ; Overwegende dat , overeenkomstig artikel 4 , lid 5 , van Verordening ( EEG ) nr . 3195/75 , op 20 oktober 1978 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comit√© douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat een impulscamera is die onder andere gebruikt wordt om gedurende een bepaalde tijd de nachtelijke bewegingen van slakken te filmen , het snel vastleggen van gegevens inzake de reacties van buikpotigen bij de bestudering van het op de zenuwcellen gebaseerde gedrag ; Overwegende dat het een voor meervoudig gebruik geschikt apparaat betreft , dat zelf geen objectieve kenmerken bezit welke het bijzonder geschikt maken voor het zuiver wetenschappelijk onderzoek en dat het gebruik voor onderzoekingsdoeleinden alleen niet voldoende is dit apparaat het karakter van een wetenschappelijk apparaat te geven ; dat het dientengevolge niet als een wetenschappelijk apparaat beschouwd kan worden , HEEFT DE VOLGENDE BESCHIKKING GEGEVEN : Artikel 1 Het apparaat genaamd \" Automax 16 mm Cine-pulse camera \" dient niet als een wetenschappelijk apparaat beschouwd te worden . Artikel 2 Deze beschikking is gericht tot de Lid-Staten . Gedaan te Brussel , 21 november 1978 . Voor de Commissie Etienne DAVIGNON Lid van de Commissie ( 1 ) PB nr . L 184 van 15 . 7 . 1975 , blz . 1 . ( 2 ) PB nr . L 316 van 6 . 12 . 1975 , blz . 17 .",
  "source": "EUR LEX"
}