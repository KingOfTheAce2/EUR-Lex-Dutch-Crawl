{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0187:NL:HTML\">",
  "content": "EUR-Lex - 32003D0187 - NL Avis juridique important | 32003D0187 2003/187/EG: Beschikking van de Commissie van 18 maart 2003 houdende intrekking van Beschikking 2003/173/EG tot vaststelling van beschermende maatregelen in verband met een sterk vermoeden van besmetting met aviaire influenza in België (Voor de EER relevante tekst) (kennisgeving geschied onder nummer C(2003) 879) Publicatieblad Nr. L 073 van 19/03/2003 blz. 0008 - 0008 Beschikking van de Commissie van 18 maart 2003 houdende intrekking van Beschikking 2003/173/EG tot vaststelling van beschermende maatregelen in verband met een sterk vermoeden van besmetting met aviaire influenza in België (kennisgeving geschied onder nummer C(2003) 879) (Voor de EER relevante tekst) (2003/187/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt(1), laatstelijk gewijzigd bij Richtlijn 2002/33/EG van het Europees Parlement en de Raad(2), en met name op artikel 10, Overwegende hetgeen volgt: (1) In de avond van 11 maart 2003 hebben de veterinaire autoriteiten van België de Commissie in kennis gesteld van een sterk vermoeden van besmetting met aviaire influenza bij verschillende pluimveekoppels in de provincie Antwerpen. (2) Aviaire influenza is een zeer besmettelijke pluimveeziekte die een ernstige bedreiging kan vormen voor de pluimvee-industrie. (3) De Belgische autoriteiten hebben, nog voordat de ziekte officieel is bevestigd, onmiddellijk de nodige maatregelen genomen op grond van Richtlijn 92/40/EEG van de Raad tot vaststelling van communautaire maatregelen voor de bestrijding van aviaire influenza(3), en ondertussen werden de nodige diagnostische procedures ter bevestiging van de ziekte uitgevoerd. (4) Voor de duidelijkheid en de transparantie heeft de Commissie Beschikking 2003/173/EG(4) vastgesteld. (5) Op grond van de resultaten van de laboratoriumtests en gezien de epizoötiologische situatie in België moet Beschikking 2003/173/EG worden ingetrokken. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2003/173/EG wordt ingetrokken. Artikel 2 Deze beschikking is gericht tot de lidstaten. Gedaan te Brussel, 18 maart 2003. Voor de Commissie David Byrne Lid van de Commissie (1) PB L 224 van 18.8.1990, blz. 29. (2) PB L 315 van 19.11.2002, blz. 14. (3) PB L 167 van 22.6.1992, blz. 1. (4) PB L 69 van 13.3.2003, blz. 29.",
  "source": "EUR LEX"
}