{
  "url": "http://www.w3.org/1999/xhtml\">",
  "content": "L_2008221NL.01002301.xml 19.8.2008 NL Publicatieblad van de Europese Unie L 221/23 VERORDENING (EG) N r. 821/2008 VAN DE COMMISSIE van 18 augustus 2008 tot wijziging van Verordening (EG) nr. 1362/2000 van de Raad wat betreft de opening van een communautair tariefcontingent voor bananen van oorsprong uit Mexico DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1362/2000 van de Raad van 29 juni 2000 houdende tenuitvoerlegging door de Gemeenschap van de tariefbepalingen van Besluit nr. 2/2000 van de Gezamenlijke Raad, ingesteld uit hoofde van de Interim-overeenkomst betreffende de handel en aanverwante zaken tussen de Europese Gemeenschap en de Verenigde Mexicaanse Staten ( 1 ) , en met name op artikel 4, Overwegende hetgeen volgt: (1) Om rekening te houden met de toetreding op 1 januari 2007 tot de Europese Unie van Bulgarije en Roemenië is op 29 november 2006 een tweede aanvullend protocol bij de Overeenkomst inzake economisch partnerschap, politieke coördinatie en samenwerking tussen de Europese Gemeenschap en haar lidstaten, enerzijds, en de Verenigde Mexicaanse Staten, anderzijds, gesloten, dat op 1 maart 2007 in werking is getreden. (2) Dienovereenkomstig zijn sommige bepalingen van Besluit nr. 2/2000 van 23 maart 2000 van de Gezamenlijke Raad EG-Mexico ( 2 ) aangepast bij Besluit nr. 2/2008 van de Gezamenlijke Raad EU-Mexico tot wijziging van Besluit nr. 2/2000 ( 3 ) ten aanzien van de handel in goederen, de certificering van de oorsprong en overheidsopdrachten. Dat besluit voorziet in de opening van een nieuw jaarlijks tariefcontingent voor bananen van oorsprong uit Mexico. (3) Om dit tariefcontingent uit te voeren, moet Verordening (EG) nr. 1362/2000 worden aangepast. Met dat doel is het nodig een nieuw tariefcontingent voor bananen van oorsprong uit Mexico te openen en het tariefcontingent voor bananen te sluiten dat in 2004 is geopend bij Verordening (EG) nr. 1553/2004 ( 4 ) van de Commissie, die vanaf 1 januari 2006 niet meer van toepassing is als gevolg van de invoering van de zuivere tariefregeling bij Verordening (EG) nr. 1964/2005 van de Raad van 29 november 2005 inzake de invoertarieven voor bananen ( 5 ) . (4) Overeenkomstig Besluit nr. 2/2008 moet het nieuwe tariefcontingent open zijn vanaf 1 januari tot en met 31 december van elk kalenderjaar. Dat contingent moet voor het eerst van toepassing zijn vanaf de derde dag na de publicatie van Besluit nr. 2/2008 in het Publicatieblad van de Europese Unie . Deze verordening moet daarom vanaf dezelfde datum van toepassing zijn en onmiddellijk in werking treden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1362/2000 wordt als volgt gewijzigd: 1. Artikel 2 wordt als volgt gewijzigd: a) lid 5b wordt vervangen door het volgende: „5b.   Het douanerecht dat van toepassing is op producten van GN-code 0803 00 19 wordt in het kader van het in de bijlage genoemde tariefcontingent met volgnummer 09.1834 vastgesteld op 70 EUR/t.”; b) lid 6 wordt vervangen door het volgende: „6.   Behalve de tariefcontingenten met volgnummers 09.1834, 09.1854, 09.1873 en 09.1899 worden de in de bijlage bij deze verordening bedoelde tariefcontingenten elk jaar geopend gedurende een periode van twaalf maanden van 1 juli tot en met 30 juni. Die contingenten worden voor de eerste keer geopend op 1 juli 2000. Het tariefcontingent met volgnummer 09.1834 wordt geopend van 1 januari tot en met 31 december van elk kalenderjaar. Voor het jaar 2008 is dit contingent van toepassing vanaf 29 juli 2008. Het tariefcontingent met volgnummer 09.1873 wordt geopend van 1 mei 2004 tot en met 31 december 2004 en daarna, van 1 januari tot en met 31 december in ieder daaropvolgend kalenderjaar, zolang het contingent van toepassing blijft.” 2. De bijlage wordt gewijzigd overeenkomstig de bijlage bij onderhavige verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 29 juli 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 augustus 2008. Voor de Commissie Stavros DIMAS Lid van de Commissie ( 1 ) PB L 157 van 30.6.2000, blz. 1 . Verordening laatstelijk gewijzigd bij Verordening (EG) nr. 502/2005 van de Commissie ( PB L 83 van 1.4.2005, blz. 12 ). ( 2 ) PB L 157 van 30.6.2000, blz. 10 . ( 3 ) PB L 198 van 26.7.2008, blz. 55 . ( 4 ) PB L 282 van 1.9.2004, blz. 3 . ( 5 ) PB L 316 van 2.12.2005, blz. 1 . Verordening laatstelijk gewijzigd bij Verordening (EG) nr. 1528/2007 ( PB L 348 van 31.12.2007, blz. 1 ). BIJLAGE De tabel in de bijlage bij Verordening (EG) nr. 1362/2000 wordt als volgt gewijzigd: (1) Tussen de rij met betrekking tot volgnummer 09.1845 en de rij met betrekking tot volgnummer 09.1847 wordt de volgende rij ingevoegd: Volgnr. GN-code Omschrijving Jaarlĳks tariefcontingent (nettogewicht, tenzĳ anderszins aangeduid) Recht tariefcontingent (% vermindering) „09.1834 0803 00 19 Bananen, vers (m.u.v. „plantains”) 2 000 t Vastrecht toe te passen” (2) De rij voor het tariefcontingent met volgnummer 09.1871 wordt geschrapt.",
  "source": "EUR LEX"
}