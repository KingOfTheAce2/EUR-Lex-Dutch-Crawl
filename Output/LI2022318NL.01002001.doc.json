{
  "url": "http://www.w3.org/1999/xhtml\">",
  "content": "LI2022318NL.01002001.xml 12.12.2022 NL Publicatieblad van de Europese Unie LI 318/20 UITVOERINGSVERORDENING (EU) 2022/2430 VAN DE RAAD van 12 december 2022 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 maart 2014 heeft de Raad Verordening (EU) nr. 269/2014 vastgesteld. (2) De Unie houdt onverkort vast aan haar steun voor de soevereiniteit en territoriale integriteit van Oekraïne. (3) Iran verleent militaire steun voor de niet-uitgelokte en ongerechtvaardigde aanvalsoorlog van Rusland tegen Oekraïne. Gezien de ernst van de situatie is de Raad van oordeel dat vier personen en vier entiteiten die betrokken zijn bij de ontwikkeling en levering van onbemande luchtvaartuigen aan Rusland, moeten worden toegevoegd aan de in bijlage I bij Verordening (EU) nr. 269/2014 opgenomen lijst van natuurlijke personen en rechtspersonen, entiteiten en lichamen die aan beperkende maatregelen onderworpen zijn. (4) Verordening (EU) nr. 269/2014 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 269/2014 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 december 2022. Voor de Raad De voorzitter J. BORRELL FONTELLES ( 1 ) PB L 78 van 17.3.2014, blz. 6 . BIJLAGE De volgende personen en entiteiten worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) nr. 269/2014: Personen Naam Identificatiegegevens Redenen Datum van plaatsing op de lijst “1268. Yousef ABOUTALEBI یوسف ابوطالبی Geboortedatum: 29.5.1983 Nationaliteit: Iraans Geslacht: mannelijk Functie: algemeen directeur van Oje Parvaz Mado Nafar Company (Mado) Yousef Aboutalebi is de algemeen directeur van de op de EU-lijst geplaatste Oje Parvaz Mado Nafar Company (Mado), een in Iran gevestigde onderneming die gespecialiseerd is in het vervaardigen van onderdelen voor onbemande luchtvaartuigen (UAV's) en in het in- en uitvoeren van handelsgoederen. Mado heeft banden met de Islamitische Revolutionaire Garde (IRGC). Via Mado heeft Aboutalebi UAV-motoren aangeschaft die door de Islamitische Revolutionaire Garde en daaraan verbonden entiteiten worden gebruikt voor militaire doeleinden. In Iraanse Shahed-136-UAV's die door de Russische Federatie zijn gebruikt in de aanvalsoorlog tegen Oekraïne, zijn door Mado vervaardigde motoren aangetroffen. Yousef Aboutalebi verleent derhalve steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 1269. Ali Reza BALALI علیرضا بلالی Nationaliteit: Iraans Geslacht: mannelijk Rang: brigadegeneraal Functie: officier en adviseur van Amir Ali Hajizadeh, hoofd van de lucht- en ruimtevaartstrijdkrachten van de Islamitische Revolutionaire Garde (IRGC AF) Brigadegeneraal Ali Reza Balali is een officier van de Islamitische Revolutionaire Garde (IRGC) en adviseur van Amir Ali Hajizadeh, op de EU-lijst geplaatst hoofd van de lucht- en ruimtevaartstrijdkrachten van de Islamitische Revolutionaire Garde (IRGC AF). Balali heeft in augustus 2022 in Kashan, Iran, een evenement georganiseerd en gepromoot voor de demonstratie van en opleiding met betrekking tot militaire onbemande luchtvaartuigen (UAV's), waarop Russische strijdkrachten waren uitgenodigd, die eraan hebben deelgenomen. Daarmee heeft hij Russische strijdkrachten steun verleend bij het gebruik van Iraanse UAV's in de Russische aanvalsoorlog tegen Oekraïne. Brigadegeneraal Ali Reza Balali verleent derhalve steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 1270. Abdollah MEHRABI عبدلله مهرابی Geboortedatum: 22.12.1961 Nationaliteit: Iraans Geslacht: mannelijk Rang: brigadegeneraal Functie: hoofd van de jihadistische organisatie voor onderzoek en zelfvoorziening van de lucht- en ruimtevaartstrijdkrachten van de Islamitische Revolutionaire Garde (IRGC AF) Brigadegeneraal Abdollah Mehrabi is het hoofd van de jihadistische organisatie voor onderzoek en zelfvoorziening van de lucht- en ruimtevaartstrijdkrachten van de Islamitische Revolutionaire Garde (IRG AF), en voormalig mede-eigenaar van de op de EU-lijst geplaatste Oje Parvaz Mado Nafar Company (Mado). Mehrabi heeft van Mado motoren voor onbemande luchtvaartuigen (UAV's) aangeschaft voor gebruik door de jihadistische organisatie voor onderzoek en zelfvoorziening van de IRG AF. In Iraanse Shahed-136-UAV's die door de Russische Federatie zijn gebruikt in de aanvalsoorlog tegen Oekraïne, zijn door Mado vervaardigde motoren aangetroffen. Brigadegeneraal Abdollah Mehrabi verleent derhalve steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 1271. Hamid VAHEDI حمید واحدی Nationaliteit: Iraans Geslacht: mannelijk Rang: brigadegeneraal Functie: opperbevelhebber van de Iraanse luchtmacht Brigadegeneraal Hamid Vahedi is de opperbevelhebber van de Iraanse luchtmacht. In zijn functie is hij betrokken bij de besluitvorming over het Iraanse programma voor onbemande luchtvaartuigen (UAV's), de uitvoer van UAV's, en defensiesamenwerking met de Russische Federatie op dit gebied, hetgeen ertoe heeft geleid dat de Russische Federatie Iraanse UAV's gebruikt in haar aanvalsoorlog tegen Oekraïne. Brigadegeneraal Hamid Vahedi verleent derhalve steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022” Entiteiten Naam Identificatiegegevens Redenen Datum van plaatsing op de lijst “122. Design and Manufacturing of Aircraft Engines (DAMA) طراحی و ساخت موتور هواپیما Adres: Shishesh Mina Street, Karaj Special Road, Teheran, Iran Registratienummer: 14005160213 Hoofdvestiging: Iran Design and Manufacturing of Aircraft Engines (DAMA) is een Iraanse onderneming. DAMA houdt zich bezig met onderzoek, ontwikkeling en productie in het kader van het Iraanse programma voor Shahed-171 onbemande luchtvaartuigen (UAV's) van de lucht- en ruimtevaartstrijdkrachten van de Islamitische Revolutionaire Garde (IRGC AF). DAMA is een lege vennootschap die geheime aankoopactiviteiten heeft uitgevoerd voor Iran Aircraft Manufacturing Industries (HESA), een entiteit die verbonden is aan het Iraanse Ministerie van Defensie en Logistiek van de Strijdkrachten (MODAFL). Iran heeft verschillende soorten UAV’s verkocht aan de Russische Federatie, waaronder de door DAMA ontwikkelde Shahed-171. De Russische Federatie heeft de Shahed-171 UAV’s gebruikt in haar aanvalsoorlog tegen Oekraïne. DAMA verleent derhalve materiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 123. Islamic Revolutionary Guard Corps Research and Self-Sufficiency Jihad Organization (IRGC SSJO) سازمان جهاد خودکفایی و تحقیقات سپاه Adres: Teheran en Isfahan, Iran Soort entiteit: militaire contractant Plaats van registratie: Teheran, Iran Registratiedatum: 1993 Hoofdvestiging: Iran Andere geassocieerde entiteiten: Islamitische Revolutionaire Garde De jihadistische organisatie voor onderzoek en zelfvoorziening van de Islamitische Revolutionaire Garde (IRGC SSJO) is een onderzoeks- en ontwikkelingseenheid die georadars, communicatiesystemen, wapentuig, gevechtsvoertuigen en elektronische apparatuur voor cyberoorlogsvoering ontwikkelt en vervaardigt. Als onderdeel van de Islamitische Revolutionaire Garde (IRGC) is de IRGC SSJO betrokken geweest bij onderzoek en ontwikkeling en aanschafactiviteiten met betrekking tot Iraanse onbemande luchtvaartuigen (UAV's), waarvan sommige door de Russische Federatie worden gebruikt in haar aanvalsoorlog tegen Oekraïne. De IRGC SSJO verleent derhalve materiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 124. Oje Parvaz Mado Nafar Company (Mado) شرکت اوژه پرواز مادو نفر (مادو) a.k.a. Owj Parvaz Mado Nafar Company LLC Adres: Qom, No. 1106, 11 Hemmat Corner, Hemmat Square, Hemmat Boulevard, Shokuhieh Industrial Town, provincie Qom, 3718116354, Iran Oje Parvaz Mado Nafar Company (Mado) is een in Iran gevestigde onderneming die gespecialiseerd is in het vervaardigen van onderdelen voor onbemande luchtvaartuigen (UAV's). Mado heeft UAV-motoren geproduceerd voor entiteiten die verbonden zijn aan de Islamitische Revolutionaire Garde (IRGC), waaronder motoren die in Shahed-136-UAV’s worden gebruikt. De Russische Federatie gebruikt Shahed-136-UAV’s in haar aanvalsoorlog tegen Oekraïne, onder de naam Geran-2. Mado verleent derhalve materiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022 125. Paravar Pars Company شرکت پراور پارس Ook bekend als: Paravar Pars Aerospace Research and Engineering Services; Paravar Pars Aerospace Research Institute; Paravar Pars Engineering and Services Aerospace Research Company; Paravar Pars; ParavarPars; Pravarpars Engineering Research and Design Company Hoofdvestiging: 13 km op de snelweg Shahid Babaei, voorbij de Universiteit van Imam Hossein, aan Telo Road, Teheran, Iran E-mail: info@paravar-pars.com Paravar Pars Company heeft nauwe banden met de Universiteit van Imam Hossein, die wordt gecontroleerd door de Islamitische Revolutionaire Garde (IRGC). Paravar Pars Company heeft onbemande luchtvaartuigen (UAV's) geproduceerd voor de lucht- en ruimtevaartstrijdkrachten van de IRG (IRGC AF), en heeft UAV's getest voor de marine van de IRG. Paravar Pars Company was met name betrokken bij het onderzoek naar en de ontwikkeling en productie van de Iraanse Shahed-171-UAV, die is ontwikkeld door de IRGC AF. De Russische Federatie gebruikt in Iran geproduceerde Shahed-171-UAV's in haar aanvalsoorlog tegen Oekraïne. Paravar Pars Company verleent derhalve materiële steun aan acties die de territoriale integriteit, soevereiniteit en onafhankelijkheid van Oekraïne ondermijnen of bedreigen. 12.12.2022”",
  "source": "EUR LEX"
}