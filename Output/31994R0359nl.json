{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994R0359:NL:HTML\">",
  "content": "EUR-Lex - 31994R0359 - NL Avis juridique important | 31994R0359 Verordening (EG) nr. 359/94 van de Commissie van 17 februari 1994 betreffende de verkoop bij openbare inschrijving van rundvlees uit de voorraden van bepaalde interventiebureaus Publicatieblad Nr. L 046 van 18/02/1994 blz. 0038 - 0040 VERORDENING (EG) Nr. 359/94 VAN DE COMMISSIE van 17 februari 1994 betreffende de verkoop bij openbare inschrijving van rundvlees uit de voorraden van bepaalde interventiebureaus DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (1), laatstelijk gewijzigd bij Verordening (EG) nr. 3611/93 (2), en met name op artikel 7, lid 3, Overwegende dat in verscheidene Lid-Staten grote voorraden zijn ontstaan door de toepassing van de interventiemaatregelen in de sector rundvlees; dat, om te voorkomen dat produkten te lang moeten worden opgeslagen, een deel van deze voorraden bij  openbare inschrijving moet worden verkocht; Overwegende dat deze verkoop moet plaatsvinden met inachtneming van de voorschriften van Verordening (EEG) nr. 2173/79 van de Commissie (3), laatstelijk gewijzigd bij Verordening (EEG) nr. 1759/93 (4), waarbij evenwel moet worden voorzien in  noodzakelijke afwijkende bepalingen; Overwegende dat met het oog op het beveiligen van een regelmatige en uniforme inschrijvingsprocedure, maatregelen zouden moeten getroffen worden in toevoeging tot de maatregelen die bepaald werden in artikel 8, lid 1, van Verordening (EEG) nr. 2173/79; Overwegende dat het nodig is af te wijken van enige bepalingen van artikel 8, lid 2, onder b), van Verordening (EEG) nr. 2173/79 gezien de administratieve moeilijkheden die de toepassing van dit voorschrift in de betrokken Lid-Staten met zich brengt; Overwegende dat de in deze verordening vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE VERORDENING VASTGESTELD: Artikel 1 1. Er wordt overgegaan tot de verkoop door middel van een openbare inschrijving van: - ongeveer 15 ton rundvlees met been, in het bezit van het Ierse interventiebureau, en aangekocht vóór 1 januari 1991, - ongeveer 160 ton rundvlees zonder been, in het bezit van het Ierse interventiebureau en aangekocht vóór 1 januari 1991, - ongeveer 1 000 ton rundvlees zonder been, in het bezit van het interventiebureau van Italië en aangekocht vóór 1 maart 1992, - ongeveer 1 000 ton rundvlees zonder been, in het bezit van het Franse interventiebureau en aangekocht vóór 1 februari 1993. Meer informatie betreffende de hoeveelheden is opgenomen in bijlage I. 2. De in lid 1 bedoelde produkten worden verkocht overeenkomstig Verordening (EEG) nr. 2173/79, en meer in het bijzonder de artikelen 6 tot en met 12 daarvan, alsmede de onderhavige verordening. Artikel 2 1. De offertes voor de verkoop bij openbare inschrijving moeten luiden in ecu en moeten uiterlijk op 22 februari 1994 om 12.00 uur zijn ingediend. De betrokken interventiebureaus stellen een bericht van inschrijving op waarin met name worden vermeld: a) de te koop aangeboden hoeveelheden rundvlees, en b) de termijn waarbinnen en de plaats waar de offertes moeten worden ingediend. 2. De betrokken interventiebureaus verkopen het vlees dat het langst is opgeslagen het eerst. 3. In afwijking van de artikelen 6 en 7 van Verordening (EEG) nr. 2173/79 gelden de bepalingen en de bijlagen van deze verordening als algemeen bericht van openbare inschrijving. 4. Belangstellenden kunnen op de in bijlage II vermelde adressen inlichtingen inwinnen over de beschikbare hoeveelheden en de plaatsen waar de produkten zijn opgeslagen. Bovendien zorgen de interventiebureaus voor bekendmaking van het in lid 1 bedoelde  bericht door aanplakking op hun hoofdkantoor en kunnen zij dit bericht ook elders bekendmaken. 5. In afwijking van artikel 8, lid 1, van Verordening (EEG) nr. 2173/79 moet de offerte bij het betrokken interventiebureau worden ingediend in gesloten omslag waarop naar de betrokken verordening wordt verwezen. Deze omslag mag door het  interventiebureau pas na afloop van de in lid 1 genoemde inschrijvingstermijn worden geopend. 6. In afwijking van artikel 8, lid 2, onder b), van Verordening (EEG) nr. 2173/79 is het niet nodig het koelhuis of de koelhuizen waar de produkten opgeslagen liggen, in de offertes te vermelden. Artikel 3 Na onderzoek van de offertes voor de inschrijving wordt een minimumverkoopprijs vastgesteld voor elk produkt of wordt besloten dat de verkoop geen doorgang vindt. Artikel 4 In afwijking van artikel 15, lid 1, van Verordening (EEG) nr. 2173/79 bedraagt de zekerheid 100 ecu per ton. Artikel 5 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 februari 1994. Voor de Commissie René STEICHEN Lid van de Commissie (1) PB nr. L 148 van 28. 6. 1968, blz. 24. (2) PB nr. L 328 van 29. 12. 1993, blz. 7. (3) PB nr. L 251 van 5. 10. 1979, blz. 12. (4) PB nr. L 161 van 2. 7. 1993, blz. 59. PARARTIMA ANEXO I - BILAG I - ANHANG I -  I - ANNEX I - ANNEXE I - ALLEGATO I - BIJLAGE I - ANEXO I >KratosProiontaPosotitestonoi\"> ID=\"1\">IRELAND> ID=\"2\">- Fillets> ID=\"3\">1\"> ID=\"2\">- Striploins> ID=\"3\">22\"> ID=\"2\">- Outsides> ID=\"3\">1\"> ID=\"2\">- Cube-rolls> ID=\"3\">135\"> ID=\"2\">- Hindquarters (bone-in)> ID=\"3\">9\"> ID=\"2\">- Forequarters  (bone-in)> ID=\"3\">6\"> ID=\"1\">ITALIA> ID=\"2\">- Filetto> ID=\"3\">200\"> ID=\"2\">- Roastbeef> ID=\"3\">200\"> ID=\"2\">- Scamore> ID=\"3\">200\"> ID=\"2\">- Fesa esterna> ID=\"3\">200\"> ID=\"2\">- Fesa interna> ID=\"3\">200\"> ID=\"1\">FRANCE> ID=\"2\">- Filet>  ID=\"3\">500\"> ID=\"2\">- Faux Filet> ID=\"3\">500\"> PARARTIMA ANEXO II - BILAG II - ANHANG II -  II - ANNEX II - ANNEXE II - ALLEGATO II - BIJLAGE II - ANEXO II Direcciones de los organismos de intervención - Interventionsorganernes adresser - Anschriften der Interventionsstellen -  Diefthynseis ton organismon paremvaseos  - Addresses of the intervention agencies - Adresses des organismes d'intervention - Indirizzi degli organismi d'intervento - Adressen van de interventiebureaus - Endereços dos organismos de intervençao  ITALIA: Azienda di Stato per gli interventi nel  mercato agricolo (AIMA) via Palestro 81 I - 00185 Roma Tel. 494991 Telex 61 3003 IRELAND: Department of Agriculture, Food and Forestry Agriculture House Kildare Street Dublin 2 Tel. (01) 678 90 11, ext. 2278 and ext. 3806 Telex 93 292 and 93 607 Telefax (01) 661 62 63, (01) 678 52 14 and (01) 662 01 98 FRANCE: OFIVAL Tour Montparmasse 33, avenue du Maine F-75755 Paris Cedex 15 Tél. 45 38 84 00, télex 205476 F",
  "source": "EUR LEX"
}