{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0049:NL:HTML\">",
  "content": "EUR-Lex - 32002D0049 - NL Avis juridique important | 32002D0049 2002/49/EG: Beschikking van de Commissie van 23 januari 2002 houdende tweede wĳziging van Beschikking 2001/304/EG inzake het merken en het gebruik van bepaalde dierlĳke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrĳk (Voor de EER relevante tekst) (kennisgeving geschied onder nummer C(2002) 293) Publicatieblad Nr. L 021 van 24/01/2002 blz. 0030 - 0031 Beschikking van de Commissie van 23 januari 2002 houdende tweede wijziging van Beschikking 2001/304/EG inzake het merken en het gebruik van bepaalde dierlijke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrijk (kennisgeving geschied onder nummer C(2002) 293) (Voor de EER relevante tekst) (2002/49/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt(1), laatstelijk gewijzigd bij Richtlijn 92/118/EEG(2), en met name op artikel 10, Gelet op Richtlijn 89/662/EEG van de Raad van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt(3), laatstelijk gewijzigd bij Richtlijn 92/118/EEG, en met name op artikel 9, Gelet op Richtlijn 64/433/EEG van de Raad van 26 juni 1964 betreffende de gezondheidsvoorschriften voor de productie en het in de handel brengen van vers vlees(4), laatstelijk gewijzigd bij Richtlijn 95/23/EG(5), en met name op artikel 6, lid 1, onder f), Gelet op Richtlijn 77/99/EEG van de Raad van 21 december 1976 betreffende de gezondheidsvoorschriften voor de productie en het in de handel brengen van vleesproducten en bepaalde andere producten van dierlijke oorsprong(6), laatstelijk gewijzigd bij Richtlijn 97/76/EG van de Raad(7), en met name op artikel 3 A, punt 7, tweede streepje, Overwegende hetgeen volgt: (1) Op grond van de melding van uitbraken van mond- en klauwzeer in het Verenigd Koninkrijk heeft de Commissie Beschikking 2001/740/EG van 19 oktober 2001 tot vaststelling van beschermende maatregelen in verband met mond- en klauwzeer in het Verenigd Koninkrijk(8), laatstelijk gewijzigd bij Beschikking 2002/37/EG(9), vastgesteld. (2) Op grond van Beschikking 2001/172/EG(10), en vervolgens de Beschikkingen 2001/356/EG(11) en 2001/740/EG van de Commissie is de verzending uit Groot-Brittannië van vers vlees van voor mond- en klauwzeer gevoelige dieren en van met dergelijk vlees vervaardigde vleesproducten verboden, tenzij aan bepaalde voorwaarden wordt voldaan. (3) Derhalve heeft de Commissie Beschikking 2001/304/EG van 11 april 2001 inzake het merken en het gebruik van bepaalde dierlijke producten in verband met Beschikking 2001/172/EG tot vaststelling van beschermende maatregelen in verband met mond- en klauwzeer in het Verenigd Koninkrijk(12), laatstelijk gewijzigd bij Beschikking 2001/345/EG(13), vastgesteld. (4) De laatste uitbraak van mond- en klauwzeer in Groot-Brittannië is geconstateerd op 30 september 2001, d.i. meer dan drie maanden geleden, en in heel Groot-Brittannië is het serologische onderzoek om na te gaan of de in verband met de ziekte vastgestelde beperkingen kunnen worden ingetrokken, voltooid. (5) Dankzij de verbeterde diergezondheidssituatie kunnen de meeste beperkingen, vooral die inzake de verzending uit Groot-Brittannië van producten van dierlijke oorsprong en van levende dieren van gevoelige soorten, nu worden ingetrokken. (6) Als voorzorgsmaatregel evenwel moet nog steeds een stringente controle worden uitgeoefend op de verzending van vlees en vleesproducten, verkregen van dieren van gevoelige soorten die zijn geslacht tussen 1 februari 2001, de datum waarop het virus mogelijk is ingesleept, en 23 april 2001, de datum die is meegedeeld overeenkomstig artikel 3 van Beschikking 2001/304/EG, aangezien dat vlees en die vleesproducten niet in aanmerking komen voor het handelsverkeer. (7) Beschikking 2001/304/EG moet dienovereenkomstig worden gewijzigd. (8) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Beschikking 2001/304/EG wordt als volgt gewijzigd: 1. Artikel 1, punt 1, wordt vervangen door: \"1. Krachtens artikel 5, lid 1, van Richtlijn 72/461/EEG mag het keurmerk als bedoeld in hoofdstuk XI van bijlage I bij Richtlijn 64/433/EEG of in hoofdstuk III van bijlage I bij Richtlijn 91/495/EEG, niet worden aangebracht op vers vlees dat aan de voorschriften van artikel 3 van Richtlijn 64/433/EEG van de Raad voldoet en van runderen, schapen, geiten of varkens is verkregen, op vers vlees dat aan de voorschriften van artikel 6 van Richtlijn 91/495/EEG voldoet en van andere evenhoevigen uit Groot-Brittannië is verkregen, noch op vlees dat in Groot-Brittannië is verwerkt tussen 1 februari 2001 en de datum van inwerkingtreding van de onderhavige beschikking.\". 2. Artikel 1, punt 5, wordt vervangen door: \"5. In afwijking van punt 1 mag vlees dat op grond van de Beschikkingen 2001/172/EG, 2001/356/EG of 2001/740/EG van de Commissie, in aanmerking komt voor verzending uit Groot-Brittannië, worden gemerkt met het keurmerk als bedoeld in hoofdstuk XI van bijlage I bij Richtlijn 64/433/EEG of in hoofdstuk III van bijlage I bij Richtlijn 91/495/EEG.\". 3. Artikel 2, punt 1, tweede alinea, wordt vervangen door: \"In afwijking van de eerste alinea mogen vleesproducten die een van de in artikel 4, lid 1, van Richtlijn 80/215/EEG van de Raad vastgestelde behandelingen hebben ondergaan, of waarbij tijdens de bereiding de pH in het gehele product tot minder dan zes is verlaagd, worden gemerkt met het keurmerk als bedoeld in hoofdstuk VI van bijlage B bij Richtlijn 77/99/EEG.\". Artikel 2 Deze beschikking is gericht tot de lidstaten. Gedaan te Brussel, 23 januari 2002. Voor de Commissie David Byrne Lid van de Commissie (1) PB L 224 van 18.8.1990, blz. 29. (2) PB L 62 van 15.3.1993, blz. 49. (3) PB L 395 van 30.12.1989, blz. 13. (4) PB 121 van 29.7.1964, blz. 2012/64. Richtlijn bijgewerkt bij Richtlijn 91/497/EEG (PB L 268 van 24.9.1991, blz. 69). (5) PB L 243 van 11.10.1995, blz. 7. (6) PB L 26 van 31.1.1977, blz. 85. Richtlijn bijgewerkt bij Richtlijn 92/5/EEG (PB L 57 van 2.3.1992, blz. 1). (7) PB L 10 van 16.1.1998, blz. 25. (8) PB L 277 van 20.10.2001, blz. 30. (9) PB L 15 van 17.1.2002, blz. 34. (10) PB L 62 van 2.3.2001, blz. 22. (11) PB L 125 van 5.5.2001, blz. 46. (12) PB L 104 van 13.4.2001, blz. 6. (13) PB L 122 van 3.5.2001, blz. 31.",
  "source": "EUR LEX"
}