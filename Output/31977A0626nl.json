{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977A0626:NL:HTML\">",
  "content": "EUR-Lex - 31977A0626 - NL Avis juridique important | 31977A0626 77/626/EEG: Advies van de Commissie van 26 september 1977 gericht aan de Regering van het Koninkrijk der Nederlanden betreffende een ontwerp van wet tot wijziging van de Wet Autovervoer Goederen (WAG) en een ontwerp-besluit tot wijziging van het Uitvoeringsbesluit Autovervoer Goederen (UAG) Publicatieblad Nr. L 256 van 07/10/1977 blz. 0036 - 0036 ++++ ADVIES VAN DE COMMISSIE van 26 september 1977 gericht aan de Regering van het Koninkrijk der Nederlanden betreffende een ontwerp van wet tot wijziging van de Wet Autovervoer Goederen ( WAG ) en een ontwerp-besluit tot wijziging van het Uitvoeringsbesluit Autovervoer Goederen  ( UAG ) ( 77/626/EEG ) Overeenkomstig artikel 1 van de beschikking van de Raad van 21 maart 1962 houdende vaststelling van een procedure voor het voorafgaande onderzoek en overleg omtrent bepaalde wettelijke en bestuursrechtelijke bepalingen welke door de Lid-Staten op het gebied van het vervoer worden overwogen ( 1 ) , gewijzigd bij beschikking van de Raad van 22 november 1973 ( 2 ) , heeft de Nederlandse Regering de Commissie bij brief van 26 mei 1977 van haar Permanente Vertegenwoordiging bij de Europese Gemeenschappen een ontwerp van wet tot wijziging van de Wet Autovervoer Goederen ( WAG ) en een ontwerp-besluit tot wijziging van het Uitvoeringsbesluit Autovervoer Goederen ( UAG ) toegezonden . De brief van de Permanente Vertegenwoordiging is op 6 juni 1977 door de Commissie ontvangen . Het ontwerp is overeenkomstig artikel 1 van hiervoorgenoemde beschikking van de Raad eveneens aan de andere Lid-Staten ter kennis gebracht . Op initiatief van de Commissie heeft op 14 juli 1977 te Brussel een voorlichtingsvergadering met de vertegenwoordigers van de Nederlandse Regering plaatsgevonden . Overeenkomstig artikel 2 , lid 1 , van voornoemde beschikking brengt de Commissie het volgende advies uit : 1 . Volgens de Nederlandse Regering zijn de ontwerp-wet en het ontwerp-uitvoeringsbesluit in kwestie erop gericht een betere naleving van de arbeidsvoorwaarden , met inbegrip van de collectieve arbeidsovereenkomsten , op het gebied van het wegvervoer te waarborgen in hebben zij met name ten doel bepaalde vormen van verhuur , die volgens de regering een nadelige invloed op de vervoermarkt uitoefenen , tegen te gaan . 2 . De Commissie acht bedoelde maatregelen in overeenstemming met het communautaire recht : - uit sociaal oogpunt , met Verordening ( EEG ) nr . 543/69 van de Raad van 25 maart 1969 tot harmonisatie van bepaalde voorschriften van sociale aard voor het wegvervoer ( 3 ) , - uit het oogpunt van de werking van de vervoermarkt , met Verordening ( EEG ) nr . 3164/76 van de Raad van 16 december 1976 betreffende het communautaire contingent voor het goederenvervoer over de weg tussen de Lid-Staten ( 4 ) , en met de richtlijn van de Raad van 13 mei 1965 betreffende de eenmaking van bepaalde regels met betrekking tot de machtigingen voor het goederenvervoer over de weg tussen de Lid-Staten ( 5 ) , rekening houdend met de mondelinge toelichtingen die door de vertegenwoordigers van de Nederlandse Regering op 14 juli 1977 zijn verstrekt , volgens welke de regering geenszins voornemens is een verzoek in te dienen tot wijziging van de gegevens die voorkomen op de in de communautaire reglementering bedoelde machtigingen voor internationaal goederenvervoer over de weg . 3 . Voor het overige zijn de voorgenomen wijzigingen van de huidige Nederlandse wetgeving niet in strijd met de opvattingen van de Commissie omtrent de communautaire aspecten van het vervoer . 4 . De Commissie heeft derhalve geen bezwaren tegen de ontwerp-wet en het ontwerp-besluit in kwestie . Aangezien de tekst van het uitvoeringsbesluit , volgens de inlichtingen die zijn verstrekt , op enige ondergeschikte punten echter nog gewijzigd kan worden , zou de Commissie er prijs op stellen dat de definitieve tekst van bedoeld ontwerp haar wordt toegezonden . 5 . De Commissie acht het niet noodzakelijk over te gaan tot raadpleging van de andere Lid-Staten als bedoeld in artikel 2 , lid 3 , van de beschikking van de Raad . 6 . De Commissie stelt de andere Lid-Staten van dit advies in kennis . Gedaan te Brussel , 26 september 1977 . Voor de Commissie Richard BURKE Lid van de Commissie ( 1 ) PB nr . 23 van 3 . 4 . 1962 , blz . 720/62 . ( 2 ) PB nr . L 347 van 17 . 12 . 1973 , blz . 48 . ( 3 ) PB nr . L 77 van 29 . 3 . 1969 , blz . 49 . ( 4 ) PB nr . L 357 van 29 . 12 . 1976 , blz . 1 . ( 5 ) PB nr . 88 van 24 . 5 . 1965 , blz . 1469/65 .",
  "source": "EUR LEX"
}