{
  "url": "http://www.w3.org/1999/xhtml\">",
  "content": "LI2022167NL.01000301.xml 24.6.2022 NL Publicatieblad van de Europese Unie LI 167/3 BESLUIT (GBVB) 2022/995 VAN DE RAAD van 24 juni 2022 betreffende beperkende maatregelen naar aanleiding van acties van Rusland die de situatie in Oekraïne destabiliseren DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2014 Besluit 2014/512/GBVB ( 1 ) vastgesteld betreffende beperkende maatregelen naar aanleiding van acties van Rusland die de situatie in Oekraïne destabiliseren. (2) Op 3 juni 2022 heeft de Raad Besluit (GBVB) 2022/884 ( 2 ) vastgesteld, waarbij Besluit 2014/512/GBVB werd gewijzigd en verdere beperkende maatregelen werden ingevoerd om de uitzendingen van bepaalde mediakanalen als bedoeld in punt 4) van de bijlage bij Besluit (GBVB) 2022/884 in de Unie, of gericht tegen de Unie te schorsen. Overeenkomstig artikel 1, punt 14, van Besluit (GBVB) 2022/884 is de toepasselijkheid van dergelijke maatregelen op een of meer van deze mediakanalen onderworpen aan een nader besluit van de Raad. (3) Na de respectieve gevallen te hebben onderzocht, is de Raad tot de conclusie gekomen dat de in artikel 4 octies van Besluit 2014/512/GBVB bedoelde beperkende maatregelen met ingang van 25 juni 2022 van toepassing moeten zijn ten aanzien van alle in punt 4) van de bijlage bij Besluit (GBVB) 2022/884 bedoelde entiteiten, HEEFT HET VOLGENDE BESLUIT VASTGESTELD: Artikel 1 De in artikel 4 octies van Besluit 2014/512/GBVB bedoelde maatregelen zijn met ingang van 25 juni 2022 van toepassing op alle in punt 4) van de bijlage bij Besluit (GBVB) 2022/884 bedoelde entiteiten. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 24 juni 2022. Voor de Raad De voorzitter J.-Y. LE DRIAN ( 1 ) Besluit 2014/512/GBVB van de Raad van 31 juli 2014 betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 229 van 31.7.2014, blz. 13 ). ( 2 ) Besluit (GBVB) 2022/884 van de Raad van 3 juni 2022 tot wijziging van Besluit 2014/512/GBVB betreffende beperkende maatregelen naar aanleiding van acties van Rusland die de situatie in Oekraïne destabiliseren ( PB L 153 van 3.6.2022, blz. 128 ).",
  "source": "EUR LEX"
}