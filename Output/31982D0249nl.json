{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0249:NL:HTML\">",
  "content": "EUR-Lex - 31982D0249 - NL Avis juridique important | 31982D0249 82/249/EEG: Beschikking van de Commissie van 31 maart 1982 met betrekking tot de uitvoering van de hervorming van de landbouwstructuur in Nederland overeenkomstig de Richtlijnen 72/159/EEG van de Raad (Slechts de tekst in de Nederlandse taal is authentiek) Publicatieblad Nr. L 110 van 23/04/1982 blz. 0023 - 0023 ***** BESCHIKKING  VAN DE COMMISSIE van 31 maart 1982 met betrekking tot de uitvoering van de hervorming van de landbouwstructuur in Nederland overeenkomstig Richtlijn 72/159/EEG van de Raad (Slechts de tekst in de Nederlandse taal is authentiek) (82/249/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), en met name op artikel 18, lid 3, Overwegende dat de Nederlandse Regering op 12 januari 1982 overeenkomstig artikel 17, lid 4, van Richtlijn 72/159/EEG mededeling heeft gedaan van het Bestuursbesluit van de Stichting Ontwikkelings- en Saneringsfonds voor de Landbouw houdende vijftiende wijziging van Besluit landbouwbedrijven met ontwikkelingsmogelijkheden; Overwegende dat de Commissie volgens artikel 18, lid 3, van Richtlijn 72/159/EEG bij beschikking moet vaststellen of met inachtneming van het medegedeelde besluit de in het Koninkrijk der Nederlanden geldende voorschriften ter uitvoering van Richtlijn 72/159/EEG nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG bedoelde gemeenschappelijke actie voldoen; Overwegende dat het genoemde Bestuursbesluit voldoet aan de in Richtlijn 72/159/EEG gestelde voorwaarden; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in het Koninkrijk der Nederlanden geldende voorschriften ter uitvoering van Richtlijn 72/159/EEG blijven, ook met inachtneming van het Bestuursbesluit van de Stichting Ontwikkelings- en Saneringsfonds voor de Landbouw houdende vijftiende wijziging van Besluit landbouwbedrijven met ontwikkelingsmogelijkheden, voldoen aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG bedoelde gemeenschappelijke actie. Artikel 2 Deze beschikking is gericht tot het Koninkrijk der Nederlanden. Gedaan te Brussel, 31 maart 1982. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41.",
  "source": "EUR LEX"
}