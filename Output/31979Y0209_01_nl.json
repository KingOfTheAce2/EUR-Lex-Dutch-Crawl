{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979Y0209(01):NL:HTML\">",
  "content": "EUR-Lex - 31979Y0209(01) - NL Avis juridique important | 31979Y0209(01) Resolutie van de Raad van 6 februari 1979 betreffende de beleidslijnen voor het regionale beleid van de Gemeenschap Publicatieblad Nr. C 036 van 09/02/1979 blz. 0010 - 0011 Bijzondere uitgave in het Spaans: Hoofdstuk 14 Deel 1 blz. 0013 Bijzondere uitgave in het Portugees: Hoofdstuk 14 Deel 1 blz. 0013 Bijzondere uitgave in het Grieks: Hoofdstuk 14 Deel 1 blz. 0032 ++++ RESOLUTIE VAN DE RAAD van 6 februari 1979 betreffende de beleidslijnen voor het regionale beleid van de Gemeenschap DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gezien de door de Commissie bij de Raad ingediende beleidslijnen voor een regionaal beleid van de Gemeenschap , Overwegende dat versterking van het regionale beleid van de Gemeenschap een grondvereiste is voor de verdere economische integratie in de Gemeenschap ; Overwegende dat ondanks de inspanning van de zijde van de Lid-Staten en de Gemeenschap de ontwikkeling van probleemgebieden te versnellen , de verschillen tussen regio's blijven ; Overwegende dat de situatie in bepaalde regio's van de Gemeenschap nog zorgwekkender is nu door de economische crisis waarmee de Gemeenschap sedert 1973 geconfronteerd wordt een duurzame vertraging in de groei is opgetreden en de investeringsbereidheid is afgenomen ; dat de structurele wijzigingen die zich in de wereldeconomie hebben voorgedaan voor de economie in de Gemeenschap een proces van diepgaande herstructurering veroorzaken , dat opnieuw de grondslag legt voor regionale evenwichtsverstoringen ; Overwegende dat het derhalve dienstig is de uitwerking van een algemeen begrips - en analytisch kader voor het regionale beleid van de Gemeenschap te bevorderen , zodat de Commissie aan de Raad prioriteiten en beleidslijnen voor het regionale beleid van de Gemeenschap en van de Lid-Staten kan voorstellen ; Overwegende dat in de beleidslijnen van het vierde programma voor de economische politiek op middellange termijn gesteld is dat bij de tenuitvoerlegging van maatregelen van algemeen en sectorieel beleid van de Lid-Staten de regionale consequenties onderzocht zouden moeten worden ; dat het wenselijk is deze benadering uit te breiden tot de communautaire beleidsvormen ; Overwegende dat coordinatie van het regionale beleid van de Lid-Staten alsmede van de Gemeenschap noodzakelijk is om geleidelijk te komen tot een evenwichtige spreiding van de economische bedrijvigheid over het grondgebied van de Gemeenschap , NEEMT DE VOLGENDE RESOLUTIE AAN : 1 . Algemeen begrips - en analytisch kader voor het regionaal beleid van de Gemeenschap Het regionaal beleid vormt een integrerend bestanddeel van de economische politiek van de Gemeenschap en de Lid-Staten . Het maakt deel uit van de verschillende elementen die bijdragen tot de verwezenlijking van een hoge mate van convergentie van de verwezenlijking van een hoge mate van convergentie van de economische politiek van de Lid-Staten ( 1 ) . Door de uitwerking van een algemeen begrips - en analytisch kader voor het regionaal beleid van de Gemeenschap , moet het mogelijk worden tot een gemeenschappelijke beoordelingsbasis te komen . Hiertoe stelt de Commissie , in nauwe samenwerking met het Comité voor regionaal beleid , op gezette tijden een verslag op over de toestand en de sociaal-economische ontwikkeling van de regio's van de Gemeenschap . Aan de hand van dit verslag houdt de Raad een debat over de door de Commissie voorgestelde prioriteiten en beleidslijnen . De Raad neemt nota van het voornemen van de Commissie om dit algemene begrips - en analytisch kader uit te werken . Hiertoe zullen de Commissie en de Lid-Staten gezamenlijk werken aan de verbetering van het statistisch apparaat en de instrumenten voor de regionale analyse . 2 . Beoordeling van de regionale gevolgen van het beleid van de Gemeenschap De voornaamste beleidsmaatregelen van de Gemeenschap hebben gevolgen voor de regio's en met name voor de werkgelegenheid . Overeenkomstig de beleidslijnen van het vierde programma voor de economische politiek op middellange termijn ( 2 ) neemt de Raad nota van het voornemen van de Commissie om zowel bij de uitstippeling als bij de tenuitvoerlegging van deze beleidsmaatregelen stelselmatiger met deze gevolgen rekening te houden . Hij spreekt het voornemen uit om ook bij zijn eigen beslissingen over deze beleidsmaatregelen met deze gevolgen rekening te houden . 3 . Coordinatie van het regionaal beleid van de Lid-Staten Ten einde geleidelijk te komen tot een evenwichtige spreiding over het grondgebied van de Gemeenschap van de economische bedrijvigheid , is een coordinatie van het regionaal beleid van de Lid-Staten en van de Gemeenschap noodzakelijk . De regionale ontwikkelingsprogramma's vormen in dit opzicht het meest geëigende kader voor een concrete tenuitvoerlegging van een goed gearticuleerde coordinatie . In dat verband vormt de coordinatie van de algemene steunregelingen met regionale strekking een van de essentiële elementen . De Raad is van mening dat het , ten einde deze coordinatie tot stand te brengen , in hoge mate wenselijk is de regionale problemen in de Lid-Staten en de beleidslijnen op regionaal gebied van de Lid-Staten en van de Gemeenschap regelmatig met elkaar te vergelijken , met name in het kader van het Comité voor regionaal beleid . ( 1 ) Beschikking 74/120/EEG van de Raad van 18 februari 1974 , PB nr . L 63 van 5 . 3 . 1974 . ( 2 ) PB nr . L 101 van 24 . 4 . 1977 .",
  "source": "EUR LEX"
}