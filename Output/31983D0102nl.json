{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0102:NL:HTML\">",
  "content": "EUR-Lex - 31983D0102 - NL Avis juridique important | 31983D0102 83/102/EEG: Beschikking van de Commissie van 1 maart 1983 houdende goedkeuring van het door de Helleense Republiek ingediende verruimde programma voor de uitroeiing van runderbrucellose (Slechts de tekst in de Griekse taal is authentiek) Publicatieblad Nr. L 066 van 12/03/1983 blz. 0011 - 0012 ***** BESCHIKKING  VAN DE COMMISSIE van 1 maart 1983 houdende goedkeuring van het door de Helleense Republiek ingediende verruimde programma voor de uitroeiing van runderbrucellose (Slechts de tekst in de Griekse taal is authentiek) (83/102/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 77/391/EEG van de Raad van 17 mei 1977 betreffende een gemeenschappelijke actie met het oog op de uitroeiing van brucellose, tuberculose en leukose bij runderen (1), gewijzigd bij Richtlijn 82/400/EEG (2), en met name op artikel 9, lid 2, Gelet op Richtlijn 78/52/EEG van de Raad van 13 december 1977 tot vaststelling van de communautaire criteria voor de nationale programma's voor de versnelde uitroeiing van brucellose, tuberculose en endemische leukose bij runderen (3), en met name op hoofdstuk II, Gelet op Beschikking 81/325/EEG van de Commissie van 24 april 1981 houdende goedkeuring van de door de Helleense Republiek ingediende programma's tot versnelde uitroeiing van brucellose en tuberculose (4), Gelet op Richtlijn 82/400/EEG van de Raad van 14 juni 1982 houdende instelling van een aanvullende gemeenschappelijke actie voor de uitroeiing van brucellose, tuberculose en leukose bij runderen, Overwegende dat de Helleense Republiek bij schrijven van 2 november 1982 de Commissie een verruimd programma voor de uitroeiing van brucellose heeft voorgelegd; Overwegende dat, na onderzoek van het verruimde programma en met inachtneming van de uitvoering van het oorspronkelijke programma, is geconstateerd dat het verruimde programma in overeenstemming is met de Richtlijnen 77/391/EEG, 78/52/EEG en 82/400/EEG, en derhalve moet worden goedgekeurd; Overwegende dat het verruimde programma garandeert dat de in het kader van het oorspronkelijke programma getroffen maatregelen worden voortgezet; dat het oorspronkelijke programma is verstreken op 31 december 1982; Overwegende dat aan de voorwaarden voor financiële deelneming van de Gemeenschap is voldaan; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité; dat het Comité van het EOGFL is geraadpleegd, HEEFT DE VOLGENDE BESCHIKKING GEGEVEN: Artikel 1 Het door de Helleense Republiek voorgestelde verruimde programma voor de uitroeiing van brucellose wordt hierbij goedgekeurd. Artikel 2 De Gemeenschap zal bijdragen in de subsidiabele uitgaven voor slachtingen die plaatsvinden vanaf 1 januari 1983. Artikel 3 Deze beschikking is gericht tot de Helleense Republiek. Gedaan te Brussel, 1 maart 1983. Voor de Commissie Poul DALSAGER Lid van de Commissie (1) PB nr. L 145 van 13. 6. 1977, blz. 44. (2) PB nr. L 173 van 19. 6. 1982, blz. 18. (3) PB nr. L 15 van 19. 1. 1978, blz. 34. (4) PB nr. L 129 van 15. 5. 1981, blz. 67.",
  "source": "EUR LEX"
}