{
  "url": "http://www.w3.org/1999/xhtml\">",
  "content": "L_2021369NL.01000101.xml 19.10.2021 NL Publicatieblad van de Europese Unie L 369/1 VERORDENING (EU) 2021/1819 VAN DE RAAD van 18 oktober 2021 tot wijziging van Verordening (EU) nr. 224/2014 betreffende beperkende maatregelen ten aanzien van de Centraal-Afrikaanse Republiek DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2013/798/GBVB van de Raad van 23 december 2013 betreffende beperkende maatregelen ten aanzien van de Centraal-Afrikaanse Republiek ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) Op 10 maart 2014 heeft de Raad Verordening (EU) nr. 224/2014 ( 2 ) vastgesteld, om uitvoering te geven aan bepaalde maatregelen van Besluit 2013/798/GBVB. (2) Op 29 juli 2021 heeft de Veiligheidsraad van de Verenigde Naties (VN-Veiligheidsraad) Resolutie 2588 (2021) vastgesteld. Daarbij zijn de uitzonderingen op het wapenembargo uitgebreid, en is het toepassingsgebied van de beperkende maatregelen verruimd. (3) Op september 2021 heeft de Raad Besluit (GBVB) 2021/1823 ( 3 ) vastgesteld tot wijziging van Besluit 2013/798/GBVB overeenkomstig Resolutie 2588 (2021) van de VN-Veiligheidsraad. (4) Bepaalde wijzigingen vallen onder het toepassingsgebied van het Verdrag en voor de tenuitvoerlegging ervan is derhalve regelgeving op het niveau van de Unie noodzakelijk in combinatie met technische aanpassingen in het licht van eerdere resoluties van de VN-Veiligheidsraad, met name om te garanderen dat zij door de marktdeelnemers in alle lidstaten uniform worden toegepast. (5) Verordening (EU) nr. 224/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) nr. 224/2014 wordt als volgt gewijzigd: 1) In artikel 3 wordt punt e) vervangen door: “e) die verband houden met wapens met een kaliber van 14,5 mm of minder en specifiek voor die wapens ontworpen munitie en componenten, met militaire voertuigen zonder wapens en militaire voertuigen met daarop gemonteerde wapens met een kaliber van 14,5 mm of minder, en onderdelen daarvoor, met raketgestuwde granaten en specifiek voor die wapens ontworpen munitie, en met mortieren met een kaliber van 60 mm en 82 mm en specifiek voor die wapens ontworpen munitie, aan de veiligheidstroepen van de Centraal-Afrikaanse Republiek, met inbegrip van civiele rechtshandhavingsinstanties van de staat, wanneer dergelijke wapens, munitie en componenten uitsluitend bedoeld zijn ter ondersteuning van of voor gebruik in het kader van de hervorming van de beveiligingssector in de Centraal-Afrikaanse Republiek, op voorwaarde dat het Sanctiecomité minstens twintig dagen van tevoren in kennis is gesteld”. 2) Aan artikel 5, lid 3, wordt het volgende punt toegevoegd: “k) betrokken zijn bij het beramen, organiseren, steunen of plegen van handelingen in de Centraal-Afrikaanse Republiek die een schending zijn van het internationale humanitaire recht, waaronder aanvallen op medisch personeel of humanitaire hulpverleners.”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 18 oktober 2021. Voor de Raad De voorzitter J. BORRELL FONTELLES ( 1 ) PB L 352 van 24.12.2013, blz. 51 . ( 2 ) Verordening (EU) nr. 224/2014 van de Raad van 10 maart 2014 betreffende beperkende maatregelen ten aanzien van de Centraal-Afrikaanse Republiek ( PB L 70 van 11.3.2014, blz. 1 ). ( 3 ) Besluit (GBVB) 2021/1823 van de Raad van 18 oktober 2021 tot wijziging van Besluit 2013/798/GBVB betreffende beperkende maatregelen ten aanzien van de Centraal-Afrikaanse Republiek (zie bladzijde 11 van dit Publicatieblad).",
  "source": "EUR LEX"
}