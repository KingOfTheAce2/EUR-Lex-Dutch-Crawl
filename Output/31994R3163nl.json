{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994R3163:NL:HTML\">",
  "content": "EUR-Lex - 31994R3163 - NL Avis juridique important | 31994R3163 Verordening (EGKS, EG, Euratom) nr. 3163/94 van de Raad van 19 december 1994 tot wijziging van Verordening (Euratom, EGKS, EEG) nr. 549/69 ter bepaling van de categorieën van ambtenaren en overige personeelsleden van de Europese Gemeenschappen waarop de bepalingen van de artikelen 12, 13, tweede alinea, en 14 van het Protocol betreffende de voorrechten en immuniteiten van de Europese Gemeenschappen van toepassing zijn Publicatieblad Nr. L 335 van 23/12/1994 blz. 0006 - 0006 Bijzondere uitgave in het Fins: Hoofdstuk 1 Deel 3 blz. 0226 Bijzondere uitgave in het Zweeds: Hoofdstuk 1 Deel 3 blz. 0226 VERORDENING (EGKS, EG, EURATOM) Nr. 3163/94 VAN DE RAAD van 19 december 1994 tot wijziging van Verordening (Euratom, EGKS, EEG) nr. 549/69 ter bepaling van de categorieën van ambtenaren en overige personeelsleden van de Europese Gemeenschappen  waarop de bepalingen van de artikelen 12, 13, tweede alinea, en 14 van het Protocol betreffende de voorrechten en immuniteiten van de Europese Gemeenschappen van toepassing zijn DE RAAD VAN DE EUROPESE UNIE, Gelet op het Verdrag tot instelling van één Raad en één Commissie welke de Europese Gemeenschappen gemeen hebben, inzonderheid op artikel 28, eerste alinea, Gelet op het Protocol betreffende de voorrechten en immuniteiten van de Europese Gemeenschappen, inzonderheid op artikel 16, Gezien het voorstel van de Commissie (1), Gezien het advies van het Europees parlement (2), Gezien het advies van de Rekenkamer (3), Gezien het advies van het Hof van Justitie (4), Overwegende dat het passend is Verordening (Euratom, EGKS, EEG) nr. 549/69 van de Raad van 25 maart 1969 ter bepaling van de categorieën van ambtenaren en overige personeelsleden van de Europese Gemeenschappen waarop de bepalingen van de artikelen 12,  13, tweede alinea, en 14 van het Protocol betreffende de voorrechten en immuniteiten van de Gemeenschappen van toepassing zijn (5) ook op het Europees Investeringsfonds toe te passen, teneinde er zorg voor te dragen dat de personeelsleden van het  Europees Investeringsfonds op grond van hun taak en verantwoordelijkheid, alsmede van hun bijzondere positie, dezelfde voorrechten, immuniteiten en faciliteiten genieten, HEEFT DE VOLGENDE VERORDENING VASTGESTELD: Artikel 1 In Verordening (Euratom, EGKS, EEG) nr. 549/69 wordt het volgende artikel ingevoegd: \"Artikel 4 ter De in artikel 12, artikel 13, tweede alinea, en artikel 14 van het Protocol bedoelde voorrechten en immuniteiten zijn onder overeenkomstige voorwaarden en binnen overeenkomstige grenzen als in de artikelen 1, 2 en 3 van deze verordening zijn bepaald,  van toepassing op: - de leden van de organen van het Europees Investeringsfonds waar het de uitoefening van hun taken betreft; - de personeelsleden van het Europees Investeringsfonds; - de personen die een door het Europese Investeringsfonds uitbetaald invaliditeits-, ouderdoms- of overlevingspensioen genieten.\". Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 19 december 1994. Voor de Raad De Voorzitter K. KINKEL (1) PB nr. C 162 van 14. 6. 1994, blz. 9. (2) PB nr. C 323 van 21. 11. 1994. (3) PB nr. C 291 van 19. 10. 1994, blz. 19. (4) Advies uitgebracht op 7 oktober 1994 (nog niet verschenen in het Publikatieblad). (5) PB nr. L 74 van 27. 3. 1969, blz. 1. Verordening laatstelijk gewijzigd bij Verordening (Euratom, EGKS, EG) nr. 3607/93 (PB nr. L 332 van 31. 12. 1993, blz. 11).",
  "source": "EUR LEX"
}