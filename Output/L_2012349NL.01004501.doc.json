{
  "url": "http://www.w3.org/1999/xhtml\">",
  "content": "L_2012349NL.01004501.xml 19.12.2012 NL Publicatieblad van de Europese Unie L 349/45 VERORDENING (EU) Nr. 1224/2012 VAN DE COMMISSIE van 18 december 2012 tot wijziging van Verordening (EG) nr. 883/2004 van het Europees Parlement en de Raad betreffende de coördinatie van de socialezekerheidsstelsels en Verordening (EG) nr. 987/2009 van het Europees Parlement en de Raad tot vaststelling van de wijze van toepassing van Verordening (EG) nr. 883/2004 (Voor de EER en Zwitserland relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 883/2004 van het Europees Parlement en de Raad van 29 april 2004 betreffende de coördinatie van de socialezekerheidsstelsels ( 1 ) , Gezien Verordening (EG) nr. 987/2009 van het Europees Parlement en de Raad van 16 september 2009 tot vaststelling van de wijze van toepassing van Verordening (EG) nr. 883/2004 betreffende de coördinatie van de socialezekerheidsstelsels ( 2 ) , en met name artikel 92, Overwegende hetgeen volgt: (1) Om rekening te houden met bepaalde wijzigingen in de wetgeving van sommige lidstaten, dan wel hun wens om de toepassing van het coördinatiestelsel van Verordening (EG) nr. 883/2004 en Verordening (EG) nr. 987/2009 te vereenvoudigen, hebben de lidstaten verzoeken bij de Administratieve Commissie voor de coördinatie van de socialezekerheidsstelsels ingediend om bepaalde bijlagen bij Verordening (EG) nr. 883/2004 en bij Verordening (EG) nr. 987/2009 te wijzigen. (2) De Administratieve Commissie voor de coördinatie van socialezekerheidsstelsels heeft ingestemd met de gevraagde wijzigingen en heeft bij de Commissie passende voorstellen voor technische aanpassingen van de bijlagen ingediend. (3) De Commissie stemt in met de passende voorstellen. (4) Verordening (EG) nr. 883/2004 en Verordening (EG) nr. 987/2009 moeten daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EG) nr. 883/2004 wordt als volgt gewijzigd: 1) Bijlage VI wordt als volgt gewijzigd: a) de volgende nieuwe paragrafen worden ingevoegd na de paragraaf „LETLAND”: „HONGARIJE Vanaf 1 januari 2012 krachtens Wet CXCI van 2011 betreffende de uitkeringen voor personen met verminderde arbeidsgeschiktheid en wijzigingen van bepaalde andere wetten: a) de uitkering bij revalidatie; b) de invaliditeitsuitkering. SLOWAKIJE Invaliditeitspensioen voor personen die als kinderen ten laste of gedurende een voltijdse doctoraatsstudie op jongere leeftijd dan 26 jaar invalide zijn geworden en geacht worden het vereiste tijdvak van verzekering te hebben vervuld (artikel 70, lid 2, artikel 72, lid 3, en artikel 73, leden 3 en 4, van Wet nr. 461/2003 op de sociale verzekering, zoals gewijzigd).”; b) in de paragraaf „ZWEDEN” komt „(Wet 1962:381 zoals gewijzigd door Wet 2001:489)” als volgt te luiden: „(hoofdstuk 34 van het Wetboek voor sociale verzekeringen (2010:110)).”; c) de paragraaf „VERENIGD KONINKRIJK” wordt vervangen door het volgende: „VERENIGD KONINKRIJK Werk- en steuntoelage (Employment and Support Allowance) a)   Groot-Brittannië Deel 1 van de Bijstandsherzieningswet (Welfare Reform Act) 2007. b)   Noord-Ierland Deel 1 van de Bijstandsherzieningswet (Noord-Ierland) 2007.”. 2) Bijlage VIII wordt als volgt gewijzigd: a) in deel 1 wordt de paragraaf „OOSTENRIJK” als volgt gewijzigd: i) punt „c)” wordt vervangen door het volgende: „c) Alle aanvragen om nabestaandenpensioenen gebaseerd op pensioenrekeningen op grond van de algemene pensioenwet (APG) van 18 november 2004, met uitzondering van de gevallen onder deel 2.”; ii) het volgende punt „g)” wordt toegevoegd: „g) Alle aanvragen voor uitkeringen op grond van de Wet sociale verzekering notarissen van 3 februari 1972 — NVG 1972.”; b) in deel 1 wordt de paragraaf „ZWEDEN” vervangen door het volgende: „ZWEDEN a) Aanvragen om een gegarandeerd pensioen in de vorm van een ouderdomspensioen (hoofdstuk 66 en 67 van het Wetboek voor sociale verzekeringen (2010:110)). b) Aanvragen om een gegarandeerd pensioen in de vorm van een nabestaandenpensioen (hoofdstuk 81 van het Wetboek voor sociale verzekeringen (2010:110)).”; c) in deel 2 wordt de volgende paragraaf toegevoegd na de paragraaf „BULGARIJE”: „DENEMARKEN a) Individuele pensioenen. b) Uitkeringen bij overlijden (op basis van bijdragen voor aanvullende pensioenen voor werknemers in loondienst (Arbejdsmarkedets Tillægspension) in de periode voor 1 januari 2002). c) Uitkeringen bij overlijden (op basis van bijdragen voor aanvullende pensioenen voor werknemers in loondienst (Arbejdsmarkedets Tillægspension) in de periode na 1 januari 2002) zoals bedoeld in de geconsolideerde wet inzake aanvullende pensioenen voor werknemers in loondienst (Arbejdsmarkedets Tillægspension) 942:2009.”; d) in deel 2 wordt de paragraaf „ZWEDEN” vervangen door het volgende: „ZWEDEN Inkomenspensioenen en op premie gebaseerde pensioenen (hoofdstuk 62 en 64 van het Wetboek voor sociale verzekeringen (2010:110)).”. 3) Bijlage IX wordt als volgt gewijzigd: a) in deel 1, in de paragraaf „ZWEDEN”, wordt „(Wet 1962:381)” vervangen door „(hoofdstuk 34 van het Wetboek voor sociale verzekeringen (2010:110)).” b) in deel II, in de paragraaf „SLOWAKIJE”, wordt punt b) geschrapt. c) in deel II wordt de paragraaf „ZWEDEN” vervangen door het volgende: „ZWEDEN Uitkering bij ziekte en compensatie voor loonderving in de vorm van een gegarandeerde uitkering (hoofdstuk 35 van het Wetboek voor sociale verzekeringen (2010:110)). Weduwenpensioen berekend op basis van in aanmerking genomen tijdvakken van verzekering (hoofdstuk 84 van het Wetboek voor sociale verzekeringen (2010:110)).”. Artikel 2 Verordening (EG) nr. 987/2009 wordt als volgt gewijzigd: 1) In bijlage 1, in de paragraaf „SPANJE-PORTUGAL”, wordt punt a) geschrapt. 2) Bijlage 3 wordt als volgt gewijzigd: a) „ITALIË” en „MALTA” worden geschrapt; b) na „SPANJE” wordt „CYPRUS” toegevoegd. 3) In bijlage 5 wordt „DENEMARKEN” na „TSJECHIË” toegevoegd. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2012. Voor de Commissie De voorzitter José Manuel BARROSO ( 1 ) PB L 166 van 30.4.2004, blz. 1 . ( 2 ) PB L 284 van 30.10.2009, blz. 1 .",
  "source": "EUR LEX"
}