{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0352:NL:HTML\">",
  "content": "EUR-Lex - 32001D0352 - NL Avis juridique important | 32001D0352 2001/352/GBVB: Besluit van de Raad van 9 april 2001 tot sluiting van de Overeenkomst tussen de Europese Unie en de Federale Republiek Joegoslavië (FRJ) betreffende de activiteiten van de Waarnemersmissie van de Europese Unie (EUMM) in de FRJ Publicatieblad Nr. L 125 van 05/05/2001 blz. 0001 - 0001 Besluit van de Raad van 9 april 2001 tot sluiting van de Overeenkomst tussen de Europese Unie en de Federale Republiek Joegoslavië (FRJ) betreffende de activiteiten van de Waarnemersmissie van de Europese Unie (EUMM) in de FRJ (2001/352/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel 24, Gezien de aanbeveling van het voorzitterschap, Overwegende hetgeen volgt: (1) De Raad heeft op 22 december 2000 Gemeenschappelijk Optreden 2000/811/GBVB betreffende de Waarnemersmissie van de Europese Unie(1) aangenomen. (2) In artikel 6 van dat gemeenschappelijk optreden staat dat de voorwaarden voor de operaties van de EUMM in het gebied waarvoor zij bevoegd is, worden vastgelegd in overeenkomsten die volgens de procedure van artikel 24 van het Verdrag worden gesloten. (3) Ingevolge het besluit van de Raad van 12 maart 2001 waarbij het voorzitterschap wordt gemachtigd onderhandelingen te openen, heeft het voorzitterschap met de FRJ onderhandeld over een overeenkomst betreffende de activiteiten van de EUMM. (4) Die overeenkomst dient te worden goedgekeurd, BESLUIT: Artikel 1 De Overeenkomst tussen de Europese Unie en de Federale Republiek Joegoslavië betreffende de activiteiten van de Waarnemersmissie van de Europese Unie (EUMM) wordt namens de Europese Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd de persoon aan te wijzen die ermee wordt belast de overeenkomst te ondertekenen, teneinde de Europese Unie te binden. Artikel 3 Dit besluit wordt bekendgemaakt in het Publicatieblad. Het treedt in werking op de dag van zijn bekendmaking. Gedaan te Luxemburg, 9 april 2001. Voor de Raad De voorzitter A. Lindh (1) PB L 328 van 31.12.2000, blz. 53.",
  "source": "EUR LEX"
}