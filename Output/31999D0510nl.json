{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0510:NL:HTML\">",
  "content": "EUR-Lex - 31999D0510 - NL Avis juridique important | 31999D0510 99/510/EG: Besluit van de Raad van 29 april 1999 tot sluiting van de overeenkomst tot wijziging van de overeenkomst inzake wetenschappelijke en technische samenwerking tussen de Europese Gemeenschap en Australië Publicatieblad Nr. L 195 van 28/07/1999 blz. 0031 - 0031 BESLUIT VAN DE RAAD van 29 april 1999 tot sluiting van de overeenkomst tot wijziging van de overeenkomst inzake wetenschappelijke en technische samenwerking tussen de Europese Gemeenschap en Australië (1999/510/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 130 M juncto artikel 228, lid 2, eerste zin, en artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement(1), (1) Overwegende dat de Raad bij zijn besluit van 27 juni 1994(2) de sluiting heeft goedgekeurd van de overeenkomst inzake wetenschappelijke en technische samenwerking tussen de Europese Gemeenschap en Australië; (2) Overwegende dat de Raad bij zijn besluit van 24 september 1998 de Commissie heeft gemachtigd om te onderhandelen over een wijziging van de bovengenoemde overeenkomst, enkel wat de in artikel 4 van de overeenkomst vermelde gebieden voor samenwerking betreft, een en ander in overeenstemming met de procedure van artikel 11, lid 2, van de overeenkomst; (3) Overwegende dat de Raad bij besluit van 29 maart 1999 toestemming heeft gegeven voor de ondertekening van de wijzigingsovereenkomst; (4) Overwegende dat de wijzigingsovereenkomst moet worden goedgekeurd, BESLUIT: Artikel 1 De overeenkomst tot wijziging van de overeenkomst inzake wetenschappelijke en technische samenwerking tussen de Europese Gemeenschap en Australië wordt hierbij goedgekeurd. De tekst van de wijzigingsovereenkomst is aan dit besluit gehecht. Artikel 2 Ingevolge artikel 11 van de overeenkomst inzake wetenschappelijke en technische samenwerking tussen de Europese Gemeenschap en Australië zal de voorzitter van de Raad kennisgeving doen dat de procedures voor de inwerkingtreding van de bijgaande overeenkomst wat de Gemeenschap betreft, zijn afgerond. Gedaan te Luxemburg, 29 april 1999. Voor de Raad De voorzitter W. MÜLLER (1) Advies uitgebracht op 14 april 1999 (nog niet verschenen in het Publicatieblad). (2) PB L 188 van 22.7.1994, blz. 17.",
  "source": "EUR LEX"
}