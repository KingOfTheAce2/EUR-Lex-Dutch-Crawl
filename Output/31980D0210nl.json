{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0210:NL:HTML\">",
  "content": "EUR-Lex - 31980D0210 - NL Avis juridique important | 31980D0210 80/210/EEG: Beschikking van de Commissie van 25 januari 1980 tot ontkenning van het wetenschappelijk karakter van het apparaat genaamd ,,Magnavox-Geoceiver Satellite Surveyor, model MX 1502\" Publicatieblad Nr. L 046 van 21/02/1980 blz. 0040 - 0040 Bijzondere uitgave in het Grieks: Hoofdstuk 02 Deel 8 blz. 0172 BESCHIKKING VAN DE COMMISSIE  van 25 januari 1980  tot ontkenning van het wetenschappelijk karakter van het apparaat genaamd \"Magnavox-Geoceiver Satellite Surveyor, model MX 1502\"  (80/210/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), gewijzigd bij Verordening (EEG) nr. 1027/79 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, middels schrijven van 14 juni 1979, de Italiaanse Regering de Commissie heeft verzocht de procedure in te leiden thans bedoeld in artikel 7 van Verordening (EEG) nr. 2784/79 om vast te stellen of het apparaat genaamd \"Magnavox-Geoceiver Satellite Surveyor, model MX 1502\", bestemd om gebruikt te worden bij de studie van de structuur van het zwaartekrachtveld van de aardbol, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat, overeenkomstig artikel 7, lid 5, van Verordening (EEG) nr. 2784/79, op 4 december 1979 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat het bedoelde apparaat een ontvangtoestel is van door een satelliet uitgezonden gegevens ; dat dit apparaat geen objectieve kenmerken bezit die het bijzonder beschikt maken voor het wetenschappelijk onderzoek ; dat bovendien soortgelijke apparaten hoofdzakelijk gebruikt worden bij de verwezenlijking van niet-wetenschappelijke activiteiten ; dat het gebruik dat er in dit geval van wordt gemaakt als zodanig ontoereikend is om dit apparaat het karakter van een wetenschappelijk apparaat te verlenen ; dat het dientengevolge niet als een wetenschappelijk apparaat kan worden beschouwd, HEEFT DE VOLGENDE BESCHIKKING GEGEVEN: Artikel 1 Het apparaat genaamd \"Magnavox-Geoceiver Satellite Surveyor, model MX 1502\" dient niet als een wetenschappelijk apparaat beschouwd te worden. Artikel 2 Deze beschikking is gericht tot de Lid-Staten. Gedaan te Brussel, 25 januari 1980. Voor de Commissie Étienne DAVIGNON Lid van de Commissie  (1)PB nr. L 184 van 15.7.1975, blz. 1. (2)PB nr. L 134 van 31.5.1979, blz. 1. (3)PB nr. L 318 van 13.12.1979, blz. 32.",
  "source": "EUR LEX"
}