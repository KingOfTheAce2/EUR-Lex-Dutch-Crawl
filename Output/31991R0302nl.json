{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R0302:NL:HTML\">",
  "content": "EUR-Lex - 31991R0302 - NL Avis juridique important | 31991R0302 Verordening (EEG) nr. 302/91 van de Commissie van 7 februari 1991 tot vaststelling van de voor Spanje geldende definitieve maatregelen in verband met de afgifte van de ARH-certificaten in de sector melk en zuivelprodukten Publicatieblad Nr. L 036 van 08/02/1991 blz. 0018 - 0018 Bijzondere uitgave in het Fins: Hoofdstuk 3 Deel 36 blz. 0127 Bijzondere uitgave in het Zweeds: Hoofdstuk 3 Deel 36 blz. 0127 VERORDENING ( EEG ) Nr . 302/91 VAN DE COMMISSIE  van 7 februari 1991  tot vaststelling van de voor Spanje geldende definitieve maatregelen in verband met de afgifte van de ARH-certificaten in de sector melk en zuivelprodukten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, inzonderheid op artikel 85, lid 3, Gelet op Verordening ( EEG ) nr . 569/86 van de Raad van 25 februari 1986 tot vaststelling van de algemene regels voor de toepassing van de aanvullende regeling voor het handelsverkeer ( 1 ), laatstelijk gewijzigd bij Verordening ( EEG ) nr . 3296/88 (2 ),  inzonderheid op artikel 7, lid 1, Overwegende dat bij Verordening ( EEG ) nr . 606/86 van de Commissie van 28 februari 1986 tot vaststelling van de uitvoeringsbepalingen van de aanvullende regeling voor het handelsverkeer voor in Spanje ingevoerde zuivelprodukten van herkomst uit de  Gemeenschap van de Tien ( 3), laatstelijk gewijzigd bij Verordening ( EEG ) nr . 3881/90 ( 4 ), het indicatieve plafond voor de invoer van een aantal produkten van de sector melk en zuivelprodukten in Spanje voor 1990 is vastgesteld; Overwegende dat de in de week van 3 tot en met 8 december 1990 voor kaas van categorie 1 aangevraagde ARH-certificaten betrekking hadden op een hoeveelheid die groter was dan het voor het vierde kwartaal van 1990 geldende gedeelte van het indicatieve  plafond; Overwegende dat de Commissie derhalve volgens een urgentieprocedure de nodige conservatoire maatregelen heeft vastgesteld bij Verordening ( EEG ) nr . 3589/90 ( 5 ); dat definitieve maatregelen moeten worden genomen en dat een verhoging van het indicatieve  plafond wegens de marktsituatie in Spanje niet kon worden overwogen; Overwegende dat het met het oog op de in artikel 85, lid 3, van de Toetredingsakte bedoelde definitieve maatregelen dienstig is de in artikel 1, lid 2, van Verordening ( EEG ) nr . 3589/90 bedoelde schorsing van de afgifte van de ARH-certificaten verder te  verlengen tot het einde van het vierde kwartaal van 1990; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor melk en zuivelprodukten, HEEFT DE VOLGENDE VERORDENING VASTGESTELD :     Artikel 1 De afgifte van de in Verordening ( EEG ) nr . 3589/90 bedoelde ARH-certificaten voor produkten van de sector melk en zuivelprodukten wordt definitief geschorst .   Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel, 7 februari 1991 . Voor de Commissie Ray MAC SHARRY Lid van de Commissie   ( 1 ) PB nr . L 55 van 1 . 3 . 1986, blz . 106 . ( 2 ) PB nr . L 293 van 27 . 10 . 1988, blz . 7 . ( 3 ) PB nr . L 58 van 1 . 3 . 1986, blz . 28 . ( 4 ) PB nr . L 367 van 29 . 12 . 1990, blz . 124 . ( 5 ) PB nr . L 350 van 14 . 12 . 1990, blz . 8 .",
  "source": "EUR LEX"
}