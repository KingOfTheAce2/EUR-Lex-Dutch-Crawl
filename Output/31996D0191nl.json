{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0191:NL:HTML\">",
  "content": "EUR-Lex - 31996D0191 - NL Avis juridique important | 31996D0191 96/191/EG: Besluit van de Raad van 26 februari 1996 betreffende de sluiting van de Overeenkomst inzake de bescherming van de Alpen (Alpenovereenkomst) Publicatieblad Nr. L 061 van 12/03/1996 blz. 0031 - 0031 BESLUIT VAN DE RAAD van 26 februari 1996 betreffende de sluiting van de Overeenkomst inzake de bescherming van de Alpen (Alpenovereenkomst) (96/191/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 130 S, lid 1, juncto artikel 228, lid 2 en lid 3, eerste alinea, Gezien het voorstel van de Commissie (1), Gezien het advies van het Europees Parlement (2), Gezien het advies van het Economisch en Sociaal Comit√© (3), Overwegende dat de Commissie namens de Gemeenschap heeft deelgenomen aan de onderhandelingen met het oog op de sluiting van de Overeenkomst inzake de bescherming van de Alpen (Alpenovereenkomst) en dat deze Overeenkomst op 7 november 1991 namens de Gemeenschap is ondertekend; Overwegende dat de sluiting van deze Overeenkomst past in het kader van deelneming van de Gemeenschap aan internationale milieubeschermingsactiviteiten, waartoe in de resolutie van de Raad van 16 december 1992 inzake het vijfde Milieu-actieprogramma van de Europese Gemeenschappen is opgeroepen; Overwegende dat de bescherming van de Alpen, wegens het grensoverschrijdend karakter van de economische, sociale en ecologische problematiek van het Alpengebied, een belangrijke uitdaging vormt voor alle Lid-Staten; Overwegende dat het derhalve gepast is dat de Gemeenschap deze Overeenkomst goedkeurt; Overwegende dat, om een spoedige inwerkingtreding van de Overeenkomst mogelijk te maken, de Lid-Staten die de Overeenkomst hebben ondertekend, zo snel mogelijk hun bekrachtigings-, aanvaardings- of goedkeuringsprocedures met betrekking tot de Overeenkomst dienen te voltooien teneinde de Gemeenschap en deze Lid-Staten in staat te stellen, hun bekrachtigings-, aanvaardings- of goedkeuringsakten neder te leggen, BESLUIT: Artikel 1 De Overeenkomst inzake de bescherming van de Alpen (Alpenovereenkomst) wordt namens de Europese Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad is gemachtigd de personen aan te wijzen die namens de Europese Gemeenschap de in artikel 12 van de Overeenkomst voorgeschreven goedkeuringsakte bij de Republiek Oostenrijk mogen nederleggen. Gedaan te Brussel, 26 februari 1996. Voor de Raad De Voorzitter W. LUCCHETTI (1) PB nr. C 278 van 5. 10. 1994, blz. 8. (2) PB nr. C 18 van 23. 1. 1995, blz. 426. (3) PB nr. C 110 van 2. 5. 1995, blz. 1.",
  "source": "EUR LEX"
}