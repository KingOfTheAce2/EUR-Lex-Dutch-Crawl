{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989L0002:NL:HTML\">",
  "content": "EUR-Lex - 31989L0002 - NL Avis juridique important | 31989L0002 Richtlijn 89/2/EEG van de Commissie van 15 december 1988 tot wijziging van Richtlijn 66/402/EEG betreffende het in de handel brengen van zaaigranen Publicatieblad Nr. L 005 van 07/01/1989 blz. 0031 - 0031 Bijzondere uitgave in het Fins: Hoofdstuk 3 Deel 28 blz. 0099 Bijzondere uitgave in het Zweeds: Hoofdstuk 3 Deel 28 blz. 0099 ***** RICHTLIJN  VAN DE COMMISSIE van 15 december 1988 tot wijziging van Richtlijn 66/402/EEG betreffende het in de handel brengen van zaaigranen (89/2/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 66/402/EEG van de Raad van 14 juni 1966 betreffende het in de handel brengen van zaaigranen (1), laatstelijk gewijzigd bij Richtlijn 88/506/EEG van de Commissie (2), en met name op artikel 2, lid 1 ter, Overwegende dat bij Richtlijn 88/380/EEG van de Raad (3) in de mogelijkheid is voorzien om hybriderassen van rogge onder de werkingssfeer van Richtlijn 66/402/EEG te brengen en dat daarbij de Commissie de bevoegdheid is verleend om daartoe in de definities in artikel 2, lid 1, van die richtlijn de nodige wijzigingen aan te brengen; dat de Commissie bij Richtlijn 88/380/EEG ook wordt gemachtigd wijzigingen aan te brengen in de bijlagen bij Richtlijn 66/402/EEG om de voorwaarden te bepalen waaraan de teelt en het zaad van de hybriderassen van rogge moeten voldoen; Overwegende dat, gelet op de toegenomen betekenis van hybriderassen van rogge in de Gemeenschap, de wijzigingen in de definities thans dienen te worden aangebracht; Overwegende dat de wijzigingen in de bijlagen afhankelijk zijn van de uitkomsten van een tijdelijk experiment dat overeenkomstig artikel 13 bis van Richtlijn 66/402/EEG wordt gehouden, zodat die wijzigingen evenwel nog niet kunnen worden vastgesteld; Overwegende dat de in deze richtlijn vervatte maatregelen in overeenstemming zijn met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE RICHTLIJN VASTGESTELD: Artikel 1 Richtlijn 66/402/EEG wordt als volgt gewijzigd: 1. In artikel 2, lid 1, onder C bis, wordt, in het inleidende zinsdeel, na het woord »rijst\" het woord »rogge\" ingevoegd. 2. In artikel 2, lid 1, onder E, wordt in het inleidende zinsdeel, in plaats van de woorden »kanariezaad en rogge, andere dan hybriden, wat elk van de vorengenoemde soorten betreft, sorghum,\" gelezen: »kanariezaad, andere dan hybriden, rogge, sorghum,\". Artikel 2 De Lid-Staten doen de nodige wettelijke en bestuursrechtelijke bepalingen in werking treden om uiterlijk op 1 juli 1990 aan deze richtlijn te voldoen. Zij stellen de Commissie daarvan onverwijld in kennis. Artikel 3 Deze richtlijn is gericht tot de Lid-Staten. Gedaan te Brussel, 15 december 1988. Voor de Commissie Frans ANDRIESSEN Vice-Voorzitter (1) PB nr. 125 van 11. 7. 1966, blz. 2309/66. (2) PB nr. L 274 van 6. 10. 1988, blz. 44. (3) PB nr. L 187 van 16. 7. 1988, blz. 31.",
  "source": "EUR LEX"
}