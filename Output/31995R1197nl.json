{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R1197:NL:HTML\">",
  "content": "EUR-Lex - 31995R1197 - NL Avis juridique important | 31995R1197 Verordening (EG, Euratom, EGKS) nr. 1197/95 van de Raad van 22 mei 1995 tot wijziging van Verordening (EGKS, EG, Euratom) nr. 3161/94 wat de aanpassingscoëfficiënten betreft welke van toepassing zijn in Oostenrijk, Finland en Zweden Publicatieblad Nr. L 119 van 30/05/1995 blz. 0001 - 0001 VERORDENING (EG, EURATOM, EGKS)  Nr. 1197/95 VAN DE RAAD van 22 mei 1995 tot wijziging van Verordening (EGKS, EG, Euratom) nr.  3161/94 wat de aanpassingscoëfficiënten betreft welke van toepassing zijn in Oostenrijk, Finland en  Zweden DE RAAD VAN DE EUROPESE UNIE, Gelet op het Verdrag tot instelling van één Raad en één Commissie welke de Europese Gemeenschappen  gemeen hebben, Gelet op het Statuut van de ambtenaren van de Europese Gemeenschappen en de Regeling welke van  toepassing is op de andere personeelsleden van deze Gemeenschappen, vastgesteld bij Verordening  (EEG, Euratom, EGKS) nr. 259/68  (1), laatstelijk gewijzigd bij Verordening (EGKS, EG, Euratom) nr.  3161/94  (2), inzonderheid op de artikelen 63, 64, 65, 65  bis, 82 en bijlage XI van genoemd  Statuut alsmede op artikel 20, eerste alinea, en artikel 64 van genoemde Regeling, Gezien het voorstel van de Commissie, Overwegende dat de aanpassingscoëfficiënten welke van toepassing zijn op de bezoldigingen en de  pensioenen van de ambtenaren en andere personeelsleden van de Europese Gemeenschappen voor  Oostenrijk, Finland en Zweden, wegens de toetreding op 1 januari 1995 van de nieuwe Staten, moeten  worden berekend overeenkomstig bijlage XI van het Statuut; Overwegende dat de aanpassingscoëfficiënten van toepassing in de genoemde drie landen voorlopig op  100 werden vastgesteld aangezien de definitieve waarden bij de goedkeuring van Verordening (EGKS,  EG, Euratom) nr. 3161/94 niet beschikbaar waren; Overwegende dat Eurostat zijn jaarverslag over het jaar 1994 heeft aangevuld met de overeenkomstige  economische pariteiten voor deze drie landen; dat Verordening (EGKS, EG, Euratom) nr. 3161/94  derhalve moet worden aangepast wat betreft de aanpassingscoëfficiënten die van toepassing zijn in  Oostenrijk, Finland en Zweden, HEEFT DE VOLGENDE VERORDENING VASTGESTELD: Artikel 1 Artikel 6 van Verordening (EGKS, EG, Euratom) nr. 3161/94 wordt als  volgt gewijzigd: a)  de cijfers in lid 2 worden vervangen door de volgende cijfers: \">RUIMTE VOOR DE TABEL> \"; b)  lid 4, tweede zin, wordt als volgt aangevuld: \" , behalve voor de in de genoemde artikelen  bedoelde personen die hun woonplaats hebben in Oostenrijk, Finland en Zweden.\". Artikel 2 Deze verordening treedt in werking op de dag volgende op die van haar bekendmaking in  het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 22 mei 1995. Voor de Raad De Voorzitter A. MADELIN",
  "source": "EUR LEX"
}