{
  "url": "http://www.w3.org/1999/xhtml\"><!--",
  "content": "L_202302416NL.000101.fmx.xml Publicatieblad van de Europese Unie NL Serie L 2023/2416 25.10.2023 BESLUIT (EU) 2023/2416 VAN DE RAAD van 24 oktober 2023 betreffende de financiële bijdragen die de partijen bij het Europees Ontwikkelingsfonds moeten betalen als derde tranche voor 2023 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien het Intern Akkoord tussen de vertegenwoordigers van de regeringen van de lidstaten van de Europese Unie, in het kader van de Raad bijeen, betreffende de financiering van de steun van de Europese Unie binnen het meerjarig financieel kader voor de periode 2014-2020, overeenkomstig de ACS-EU-partnerschapsovereenkomst, en betreffende de toewijzing van financiële bijstand ten behoeve van de landen en gebieden overzee waarop de bepalingen van het vierde deel van het Verdrag betreffende de werking van de Europese Unie van toepassing zijn ( 1 ) , en met name artikel 7, lid 2, in samenhang met artikel 14, lid 3, Gezien Verordening (EU) 2018/1877 van de Raad van 26 november 2018 inzake het financieel reglement van toepassing op het 11e Europees Ontwikkelingsfonds, en tot intrekking van Verordening (EU) 2015/323 ( 2 ) , en met name artikel 19, lid 5, Gezien het voorstel van de Europese Commissie, Overwegende hetgeen volgt: (1) Overeenkomstig artikel 46 van Verordening (EU) 2018/1877 moet de Europese Investeringsbank (EIB) de Commissie haar geactualiseerde vastleggings- en betalingsramingen betreffende de door haar beheerde instrumenten doen toekomen. (2) Overeenkomstig artikel 19, lid 5, van Verordening (EU) 2018/1877 moet de Commissie uiterlijk op 10 oktober 2023 een voorstel indienen dat het bedrag van de derde tranche van de bijdrage voor 2023 bevat. (3) Op grond van artikel 20, lid 1, van Verordening (EU) 2018/1877 moeten bij de verzoeken om bijdragen eerst in chronologische volgorde de bedragen voor voorgaande Europese ontwikkelingsfondsen worden opgebruikt. Daarom moet een verzoek om bijdragen op grond van Verordening (EU) 2018/1877 voor de EIB en voor de Commissie worden gedaan. (4) Op grond van artikel 152 van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (het “terugtrekkingsakkoord”) blijft het Verenigd Koninkrijk van Groot-Brittannië en Noord-Ierland (het “Verenigd Koninkrijk”) partij bij het Europees Ontwikkelingsfonds (EOF) tot de afsluiting van het 11e EOF en alle voorgaande EOF’s die nog niet zijn afgesloten. Op grond van artikel 153 van het terugtrekkingsakkoord wordt het aandeel van het Verenigd Koninkrijk in vrijgemaakte middelen voor projecten in het kader van het 11e EOF, wanneer deze na 31 december 2020 zijn vrijgemaakt, of van voorgaande EOF’s, echter niet hergebruikt. (5) Bij Besluit (EU) 2022/2242 van de Raad ( 3 ) is het jaarlijkse bedrag van de bijdragen van de lidstaten aan het EOF voor 2023 vastgesteld op 1 800 000 000 EUR voor de Commissie, en 300 000 000 EUR voor de EIB. (6) Opdat de maatregelen waarin dit besluit voorziet, snel kunnen worden toegepast, moet dit besluit in werking treden op de dag van de bekendmaking ervan in het Publicatieblad van de Europese Unie , HEEFT HET VOLGENDE BESLUIT VASTGESTELD: Artikel 1 Het bedrag van de bijdragen die de partijen bij het EOF als derde tranche voor 2023 moeten betalen, wordt vastgesteld op 500 000 000 EUR. Dat bedrag wordt gesplitst in 400 000 000 EUR voor de Commissie en 100 000 000 EUR voor de EIB. Artikel 2 De individuele bijdragen aan het EOF worden door de partijen bij het EOF aan de Commissie en de EIB betaald als derde tranche voor 2023, overeenkomstig de bijlage. Artikel 3 Dit besluit treedt in werking op de datum van bekendmaking ervan in het Publicatieblad van de Europese Unie . Gedaan te Luxemburg, 24 oktober 2023. Voor de Raad De voorzitter P. NAVARRO RÍOS ( 1 ) PB L 210 van 6.8.2013, blz. 1 . ( 2 ) PB L 307 van 3.12.2018, blz. 1 . ( 3 ) Besluit (EU) 2022/2242 van de Raad van 14 november 2022 betreffende de door de partijen bij het Europees Ontwikkelingsfonds te betalen financiële bijdragen voor de financiering van dat fonds, en tot vaststelling van het maximum voor 2024, het jaarlijkse bedrag voor 2023, het bedrag van de eerste tranche voor 2023 en een indicatieve en niet-bindende prognose voor de verwachte jaarlijkse bedragen van de bijdragen voor de jaren 2025 en 2026. ( PB L 294 van 15.11.2022, blz. 17 ). BIJLAGE Derde tranche van de bijdragen aan het EOF voor 2023 (EUR) die aan de Commissie en de EIB moeten worden betaald LIDSTATEN & VK Verdeelsleutel 11e EOF % Derde tranche 2023 (in EUR) Totaal Commissie 11e EOF EIB 11e EOF BELGIË 3,24927 12 997 080 3 249 270 16 246 350 BULGARIJE 0,21853 874 120 218 530 1 092 650 TSJECHIË 0,79745 3 189 800 797 450 3 987 250 DENEMARKEN 1,98045 7 921 800 1 980 450 9 902 250 DUITSLAND 20,57980 82 319 200 20 579 800 102 899 000 ESTLAND 0,08635 345 400 86 350 431 750 IERLAND 0,94006 3 760 240 940 060 4 700 300 GRIEKENLAND 1,50735 6 029 400 1 507 350 7 536 750 SPANJE 7,93248 31 729 920 7 932 480 39 662 400 FRANKRIJK 17,81269 71 250 760 17 812 690 89 063 450 KROATIË 0,22518 900 720 225 180 1 125 900 ITALIË 12,53009 50 120 360 12 530 090 62 650 450 CΥΡRUS 0,11162 446 480 111 620 558 100 LETLAND 0,11612 464 480 116 120 580 600 LITOUWEN 0,18077 723 080 180 770 903 850 LUXEMBURG 0,25509 1 020 360 255 090 1 275 450 HONGARIJE 0,61456 2 458 240 614 560 3 072 800 MALTA 0,03801 152 040 38 010 190 050 NEDERLAND 4,77678 19 107 120 4 776 780 23 883 900 OOSTENRIJK 2,39757 9 590 280 2 397 570 11 987 850 POLEN 2,00734 8 029 360 2 007 340 10 036 700 PORTUGAL 1,19679 4 787 160 1 196 790 5 983 950 ROEMENIË 0,71815 2 872 600 718 150 3 590 750 SLOVENIË 0,22452 898 080 224 520 1 122 600 SLOWAKIJE 0,37616 1 504 640 376 160 1 880 800 FINLAND 1,50909 6 036 360 1 509 090 7 545 450 ZWEDEN 2,93911 11 756 440 2 939 110 14 695 550 VERENIGD KONINKRIJK ( *1 ) 14,67862 58 714 480 14 678 620 73 393 100 TOTAAL EU-27 & VK 100,00 400 000 000 100 000 000 500 000 000 ( *1 ) Overeenkomstig artikel 153 van het terugtrekkingsakkoord heeft het Verenigd Koninkrijk (VK) de Commissie in maart 2023 formeel verzocht het nog uitstaande deel van het VK in de reserves van het 10e en het 11e EOF in 2023 terug te betalen door verrekening met zijn nog voor 2023 verschuldigde bijdrage aan het EOF (tweede en derde tranches, d.i. een totaal van 154,12 miljoen EUR). Deze verrekening moet tot uiting komen in de desbetreffende betalingsinstructies. ELI: http://data.europa.eu/eli/dec/2023/2416/oj ISSN 1977-0758 (electronic edition)",
  "source": "EUR LEX"
}