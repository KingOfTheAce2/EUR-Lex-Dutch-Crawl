{
  "url": "http://www.w3.org/1999/xhtml\">",
  "content": "L_2020232NL.01004601.xml 20.7.2020 NL Publicatieblad van de Europese Unie L 232/46 UITVOERINGSVERORDENING (EU) 2020/1065 VAN DE COMMISSIE van 13 juli 2020 tot goedkeuring van wijzigingen van het productdossier van een beschermde oorsprongsbenaming of een beschermde geografische aanduiding (“delle Venezie” (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 99, Overwegende hetgeen volgt: (1) De Commissie heeft de door Italië overeenkomstig artikel 105 van Verordening (EU) nr. 1308/2013 ingediende aanvraag tot goedkeuring van wijzigingen van het productdossier voor de beschermde geografische aanduiding “delle Venezie” onderzocht. Er wordt onder meer gevraagd om de naam “delle Venezie” te wijzigen in “Trevenezie”/“Tri Benečije”. (2) Overeenkomstig artikel 97, lid 3, van Verordening (EU) nr. 1308/2013 ( 2 ) heeft de Commissie de aanvraag tot goedkeuring van wijzigingen van het productdossier bekendgemaakt in het Publicatieblad van de Europese Unie . (3) Bij de Commissie zijn geen bezwaren ingediend overeenkomstig artikel 98 van Verordening (EU) nr. 1308/2013. (4) De wijzigingen van het productdossier moeten daarom worden goedgekeurd overeenkomstig artikel 99 van Verordening (EU) nr. 1308/2013. (5) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijzigingen van het productdossier voor de naam “delle Venezie” (BGA) worden goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 juli 2020. Voor de Commissie, namens de voorzitter, Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 671 . ( 2 ) PB C 63 van 26.2.2020, blz. 17 .",
  "source": "EUR LEX"
}