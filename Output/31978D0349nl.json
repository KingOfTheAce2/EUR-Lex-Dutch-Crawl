{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978D0349:NL:HTML\">",
  "content": "EUR-Lex - 31978D0349 - NL Avis juridique important | 31978D0349 78/349/EEG: Beschikking van de Commissie van 30 maart 1978 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken (Slechts de tekst in de Duitse taal is authentiek) Publicatieblad Nr. L 099 van 12/04/1978 blz. 0030 - 0031 ++++ BESCHIKKING VAN DE COMMISSIE van 30 maart 1978 tot machtiging van de Bondsrepubliek Duitsland om de handel in zaaizaad van bepaalde rassen van landbouwgewassen te beperken ( Slechts de tekst in de Duitse taal is authentiek ) ( 78/349/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen ( 1 ) , laatstelijk gewijzigd bij Richtlijn 78/55/EEG van de Raad ( 2 ) , en met name op artikel 15 , leden 2 en 3 , Gezien het door de Bondsrepubliek Duitsland gedane verzoek , Overwegende dat krachtens artikel 15 , lid 1 , van voornoemde richtlijn zaaizaad en pootgoed van rassen van landbouwgewassen die in de loop van het jaar 1975 in ten minste één van de Lid-Staten officieel zijn toegelaten en overigens aan de in dezelfde richtlijn vastgestelde voorwaarden voldoen met ingang van 31 december 1977 in de Gemeenschap aan geen enkele handelsbeperking ten aanzien van het ras meer zijn onderworpen ; Overwegende evenwel dat in artikel 15 , lid 2 , van voornoemde richtlijn is bepaald dat een Lid-Staat die daarom verzoekt , kan worden gemachtigd de handel in zaaizaad en pootgoed van bepaalde rassen te verbieden ; Overwegende dat de Bondsrepubliek Duitsland voor een bepaald aantal rassen van verschillende gewassen om een dergelijke machtiging heeft verzocht ; Overwegende dat de Commissie bij Beschikking 78/125/EEG van 28 december 1977 ( 3 ) voor de meeste van deze rassen de in artikel 15 , lid 1 , van voornoemde richtlijn bedoelde termijn voor de Bondsrepubliek Duitsland van 31 december 1977 heeft verlengd tot en met 31 maart 1978 ; Overwegende dat zij inmiddels het onderzoek van het Duitse verzoek voor deze rassen heeft afgesloten ; Overwegende dat de in deze beschikking genoemde rassen in de Bondsrepubliek Duitsland aan officiële onderzoeken te velde zijn onderworpen ; dat de resultaten van deze onderzoeken in de Bondsrepubliek Duitsland tot de conclusie hebben geleid dat deze rassen in dit land niet onderscheidbaar zijn ; Overwegende dat voor de rassen Uri ( Engels raaigras ) en Marino ( rode klaver ) aan de hand van de dossiers inzake de onderzoeksresultaten kan worden geconstateerd dat zij in de Bondsrepubliek Duitsland volgens de nationale voorschriften met betrekking tot de toelating van de rassen in de Bondsrepubliek Duitsland , welke gelden op grond van de vigerende communautaire bepalingen , niet onderscheidbaar zijn van andere in dit land toegelaten rassen ( artikel 15 , lid 3 , sub a ) , van de vorengenoemde richtlijn ) ; Overwegende dat derhalve in alle opzichten kan worden voldaan aan het verzoek van de Bondsrepubliek Duitsland betreffende deze rassen ; Overwegende dat het Duitse verzoek niet meer geldt voor andere rassen ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land - , tuin - en bosbouw . HEEFT DE VOLGENDE BESCHIKKING GEGEVEN : Artikel 1 De Bondsrepubliek Duitsland wordt gemachtigd om op haar gehele grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1978 vermelde rassen : Voedergewassen 1 . Lolium perenne L . Uri 2 . Trifolium pratense L . Marino . Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening ervan niet meer zijn vervuld . Artikel 3 De Bondsrepubliek Duitsland deelt de Commissie mede vanaf welke datum en op welke wijze zij van de in artikel 1 bedoelde machtiging gebruik maakt . De Commissie stelt de andere Lid-Staten daarvan in kennis . Artikel 4 Deze beschikking is gericht tot de Bondsrepubliek Duitsland . Gedaan te Brussel , 30 maart 1978 . Voor de Commissie De Vice-Voorzitter Finn GUNDELACH ( 1 ) PB nr . L 225 van 12 . 10 . 1970 , blz . 1 . ( 2 ) PB nr . L 16 van 20 . 1 . 1978 , blz . 23 . ( 3 ) PB nr . L 41 van 11 . 2 . 1978 , blz . 40 .",
  "source": "EUR LEX"
}