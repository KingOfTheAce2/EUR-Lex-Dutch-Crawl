{
  "url": "http://www.w3.org/1999/xhtml\">",
  "content": "L_2004330NL.01014901.xml 21.4.2004 NL Publicatieblad van de Europese Unie L 330/149 BESLUIT VAN HET EUROPEES PARLEMENT van 21 april 2004 inzake kwijting voor de uitvoering van de algemene begroting van de Europese Unie voor het begrotingsjaar 2002 - Afdeling VI — Europees Economisch en Sociaal Comité (2004/726/EG) HET EUROPEES PARLEMENT, Gelet op de jaarrekening en de financiële balans van ontvangsten en uitgaven betreffende de begroting voor het begrotingsjaar 2002 (I5-0034/2003 — C5-0088/2004), Gezien het jaarverslag van de Rekenkamer voor het begrotingsjaar 2002 en de antwoorden daarop van de instellingen ( 1 ) (C5-0583/2003), Gelet op de betrouwbaarheidsverklaring met betrekking tot de juistheid van de rekeningen en de wettigheid en regelmatigheid van de onderliggende verrichtingen, die door de Europese Rekenkamer is verstrekt overeenkomstig artikel 248 van het Verdrag tot oprichting van de Europese Gemeenschap (C5-0583/2003), Gezien de aanbeveling van de Raad van 9 maart 2004 (C5-0145/2004), Gelet op het Verdrag tot oprichting van de Europese Gemeenschap, inzonderheid op artikel 272, lid 10, en artikel 275, Gelet op het Financieel Reglement van 21 december 1977 ( 2 ) , inzonderheid op artikel 22, leden 2 en 3, en het Financieel Reglement van 25 juni 2002 ( 3 ) , inzonderheid op artikel 50, Gelet op artikel 93 bis van zijn Reglement en bijlage V hierbij, Gezien het verslag van de Commissie begrotingscontrole (A5-0228/2004), 1. Verleent de secretaris-generaal van het Europees Economisch en Sociaal Comité kwijting voor de uitvoering van de begroting voor het begrotingsjaar 2002; 2. Legt zijn commentaar vast in de begeleidende resolutie; 3. Verzoekt zijn voorzitter dit besluit en de begeleidende resolutie te doen toekomen aan de Raad, de Commissie, het Hof van Justitie, de Rekenkamer, het Europees Economisch en Sociaal Comité, het Comité van de Regio's en de Europese Ombudsman, en het besluit en de resolutie te laten publiceren in het Publicatieblad van de Europese Unie (reeks L). De secretaris-generaal Julian PRIESTLEY De voorzitter Pat COX ( 1 ) PB C 286 van 28.11.2003, blz. 1 . ( 2 ) PB L 356 van 31.12.1977, blz. 1 . ( 3 ) PB L 248 van 16.9.2002, blz. 1 .",
  "source": "EUR LEX"
}