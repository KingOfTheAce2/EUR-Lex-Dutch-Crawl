{
  "url": "http://www.w3.org/1999/xhtml\"><!--",
  "content": "L_2019272NL.01015001.xml 25.10.2019 NL Publicatieblad van de Europese Unie L 272/150 BESLUIT (GBVB) 2019/1789 VAN DE RAAD van 24 oktober 2019 tot wijziging van Besluit 2010/573/GBVB inzake beperkende maatregelen tegen de leiders van de regio Transnistrië van de Republiek Moldavië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 september 2010 Besluit 2010/573/GBVB ( 1 ) inzake beperkende maatregelen tegen de leiders van de regio Transnistrië van de Republiek Moldavië vastgesteld. (2) Aan Besluit 2010/573/GBVB moet een bepaling worden toegevoegd, waarin wordt bepaald dat de Raad en de hoge vertegenwoordiger persoonsgegevens kunnen verwerken om hun taken uit hoofde van dat besluit uit te voeren. (3) Op grond van een evaluatie van Besluit 2010/573/GBVB moeten de beperkende maatregelen tegen de leiders van de regio Transnistrië van de Republiek Moldavië worden verlengd tot en met 31 oktober 2020. De Raad zal de situatie met betrekking tot de beperkende maatregelen na zes maanden opnieuw bezien. (4) Besluit 2010/573/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/573/GBVB wordt als volgt gewijzigd: 1) Het volgende artikel wordt ingevoegd: \" Artikel 2 bis 1.   De Raad en de hoge vertegenwoordiger van de Unie voor buitenlandse zaken en veiligheidsbeleid (de \"hoge vertegenwoordiger\") kunnen voor de uitoefening van hun taken uit hoofde van dit besluit persoonsgegevens verwerken, met name: a) wat betreft de Raad, bij het opstellen en wijzigen van de bijlage; b) wat betreft de hoge vertegenwoordiger, bij het opstellen van de wijzigingen van de bijlage. 2.   De Raad en de hoge vertegenwoordiger kunnen in voorkomend geval relevante gegevens verwerken die betrekking hebben op strafbare feiten die zijn gepleegd door natuurlijke personen op de lijst, op strafrechtelijke veroordelingen van dergelijke personen of op veiligheidsmaatregelen betreffende dergelijke personen, doch uitsluitend voor zover dergelijke verwerking noodzakelijk is voor het opstellen van de bijlage. 3.   Voor de toepassing van dit besluit worden de Raad en de hoge vertegenwoordiger aangewezen als \"verwerkingsverantwoordelijken\" in de zin van artikel 3, punt 8, van Verordening (EU) 2018/1725 van het Europees Parlement en de Raad ( *1 ) om ervoor te zorgen dat de betrokken natuurlijke personen hun rechten uit hoofde van Verordening (EU) 2018/1725 kunnen uitoefenen. ( *1 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 ).\".\" 2) In artikel 4 wordt lid 2 vervangen door: \"2.   Dit besluit is van toepassing tot en met 31 oktober 2020. Het wordt voortdurend geëvalueerd. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.\". Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Luxemburg, 24 oktober 2019. Voor de Raad De voorzitter A.-K. PEKONEN ( 1 ) Besluit 2010/573/GBVB van de Raad van 27 september 2010 inzake beperkende maatregelen tegen de leiders van de regio Transnistrië van de Republiek Moldavië ( PB L 253 van 28.9.2010, blz. 54 ).",
  "source": "EUR LEX"
}