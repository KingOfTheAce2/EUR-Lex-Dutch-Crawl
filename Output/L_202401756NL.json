{
  "url": "http://www.w3.org/1999/xhtml\">",
  "content": "L_202401756NL.000101.fmx.xml Publicatieblad van de Europese Unie NL L-serie 2024/1756 26.6.2024 VERORDENING (EU) 2024/1756 VAN DE COMMISSIE van 25 juni 2024 tot wijziging en rectificatie van Verordening (EU) 2023/915 betreffende maximumgehalten aan bepaalde verontreinigingen in levensmiddelen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 315/93 van de Raad van 8 februari 1993 tot vaststelling van communautaire procedures inzake verontreinigingen in levensmiddelen ( 1 ) , en met name artikel 2, lid 3, Overwegende hetgeen volgt: (1) Bij Verordening (EU) 2023/915 van de Commissie ( 2 ) zijn maximumgehalten aan bepaalde verontreinigingen in levensmiddelen vastgesteld. Uit de ervaring die sinds de inwerkingtreding van die verordening is opgedaan, is gebleken dat sommige punten in de tabel van bijlage I bij die verordening niet voldoende duidelijk zijn. Die punten moeten dus worden verduidelijkt. (2) Bij gebrek aan specifieke voorschriften inzake de bemonstering en analyse voor de controle van de maximumgehalten aan moederkorensclerotiën in onverwerkte granen, met uitzondering van onverwerkte granen van rogge, is in punt 1.8.1 van de tabel in bijlage I bij Verordening (EU) 2023/915 bepaald dat die bemonstering en analyse moeten worden uitgevoerd overeenkomstig deel B van bijlage I bij Verordening (EG) nr. 401/2006 van de Commissie ( 3 ) . Aangezien er ondertussen specifieke voorschriften inzake de bemonstering en analyse voor de controle van de maximumgehalten aan moederkorensclerotiën zijn vastgesteld bij Uitvoeringsverordening (EU) 2023/2782 van de Commissie ( 4 ) , moet de verwijzing naar Verordening (EG) nr. 401/2006 in punt 1.8.1 van de tabel in bijlage I bij Verordening (EU) 2023/915 worden geschrapt. (3) In punt 1.9.5 van de tabel in bijlage I bij Verordening (EU) 2023/915 is een maximumgehalte vastgesteld voor T-2- en HT-2-toxinen in bakkerijproducten die ten minste 90 % maalderijproducten van haver bevatten. Dit maximumgehalte moet gelden voor bakkerijproducten met een hoog gehalte aan haver. Op basis van de ervaringen met de samenstelling van de op markt verkrijgbare levensmiddelen is echter gebleken dat bakkerijproducten met een hoog havergehalte, zoals haverkoek, meestal minder dan 90 % maalderijproducten van haver bevatten: doorgaans tussen de 75 en 85 %. Daarom moet punt 1.9.5 van de tabel in bijlage I bij Verordening (EU) 2023/915 dienovereenkomstig worden gewijzigd. (4) Bij gebrek aan specifieke voorschriften inzake de bemonstering en analyse voor de controle van de maximumgehalten aan tropaanalkaloïden in babyvoeding en bewerkte levensmiddelen op basis van granen voor zuigelingen en peuters is in punt 2.2.1 van de tabel in bijlage I bij Verordening (EU) 2023/915 bepaald dat die bemonstering en analyse moeten worden uitgevoerd overeenkomstig deel J van bijlage I bij Verordening (EG) nr. 401/2006. Aangezien er ondertussen specifieke voorschriften inzake de bemonstering en analyse voor de controle van de maximumgehalten aan tropaanalkaloïden zijn vastgesteld bij Uitvoeringsverordening (EU) 2023/2783 van de Commissie ( 5 ) , moet de verwijzing naar Verordening (EG) nr. 401/2006 in punt 2.2.1 van de tabel in bijlage I bij Verordening (EU) 2023/915 worden geschrapt. (5) Om de veiligheid van de consument te waarborgen, moet het maximumgehalte aan waterstofcyanide in lijnzaad dat in de handel wordt gebracht voor de eindverbruiker, zoals vastgesteld in punt 2.3.2 van de tabel in bijlage I bij Verordening (EU) 2023/915, onafhankelijk van het verwerkingsstadium van het lijnzaad gelden. Dat punt moet daarom dienovereenkomstig worden gewijzigd. (6) Aangezien onverwerkte haver vóór het malen met de dop in de handel wordt gebracht, moet het maximumgehalte aan verontreinigingen in onverwerkte haver, zoals vastgesteld in de punten 1.2.9 en 1.5.1 van de tabel in bijlage I bij Verordening (EU) 2023/915, gelden voor onverwerkte haver met inbegrip van de dop, ook als is de dop niet eetbaar. (7) Verordening (EU) 2023/915 is bedoeld om maximumgehalten aan verontreinigingen vast te stellen voor onverwerkte granen die vlak voor de eerste bewerking in de handel worden gebracht. Aangezien de huidige formulering niet nauwkeurig genoeg is, moet die formulering in de desbetreffende vermeldingen in de tabel van bijlage I bij Verordening (EU) 2023/915 worden gecorrigeerd. (8) In punt 1.2.10 van de tabel in bijlage I bij Verordening (EU) 2023/915 is voor ochratoxine A een maximumgehalte vastgesteld voor van onbewerkte granen afgeleide producten met uitzondering van producten die in andere punten zijn vermeld, en voor granen die in de handel worden gebracht voor de eindgebruiker. Het desbetreffende punt is onduidelijk. Om misverstanden te voorkomen, moet het desbetreffende punt worden gecorrigeerd om te verduidelijken dat de formulering “in de handel wordt gebracht voor de eindverbruiker” alleen verwijst naar “granen” en niet naar “van onbewerkte granen afgeleide producten”. (9) Rijstproducten zijn uitgesloten van bepaalde levensmiddelen die zijn opgenomen in bijlage I bij Verordening (EU) 2023/915. Om de reikwijdte van deze uitsluiting te verduidelijken, moet het gehalte in rijstproducten worden gedefinieerd in de desbetreffende punten in de tabel van bijlage I bij Verordening (EU) 2023/915. (10) In punt 1.5.3 van de tabel in bijlage I bij Verordening (EU) 2023/915 is voor zearalenon een maximumgehalte vastgesteld voor granen die in de handel worden gebracht voor de eindgebruiker, meel van granen, griesmeel, zemelen en kiemen als eindproduct dat in de handel wordt gebracht voor de eindverbruiker, met uitzondering van de in andere punten vermelde producten. Het desbetreffende punt is onduidelijk. Om misverstanden te voorkomen, moet het desbetreffende punt worden gecorrigeerd om te verduidelijken dat de formulering “in de handel wordt gebracht voor de eindverbruiker” alleen verwijst naar “granen, zemelen en kiemen” en niet naar “meel van granen en griesmeel”. (11) De formulering voor de uitzondering in punt 2.3.1 van de tabel in bijlage I bij Verordening (EU) 2023/915 op de maximumgehalten aan waterstofcyanide in oliehoudende zaden voor het persen en raffineren van olie, moet worden afgestemd op de formulering voor de uitzondering op maximumgehalten aan aflatoxinen in aardnoten (pinda’s) en andere oliehoudende zaden bestemd om te worden geplet voor de productie van geraffineerde plantaardige olie zoals vermeld in punt 1.1.4 van die tabel. Punt 2.3.1 van de tabel in bijlage I bij Verordening (EU) 2023/915 moet derhalve dienovereenkomstig worden gecorrigeerd. (12) Om mogelijke dubbelzinnigheid weg te nemen en de handhaving van maximumgehalten voor dioxinen en polychloorbifenylen (pcb’s) in bepaalde producten van dierlijke oorsprong te verbeteren, moet de formulering van de opmerkingen betreffende de producten in punt 4 van de tabel in bijlage I bij Verordening (EU) 2023/915 worden gecorrigeerd. (13) Met het oog op een consequente handhaving van de maximumgehalten voor dioxinen en pcb’s in vlees van hertachtigen, moet in punt 4.1.1.8 van de tabel van bijlage I bij Verordening (EU) 2023/915 een verduidelijking worden toegevoegd van de diersoort waarvan het vlees afkomstig is. (14) Er zijn inconsistenties geweest in de handhaving van de maximumgehalten voor polycyclische aromatische koolwaterstoffen in bepaalde producten voor zuigelingen en peuters, die zijn vastgesteld bij Verordening (EU) 2023/915. Om dergelijke inconsistenties te voorkomen, moet een onderscheid worden gemaakt tussen producten die als poeder en producten die als vloeistof in de handel worden gebracht. (15) Pellen is het proces waarbij de schil van een zaadkorrel wordt verwijderd en wordt beschouwd als onderdeel van het reinigingsproces. Om te voorkomen dat pellen als onderdeel van de eerste verwerking kan worden beschouwd, moet voetnoot 6 bij de tabel in bijlage I bij Verordening (EU) 2023/915 dienovereenkomstig worden gecorrigeerd. (16) Verordening (EU) 2023/915 moet daarom dienovereenkomstig worden gewijzigd en gerectificeerd. (17) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2023/915 wordt gewijzigd overeenkomstig deel A van de bijlage bij deze verordening. Artikel 2 Bijlage I bij Verordening (EU) 2023/915 wordt gerectificeerd overeenkomstig deel B van de bijlage bij deze verordening. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 juni 2024. Voor de Commissie De voorzitter Ursula VON DER LEYEN ( 1 ) PB L 37 van 13.2.1993, blz. 1 , ELI: http://data.europa.eu/eli/reg/1993/315/oj . ( 2 ) Verordening (EU) 2023/915 van de Commissie van 25 april 2023 betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006 ( PB L 119 van 5.5.2023, blz. 103 , ELI: http://data.europa.eu/eli/reg/2023/915/oj ). ( 3 ) Verordening (EG) nr. 401/2006 van de Commissie van 23 februari 2006 tot vaststelling van bemonsteringswijzen en analysemethoden voor de officiële controle op het mycotoxinegehalte in levensmiddelen ( PB L 70 van 9.3.2006, blz. 12 , ELI: http://data.europa.eu/eli/reg/2006/401/oj ). ( 4 ) Uitvoeringsverordening (EU) 2023/2782 van de Commissie van 14 december 2023 tot vaststelling van bemonsteringsprocedures en analysemethoden voor de controle op het mycotoxinegehalte in levensmiddelen en tot intrekking van Verordening (EG) nr. 401/2006 ( PB L, 2023/2782, 15.12.2023, ELI: http://data.europa.eu/eli/reg_impl/2023/2782/oj ). ( 5 ) Uitvoeringsverordening (EU) 2023/2783 van de Commissie van 14 december 2023 tot vaststelling van bemonsteringsprocedures en analysemethoden voor de controle op het gehalte aan plantentoxinen in levensmiddelen en tot intrekking van Verordening (EU) 2015/705 ( PB L, 2023/2783, 15.12.2023, ELI: http://data.europa.eu/eli/reg_impl/2023/2783/oj ). BIJLAGE DEEL A Bijlage I bij Verordening (EU) 2023/915 wordt als volgt gewijzigd: 1) In punt 1 (mycotoxinen), de tabel, in de vermelding voor moederkorensclerotiën en moederkorenalkaloïden, wordt punt 1.8.1 vervangen door: “ 1.8.1 Moederkorensclerotiën Maximumgehalte (g/kg) Opmerkingen Het maximumgehalte geldt voor onverwerkte granen die voor eerste verwerking in de handel worden gebracht ( 6 ). In geval van aanwezigheid van moederkorensclerotiën ondergaat het graan eerst een reiniging voordat het wordt geschuurd ( 6 ).” 2) In punt 1 (mycotoxinen), de tabel, in de vermelding voor T-2- en HT-2-toxinen, wordt punt 1.9.5 vervangen door: “1.9.5 Bakkerijproducten die ten minste 75 % maalderijproducten van haver bevatten 100 Met inbegrip van kleine bakkerijproducten.” 3) In punt 2 (plantentoxines), de tabel, in de vermelding voor tropaanalkaloïden, wordt punt 2.2.1 vervangen door: “2.2.1 Babyvoeding en verwerkte voedingsmiddelen op basis van granen voor zuigelingen en peuters ( 3 ) die gierst, sorghum, boekweit, mais of daarvan afgeleide producten bevatten 1,0 1,0 Bij afgeleide producten gaat het om producten die ten minste 80 % van deze graanproducten bevatten. Het maximumgehalte geldt voor het product zoals het in de handel wordt gebracht.” 4) In punt 2 (plantentoxines), de tabel, in de vermelding voor waterstofcyanide, inclusief waterstofcyanide in cyanogene glycosiden, wordt punt 2.3.2 vervangen door: “2.3.2 Heel, vermalen, gemalen, gekraakt of fijngehakt lijnzaad, dat in de handel wordt gebracht voor de eindverbruiker 150 Het maximumgehalte geldt niet voor heel, vermalen, gemalen, gekraakt of fijngehakt lijnzaad dat in kleine hoeveelheden in de handel wordt gebracht voor de eindverbruiker, indien de waarschuwing “Alleen voor koken en bakken. Niet rauw consumeren!” wordt vermeld in het hoofdgezichtsveld van het etiket (in de vastgestelde lettergrootte ( 11 )). Het hele, vermalen, gemalen, gekraakte of fijngehakte lijnzaad dat vergezeld gaat van de waarschuwing, moet voldoen aan het in punt 2.3.1 vastgestelde maximumgehalte.” DEEL B Bijlage I bij Verordening (EU) 2023/915 wordt als volgt gerectificeerd: 1) In punt 1 (mycotoxinen), de tabel, in de vermelding voor ochratoxine A, worden de punten 1.2.9 en 1.2.10 vervangen door: “1.2.9 Onverwerkte granen 5,0 Het maximumgehalte geldt voor onverwerkte granen (in geval van haver, granen met dop) die voor eerste verwerking in de handel worden gebracht ( 6 ). 1.2.10 Granen die in de handel worden gebracht voor de eindverbruiker Van onbewerkte granen afgeleide producten met uitzondering van de in de punten 1.2.11, 1.2.12, 1.2.13, 1.2.23 en 1.2.24 vermelde producten 3,0 Met inbegrip van verwerkte graanproducten. Bij van onverwerkte granen afgeleide producten gaat het om producten die ten minste 80 % graanproducten bevatten.” 2) In punt 1 (mycotoxinen), de tabel, wordt de vermelding voor deoxynivalenol als volgt gecorrigeerd: a) punt 1.4.7 wordt vervangen door: “1.4.7 Bakkerijproducten, granensnacks en ontbijtgranen 400 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Met inbegrip van kleine bakkerijproducten.” b) de punten 1.4.9 en 1.4.10 worden vervangen door: “1.4.9 Babyvoeding en verwerkte voedingsmiddelen op basis van granen voor zuigelingen en peuters ( 3 ) 150 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Het maximumgehalte geldt voor de droge stof ( 5 ) van het product zoals het in de handel wordt gebracht. 1.4.10 Voor zuigelingen en peuters bedoelde voeding voor medisch gebruik ( 3 ) 150 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Het maximumgehalte geldt voor de droge stof ( 5 ) van het product zoals het in de handel wordt gebracht.” 3) In punt 1 (mycotoxinen), de tabel, wordt de vermelding voor zearalenon als volgt gecorrigeerd: a) de punten 1.5.1 tot en met 1.5.4 worden vervangen door: “1.5.1 Onverwerkte granen, met uitzondering van de in punt 1.5.2 vermelde producten 100 Met uitzondering van onverwerkte granen van mais die bestemd zijn om door natmalen te worden verwerkt, en met uitzondering van rijst. Het maximumgehalte geldt voor onverwerkte granen (in geval van haver, granen met dop) die voor eerste verwerking in de handel worden gebracht ( 6 ). 1.5.2 Onverwerkte granen van mais 350 Met uitzondering van onverwerkte granen van mais waarvoor duidelijk is, bv. door hun etikettering of bestemming, dat zij uitsluitend zijn bestemd voor gebruik in een natmaalproces (zetmeelproductie). Het maximumgehalte geldt voor onverwerkte granen van mais die voor eerste verwerking in de handel worden gebracht ( 6 ). 1.5.3 Granen, zemelen en kiemen die in de handel worden gebracht voor de eindverbruiker Meel van granen en griesmeel Met uitzondering van de in de punten 1.5.5, 1.5.6 en 1.5.8 vermelde producten 75 Met uitzondering van rijst en rijstproducten (producten waarin rijst of verwerkte producten van rijst de enige graaningrediënten zijn). 1.5.4 Brood, gebak, koekjes, graansnacks en ontbijtgranen, met uitzondering van de in punt 1.5.5 vermelde producten 50 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Met inbegrip van kleine bakkerijproducten.” b) punt 1.5.8 wordt vervangen door: “1.5.8 Babyvoeding en verwerkte voedingsmiddelen op basis van granen voor zuigelingen en peuters ( 3 ) 20 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Het maximumgehalte geldt voor de droge stof ( 5 ) van het product zoals het in de handel wordt gebracht.” 4) In punt 1 (mycotoxinen), de tabel, in de vermelding voor fumonisinen, wordt punt 1.6.1 vervangen door: “1.6.1 Onverwerkte granen van mais 4 000 Met uitzondering van onverwerkte granen van mais waarvoor duidelijk is, bv. door hun etikettering of bestemming, dat zij uitsluitend zijn bestemd voor gebruik in een natmaalproces (zetmeelproductie). Het maximumgehalte geldt voor onverwerkte granen van mais die voor eerste verwerking in de handel worden gebracht ( 6 ).” 5) In punt 1 (mycotoxinen), de tabel, wordt de vermelding voor T-2- en HT-2-toxinen als volgt gecorrigeerd: a) punt 1.9.4 wordt vervangen door: “1.9.4 Bakkerijproducten, met uitzondering van de in punt 1.9.5 vermelde producten, deegwaren, granensnacks en ontbijtgranen, met uitzondering van de in de punten 1.9.6, 1.9.7 en 1.9.8 vermelde producten 20 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Met inbegrip van kleine bakkerijproducten. Deegwaren: (droge) deegwaren met een watergehalte van ongeveer 12 %.” b) de punten 1.9.9 en 1.9.10 worden vervangen door: “1.9.9 Babyvoeding en verwerkte voedingsmiddelen op basis van granen voor zuigelingen en peuters ( 3 ) 10 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Het maximumgehalte geldt voor de droge stof ( 5 ) van het product zoals het in de handel wordt gebracht. 1.9.10 Voor zuigelingen en peuters bedoelde voeding voor medisch gebruik ( 3 ) 10 Met uitzondering van rijstproducten (producten waarin rijst of verwerkte producten van rijst de enige graaningrediënten zijn). Het maximumgehalte geldt voor de droge stof ( 5 ) van het product zoals het in de handel wordt gebracht.” 6) In punt 2 (plantentoxines), de tabel, in de vermelding voor tropaanalkaloïden, worden de punten 2.2.2, 2.2.3 en 2.2.4 vervangen door: “2.2.2 Onverwerkte granen van gierst en sorghum 5,0 Het maximumgehalte geldt voor onverwerkte granen die voor eerste verwerking in de handel worden gebracht ( 6 ). 2.2.3 Onverwerkte granen van mais 15 Met uitzondering van onverwerkte granen van mais waarvoor duidelijk is, bv. door hun etikettering of bestemming, dat zij uitsluitend zijn bestemd voor gebruik in een natmaalproces (zetmeelproductie), en met uitzondering van onverwerkte granen van mais om te poffen. Het maximumgehalte geldt voor onverwerkte granen van mais die voor eerste verwerking in de handel worden gebracht ( 6 ). 2.2.4 Onverwerkte granen van boekweit 10 Het maximumgehalte geldt voor onverwerkte granen van boekweit die voor eerste verwerking in de handel worden gebracht ( 6 ).” 7) In punt 2 (plantentoxines), de tabel, in de vermelding voor waterstofcyanide, inclusief waterstofcyanide in cyanogene glycosiden, wordt punt 2.3.1 vervangen door: “2.3.1 Onverwerkt heel, vermalen, gemalen, gekraakt of fijngehakt lijnzaad, dat niet in de handel wordt gebracht voor de eindverbruiker 250 Het maximumgehalte is niet van toepassing op oliehoudende zaden bestemd om te worden geplet voor de productie van geraffineerde plantaardige olie, mits de resterende geperste oliehoudende zaden niet als levensmiddel in de handel worden gebracht. Indien de resterende geperste oliehoudende zaden als levensmiddel in de handel worden gebracht, geldt het maximumgehalte, rekening houdend met artikel 3, leden 1 en 2.” 8) In punt 4 (gehalogeneerde persistente organische verontreinigende stoffen), de tabel, wordt de vermelding voor dioxinen en pcb’s als volgt gecorrigeerd: a) punt 4.1.1 wordt vervangen door: “4.1.1 Vlees en vleesproducten, met uitzondering van eetbaar slachtafval en de in de punten 4.1.3 en 4.1.4 vermelde producten ( 2 ) Het maximumgehalte, uitgedrukt per kg vet, geldt niet voor levensmiddelen die minder dan 2 % vet bevatten. Voor levensmiddelen die minder dan 2 % vet bevatten, geldt het maximumgehalte op productbasis. Dit maximumgehalte wordt met behulp van deze formule berekend: het op productbasis uitgedrukte maximumgehalte voor levensmiddelen met minder dan 2 % vet = het maximumgehalte, uitgedrukt per kg vet (voor dat levensmiddel) × 0,02.” b) punt 4.1.1.8 wordt vervangen door: “4.1.1.8 van Cervidae 3,0 pg/g vet 7,5 pg/g vet —” c) de punten 4.1.11 en 4.1.12 worden vervangen door: “4.1.11 Rauwe melk ( 2 ) en zuivelproducten ( 2 ) 2,0 pg/g vet 4,0 pg/g vet 40 ng/g vet Met inbegrip van botervet. Het maximumgehalte, uitgedrukt per kg vet, geldt niet voor levensmiddelen die minder dan 2 % vet bevatten. Voor levensmiddelen die minder dan 2 % vet bevatten, geldt het maximumgehalte op productbasis. Dit maximumgehalte wordt met behulp van deze formule berekend: het op productbasis uitgedrukte maximumgehalte voor levensmiddelen met minder dan 2 % vet = het maximumgehalte, uitgedrukt per kg vet (voor dat levensmiddel) × 0,02. 4.1.12 Eieren en eiproducten, met uitzondering van ganzeneieren ( 2 ) 2,5 pg/g vet 5,0 pg/g vet 40 ng/g vet Het maximumgehalte, uitgedrukt per kg vet, geldt niet voor levensmiddelen die minder dan 2 % vet bevatten. Voor levensmiddelen die minder dan 2 % vet bevatten, geldt het maximumgehalte op productbasis. Dit maximumgehalte wordt met behulp van deze formule berekend: het op productbasis uitgedrukte maximumgehalte voor levensmiddelen met minder dan 2 % vet = het maximumgehalte, uitgedrukt per kg vet (voor dat levensmiddel)× 0,02.” 9) In punt 5 (verontreinigingen als gevolg van verwerking), de tabel, wordt de vermelding voor polycyclische aromatische koolwaterstoffen (PAK’s) als volgt gecorrigeerd: a) punt 5.1.13 wordt vervangen door: “5.1.13 Volledige zuigelingenvoeding, opvolgzuigelingenvoeding ( 3 ) en peutervoeding ( 4 ) Het maximumgehalte geldt voor het product zoals het in de handel wordt gebracht. 5.1.13.1 als poeder in de handel gebracht 1,0 1,0 5.1.13.2 als vloeistof in de handel gebracht 1,0 1,0” b) punt 5.1.15 wordt vervangen door: “5.1.15 Voor zuigelingen en peuters bedoelde voeding voor medisch gebruik ( 3 ) Het maximumgehalte geldt voor het product zoals het in de handel wordt gebracht. 5.1.15.1 als poeder in de handel gebracht 1,0 1,0 5.1.15.2 als vloeistof in de handel gebracht 1,0 1,0” 10) Voetnoot 6 bij de tabel wordt vervangen door: “( 6 ) Onder “eerste verwerking” wordt een fysische of thermische behandeling, met uitzondering van drogen, van de graankorrels verstaan. Reinigen, met inbegrip van schuren, pellen, sorteren (indien van toepassing op kleur) en droogprocedés, worden niet als een “eerste verwerking” beschouwd aangezien de korrels na het reinigen en sorteren heel blijven. Schuren is het reinigen van granen door intensief borstelen en/of schrobben, in combinatie met stofverwijdering (bv. aspiratie). Het schuren kan worden gevolgd door een kleursortering vóór het malen.”. ELI: http://data.europa.eu/eli/reg/2024/1756/oj ISSN 1977-0758 (electronic edition)",
  "source": "EUR LEX"
}