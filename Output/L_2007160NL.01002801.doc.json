{
  "url": "http://www.w3.org/1999/xhtml\">",
  "content": "L_2007160NL.01002801.xml 21.6.2007 NL Publicatieblad van de Europese Unie L 160/28 BESCHIKKING VAN DE COMMISSIE van 18 juni 2007 houdende wijziging van Beschikking 2005/429/EG tot vaststelling van een specifiek toezichtprogramma in verband met het herstel van kabeljauwbestanden (Kennisgeving geschied onder nummer C(2007) 2550) (Slechts de teksten in de Deense, de Duitse, de Engelse, de Franse, de Nederlandse en de Zweedse taal zijn authentiek) (2007/429/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2847/93 van de Raad van 12 oktober 1993 tot invoering van een controleregeling voor het gemeenschappelijk visserijbeleid ( 1 ) , en met name op artikel 34 quater, lid 1, Overwegende hetgeen volgt: (1) Bij Verordening (EG) nr. 423/2004 van de Raad ( 2 ) zijn herstelmaatregelen vastgesteld voor de kabeljauwbestanden in het Kattegat, de Noordzee, het Skagerrak, het oostelijk deel van het Kanaal, de wateren ten westen van Schotland en de Ierse Zee. (2) Bij de Verordeningen (EG) nr. 27/2005 ( 3 ) , (EG) nr. 51/2006 ( 4 ) , (EG) nr. 41/2007 ( 5 ) van de Raad zijn tijdelijke beperkingen van de visserijinspanning en aanvullende voorwaarden op het gebied van toezicht, inspectie en bewaking in het kader van het herstel van bepaalde visbestanden vastgesteld, die gelden voor alle vormen van visserij waarbij de kans bestaat dat kabeljauw wordt gevangen in de betrokken wateren. (3) Bij Beschikking 2005/429/EG van de Commissie ( 6 ) is een specifiek toezichtprogramma vastgesteld voor een periode van twee jaar om te garanderen dat de instandhoudings- en controlemaatregelen van toepassing op de visserijactiviteiten die van invloed zijn op het herstel van de kabeljauwbestanden, voldoende worden toegepast. (4) Het specifieke toezichtprogramma is noodzakelijk voor het organiseren van de operationele samenwerking tussen de betrokken lidstaten en om het Communautair Bureau voor Visserijcontrole de gelegenheid te geven de gezamenlijke inzetplannen te organiseren overeenkomstig artikel 9 van Verordening (EG) nr. 768/2005 van de Raad ( 7 ) . (5) Om de verdere toepassing van de instandhoudings- en controlemaatregelen te garanderen, moet de looptijd van het specifieke toezichtprogramma met een jaar worden verlengd. (6) Beschikking 2005/429/EG moet derhalve dienovereenkomstig worden gewijzigd. (7) De in deze beschikking vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE BESCHIKKING GEGEVEN: Artikel 1 In artikel 1 van Beschikking 2005/429/EG worden de woorden „voor een periode van twee jaar” vervangen door „voor een periode van drie jaar”. Artikel 2 Deze beschikking is gericht tot het Koninkrijk België, het Koninkrijk Denemarken, de Bondsrepubliek Duitsland, Ierland, de Franse Republiek, het Koninkrijk der Nederlanden, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 18 juni 2007. Voor de Commissie Joe BORG Lid van de Commissie ( 1 ) PB L 261 van 20.10.1993, blz. 1 . Verordening laatstelijk gewijzigd bij Verordening (EG) nr. 1967/2006 ( PB L 409 van 30.12.2006, blz. 11 ). ( 2 ) PB L 70 van 9.3.2004, blz. 8 . Verordening gewijzigd bij Verordening (EG) nr. 441/2007 ( PB L 104 van 21.4.2007, blz. 28 ). ( 3 ) PB L 12 van 14.1.2005, blz. 1 . Verordening laatstelijk gewijzigd bij Verordening (EG) nr. 1936/2005 ( PB L 311 van 26.11.2005, blz. 1 ). ( 4 ) PB L 16 van 20.1.2006, blz. 1 . Verordening laatstelijk gewijzigd bij Verordening (EG) nr. 2017/2006 van de Commissie ( PB L 384 van 29.12.2006, blz. 44 ). ( 5 ) PB L 15 van 20.1.2007, blz. 1 . Verordening laatstelijk gewijzigd bij Verordening (EG) nr. 609/2007 van de Commissie ( PB L 141 van 2.6.2007, blz. 33 ). ( 6 ) PB L 148 van 11.6.2005, blz. 36 . ( 7 ) PB L 128 van 21.5.2005, blz. 1 .",
  "source": "EUR LEX"
}