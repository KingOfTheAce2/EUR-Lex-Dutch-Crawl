{
  "url": "http://www.w3.org/1999/xhtml\"><!--",
  "content": "L_2021400NL.01015701.xml 12.11.2021 NL Publicatieblad van de Europese Unie L 400/157 BESLUIT (GBVB) 2021/1966 VAN DE RAAD van 11 november 2021 tot wijziging van Besluit (GBVB) 2019/1894 betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 11 november 2019 Besluit (GBVB) 2019/1894 ( 1 ) betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee vastgesteld. (2) De Raad heeft de beperkende maatregelen van Besluit (GBVB) 2019/1894 geëvalueerd. Op grond van die evaluatie moeten de maatregelen worden verlengd tot en met 12 november 2022 en de vermeldingen in de lijst van natuurlijke personen en rechtspersonen, entiteiten en lichamen in de bijlage bij dat besluit moeten worden geactualiseerd. (3) Besluit (GBVB) 2019/1894 moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2019/1894 wordt als volgt gewijzigd: 1) Artikel 8 wordt vervangen door: “Artikel 8 Dit besluit is van toepassing tot en met 12 november 2022 en wordt voortdurend geëvalueerd. Het wordt zo nodig verlengd of gewijzigd, indien de Raad van oordeel is dat de doelstellingen ervan niet zijn bereikt.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 11 november 2021. Voor de Raad De voorzitter Z. POČIVALŠEK ( 1 ) Besluit (GBVB) 2019/1894 van de Raad van 11 november 2019 betreffende beperkende maatregelen in het licht van ongeoorloofde booractiviteiten van Turkije in het oostelijk deel van de Middellandse Zee ( PB L 291 van 12.11.2019, blz. 47 ). BIJLAGE In de bijlage bij Besluit (GBVB) 2019/1894 worden de vermeldingen 1 en 2 vervangen door het volgende: Naam Identificatiegegevens Redenen Datum van plaatsing op de lijst “1. Mehmet Ferruh AKALIN Geboortedatum: 9.12.1960 Nummer paspoort of identiteitskaart: 13571379758 Nationaliteit: Turks Geslacht: man Mehmet Ferruh Akalın is vicevoorzitter (adjunct-directeur-generaal) en lid van de raad van bestuur van Turkish Petroleum Corporation (TPAO). Hij is hoofd van de afdeling exploratie van TPAO. Mehmet Ferruh Akalın is in zijn hoedanigheid van vicevoorzitter van TPAO en hoofd van de afdeling exploratie verantwoordelijk voor het plannen, aansturen en uitvoeren van de activiteiten van TPAO op het gebied van offshore-exploratie van koolwaterstoffen. Die activiteiten omvatten booractiviteiten van TPAO waarvoor geen toestemming is gegeven door de Republiek Cyprus, zoals hierna omschreven. Die ongeoorloofde booractiviteiten werden uitgevoerd door: a) het TPAO-boorschip Yavuz in de territoriale zee van de Republiek Cyprus tussen juli en september 2019; b) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen oktober 2019 en januari 2020; c) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, evenals een overeenkomst met Israël, tussen januari en april 2020; d) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen april en oktober 2020; e) het TPAO-boorschip Fatih in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, in de onmiddellijke nabijheid van haar territoriale zee, tussen november 2019 en januari 2020; f) het TPAO-boorschip Fatih in een gebied in het westen van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, tussen mei en november 2019. 27.2.2020 2. Ali Coscun NAMOGLU Geboortedatum: 27.11.1956 Nummer paspoort of identiteitskaart: 11096919534 Nationaliteit: Turks Geslacht: man Ali Coscun Namoglu is adjunct-directeur van de afdeling exploratie van Turkish Petroleum Corporation (TPAO). In die hoedanigheid is Ali Coscun Namoglu betrokken bij het plannen, aansturen en uitvoeren van de activiteiten van TPAO op het gebied van offshore-exploratie van koolwaterstoffen. Die activiteiten omvatten booractiviteiten van TPAO waarvoor geen toestemming is gegeven door de Republiek Cyprus, zoals hierna omschreven. Die ongeoorloofde booractiviteiten werden uitgevoerd door: a) het TPAO-boorschip Yavuz in de territoriale zee van de Republiek Cyprus tussen juli en september 2019; b) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen oktober 2019 en januari 2020; c) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, evenals een overeenkomst met Israël, tussen januari 2020 en april 2020; d) het TPAO-boorschip Yavuz in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht en die is afgebakend in een overeenkomst met Egypte, tussen april en oktober 2020; e) het TPAO-boorschip Fatih in een gebied van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, in de onmiddellijke nabijheid van haar territoriale zee, tussen november 2019 en januari 2020; f) het TPAO-boorschip Fatih in een gebied in het westen van de exclusieve economische zone van de Republiek Cyprus die door de Republiek Cyprus ter kennis van de Verenigde Naties is gebracht, tussen mei en november 2019. 27.2.2020”",
  "source": "EUR LEX"
}