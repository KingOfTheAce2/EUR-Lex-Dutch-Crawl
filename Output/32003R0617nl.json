{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0617:NL:HTML\">",
  "content": "EUR-Lex - 32003R0617 - NL Avis juridique important | 32003R0617 Verordening (EG) nr. 617/2003 van de Commissie van 4 april 2003 tot aanvulling van de bĳlage bĳ Verordening (EG) nr. 2400/96 betreffende de inschrĳving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen (Carne dos Açores, Borrego do Nordeste Alentejano, Carne de Porco Alentejano, Pomodoro di Pachino, Uva da tavola di Mazzarrone) Publicatieblad Nr. L 089 van 05/04/2003 blz. 0003 - 0004 Verordening (EG) nr. 617/2003 van de Commissie van 4 april 2003 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\" bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen (Carne dos Açores, Borrego do Nordeste Alentejano, Carne de Porco Alentejano, Pomodoro di Pachino, Uva da tavola di Mazzarrone) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 2796/2000 van de Commissie(2), en met name op artikel 6, leden 3 en 4, Overwegende hetgeen volgt: (1) Overeenkomstig het bepaalde in artikel 5 van Verordening (EEG) nr. 2081/92 heeft Portugal bij de Commissie twee aanvragen tot registratie als geografische aanduiding ingediend voor de benamingen \"Carne dos Açores\" en \"Borrego do Nordeste Alentejano\" en één aanvraag tot registratie als oorsprongsbenaming voor de benaming \"Carne de Porco Alentejano\" en heeft Italië bij de Commissie twee aanvragen tot registratie als geografische aanduiding ingediend voor de benamingen \"Pomodoro di Pachino\" en \"Uva da tavola di Mazzarrone\". (2) Overeenkomstig artikel 6, lid 1, van bovengenoemde verordening is geconstateerd dat de aanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten. (3) Bij de Commissie zijn derhalve geen bezwaren als bedoeld in artikel 7 van Verordening (EEG) nr. 2081/92 ingediend naar aanleiding van de bekendmaking in het Publicatieblad van de Europese Gemeenschappen(3) van de in de bijlage bij deze verordening vermelde benamingen. (4) Deze benamingen komen derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming of beschermde geografische aanduiding. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 492/2003(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde oorsprongsbenaming (BOB) of als beschermde geografische aanduiding (BGA). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 april 2003. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 324 van 21.12.2000, blz. 26. (3) PB C 168 van 13.7.2002, blz. 12 (Carne dos Açores); PB C 168 van 13.7.2002, blz. 15 (Borrego do Nordeste Alentejano); PB C 168 van 13.7.2002, blz. 17 (Carne de Porco Alentejano); PB C 168 van 13.7.2002, blz. 7 (Pomodoro di Pachino); PB C 186 van 6.8.2002, blz. 13 (Uva da tavola di Mazzarrone). (4) PB L 327 van 18.12.1996, blz. 11. (5) PB L 73 van 19.3.2003, blz. 3. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Vlees (en slachtafvallen), vers PORTUGAL Carne dos Açores (BGA) Borrego do Nordeste Alentejano (BGA) Carne de Porco Alentejano (BOB) Groenten en fruit ITALIË Pomodoro di Pachino (BGA) Uva da tavola di Mazzarrone (BGA)",
  "source": "EUR LEX"
}