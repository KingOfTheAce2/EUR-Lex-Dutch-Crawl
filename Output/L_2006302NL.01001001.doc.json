{
  "url": "http://www.w3.org/1999/xhtml\">",
  "content": "L_2006302NL.01001001.xml 1.11.2006 NL Publicatieblad van de Europese Unie L 302/10 VERORDENING (EG) N r. 1627/2006 VAN DE COMMISSIE van 24 oktober 2006 tot wijziging van Verordening (EG) nr. 794/2004 wat betreft de standaardformulieren voor de aanmelding van staatssteun DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 659/1999 van de Raad van 22 maart 1999 tot vaststelling van nadere bepalingen voor de toepassing van artikel 93 van het EG-Verdrag ( 1 ) , en met name op artikel 27, Na raadpleging van het Raadgevend Comit√© inzake overheidssteun, Overwegende hetgeen volgt: (1) Verordening (EG) nr. 794/2004 van de Commissie van 21 april 2004 tot uitvoering van Verordening (EG) nr. 659/1999 van de Raad tot vaststelling van nadere bepalingen voor de toepassing van artikel 93 van het EG-Verdrag ( 2 ) stelt een verplicht te gebruiken alomvattend formulier voor de aanmelding van staatssteun vast. (2) Nu de Commissie nieuwe richtsnoeren inzake regionale steunmaatregelen heeft goedgekeurd voor de periode 2007-2013 ( 3 ) , dienen delen van het aanmeldingsformulier te worden aangepast. (3) Verordening (EG) nr. 794/2004 dient daarom ook in die zin gewijzigd te worden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 794/2004 wordt gewijzigd in overeenstemming met de Bijlage van deze Verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 oktober 2006. Voor de Commissie Neelie KROES Lid van de Commissie ( 1 ) PB L 83 van 27.3.1999, blz. 1 . Verordening zoals gewijzigd door de Toetredingsakte van 2003. ( 2 ) PB L 140 van 30.4.2004, blz. 1 . ( 3 ) PB C 54 van 4.3.2006, blz. 13 . BIJLAGE In deel III van Bijlage I van de Verordening (EG) No 794/2004 worden de aanvullende informatieformulieren 4 en 5 vervangen door de volgende:",
  "source": "EUR LEX"
}