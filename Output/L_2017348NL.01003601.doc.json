{
  "url": "http://www.w3.org/1999/xhtml\">",
  "content": "L_2017348NL.01003601.xml 29.12.2017 NL Publicatieblad van de Europese Unie L 348/36 BESLUIT (EU, Euratom) 2017/2461 VAN DE RAAD van 12 december 2017 tot wijziging van zijn reglement van orde DE RAAD VAN DE EUROPESE UNIE, Gezien het Verdrag betreffende de Europese Unie, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien artikel 11, lid 6, van het reglement van orde van de Raad ( 1 ) , Overwegende hetgeen volgt: (1) In de gevallen waarin de Raad met gekwalificeerde meerderheid van stemmen een handeling vaststelt, wordt nagegaan of de lidstaten welke die gekwalificeerde meerderheid vormen, ten minste 65 % van de bevolking van de Unie vertegenwoordigen. (2) Dat percentage wordt berekend op basis van de bevolkingscijfers vermeld in bijlage III bij het reglement van orde van de Raad („het reglement van orde”). (3) In artikel 11, lid 6, van het reglement van orde is bepaald dat de Raad de in bijlage III vermelde cijfers met ingang van 1 januari van elk jaar wijzigt overeenkomstig de gegevens waarover het Bureau voor de Statistiek van de Europese Unie op 30 september van het voorgaande jaar beschikt. (4) Het reglement van orde moet derhalve voor het jaar 2018 dienovereenkomstig worden aangepast, HEEFT HET VOLGENDE BESLUIT VASTGESTELD: Artikel 1 Bijlage III bij het reglement van orde wordt vervangen door: „BIJLAGE III Cijfers betreffende de bevolking van de Unie en de bevolking van elke lidstaat voor de toepassing van de voorschriften inzake het stemmen met gekwalificeerde meerderheid in de Raad Voor de toepassing van artikel 16, lid 4, VEU, en artikel 238, leden 2 en 3, VWEU zijn de bevolking van de Unie en de bevolking van elke lidstaat, alsmede het percentage van de bevolking van elke lidstaat in verhouding tot de bevolking van de Unie, voor de periode van 1 januari 2018 tot en met 31 december 2018 als volgt: Lidstaat Bevolking Percentage van de bevolking van de Unie (%) Duitsland 82 437 641 16,10 Frankrijk 67 024 633 13,09 Verenigd Koninkrijk 65 808 573 12,85 Italië 61 219 113 11,95 Spanje 46 528 966 9,08 Polen 37 972 964 7,41 Roemenië 19 638 309 3,83 Nederland 17 220 721 3,36 België 11 365 834 2,22 Griekenland 10 757 293 2,10 Tsjechië 10 467 628 2,04 Portugal 10 309 573 2,01 Zweden 10 080 000 1,97 Hongarije 9 797 561 1,91 Oostenrijk 8 752 500 1,71 Bulgarije 7 101 859 1,39 Denemarken 5 743 947 1,12 Finland 5 499 447 1,07 Slowakije 5 435 343 1,06 Ierland 4 774 833 0,93 Kroatië 4 154 213 0,81 Litouwen 2 847 904 0,56 Slovenië 2 065 895 0,40 Letland 1 950 116 0,38 Estland 1 315 635 0,26 Cyprus 854 802 0,17 Luxemburg 589 370 0,12 Malta 440 433 0,09 EU 28 512 155 106 Drempel (65 %) 332 900 819 ”. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Het is van toepassing met ingang van 1 januari 2018. Gedaan te Brussel, 12 december 2017. Voor de Raad De voorzitter S. MIKSER ( 1 ) Besluit 2009/937/EU van de Raad van 1 december 2009 houdende vaststelling van zijn reglement van orde ( PB L 325 van 11.12.2009, blz. 35 ).",
  "source": "EUR LEX"
}