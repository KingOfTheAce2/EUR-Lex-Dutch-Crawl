{
  "url": "http://www.w3.org/1999/xhtml\">",
  "content": "L_2010264NL.01000701.xml 7.10.2010 NL Publicatieblad van de Europese Unie L 264/7 VERORDENING (EU) Nr. 879/2010 VAN DE COMMISSIE van 6 oktober 2010 tot wijziging van Verordening (EG) nr. 554/2008 wat betreft het minimumgehalte aan 6-fytase (Quantum Phytase) als toevoegingsmiddel voor diervoeding in voeder voor legkippen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 13, lid 3, Overwegende hetgeen volgt: (1) Voor het gebruik van 6-fytase (EC 3.1.3.26) (Quantum Phytase) als toevoegingsmiddel voor diervoeding voor mestkippen, legkippen, mesteenden, mestkalkoenen en gespeende biggen werd een tienjarige vergunning verleend bij Verordening (EG) nr. 554/2008 van de Commissie van 17 juni 2008 tot verlening van een vergunning voor 6-fytase (Quantum Phytase) als toevoegingsmiddel voor diervoeding ( 2 ) . (2) Overeenkomstig artikel 13, lid 3, van Verordening (EG) nr. 1831/2003 heeft de vergunninghouder een aanvraag ingediend met het verzoek de voorwaarden van de vergunning voor dat toevoegingsmiddel voor diervoeding bij gebruik bij legkippen te wijzigen door de aanbevolen minimumdosis van 6-fytase (EC 3.1.3.26) (Quantum Phytase) te verlagen van 2 000 FTU/kg tot 250 FTU/kg. Het wĳzigingsverzoek was met de nodige gegevens onderbouwd. (3) De Europese Autoriteit voor voedselveiligheid heeft in haar advies van 10 maart 2010 geconcludeerd dat het toevoegingsmiddel 6-fytase (EC 3.1.3.26) (Quantum Phytase) bij legkippen doeltreffend is bij de verlangde minimumdosis van 250 FTU/kg volledig diervoeder ( 3 ) . (4) Aan de voorwaarden van artikel 5 van Verordening (EG) nr. 1831/2003 is voldaan. (5) Verordening (EG) nr. 554/2008 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 554/2008 wordt vervangen door de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 6 oktober 2010. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) PB L 158 van 18.6.2008, blz. 14 . ( 3 ) EFSA Journal 2010; 8(3):1550 . BIJLAGE Identificatienummer van het toevoegingsmiddel Naam van de vergunninghouder Toevoegingsmiddel (handelsnaam) Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode Activiteitseenheden/kg volledig diervoeder met een vochtgehalte van 12 % Categorie zoötechnische toevoegingsmiddelen. Functionele groep: verteringsbevorderaars „4a5 AB Enzyme GmbH 6-fytase EC 3.1.3.26 (Quantum Phytase 2500 D Quantum Phytase 5000 L) Samenstelling toevoegingsmiddel Preparaat 6-fytase, geproduceerd door Pichia pastoris (DSM 15927), met een minimale activiteit van: vast: 2 500 FTU ( 1 ) /g vloeibaar: 5 000 FTU/ml Karakterisering van de werkzame stof 6-fytase geproduceerd door Pichia pastoris (DSM 15927) Analysemethode ( 2 ) Colorimetrische methode, gebaseerd op de reactie van vanadomolybdaat op organisch fosfaat, geproduceerd door de reactie op een fytaat bevattend substraat (natriumfosfaat) bij een pH van 5,5 en een temperatuur van 37 °C. Mestkippen — 500 FTU — 1. In de gebruiksaanwijzing voor het toevoegingsmiddel en het voormengsel de opslagtemperatuur, de houdbaarheid en de stabiliteit bij verwerking tot pellets vermelden. 2. Aanbevolen dosis per kg volledig diervoeder: — mestkippen: 500-2 500 FTU; — legkippen: 250 FTU; — mesteenden: 250-2 000 FTU; — mestkalkoenen: 1 000-2 700 FTU; — biggen (gespeend): 100-2 500 FTU. 3. Voor gebruik in mengvoeders met meer dan 0,25 % aan fytine gebonden fosfor. 4. Voor gebruik bij gespeende biggen tot ongeveer 35 kg. 5. Voor de veiligheid: gebruik van ademhalingsbescherming, bril en handschoenen tijdens hantering. 8.7.2018 Legkippen — 250 FTU — Mesteenden — 250 FTU — Mestkalkoenen — 1 000 FTU — Biggen (gespeend) — 100 FTU — ( 1 ) 1 FTU is de hoeveelheid enzym die bij een pH van 5,5 en een temperatuur van 37 °C 1 micromol anorganisch fosfaat per minuut vrijmaakt uit natriumfytaat. ( 2 ) Nadere bijzonderheden over de analysemethoden zijn te vinden op het volgende adres van het communautaire referentielaboratorium: www.irmm.jrc.be/crl-feed-additives”",
  "source": "EUR LEX"
}