{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0359:NL:HTML\">",
  "content": "EUR-Lex - 31982D0359 - NL Avis juridique important | 31982D0359 82/359/EEG: Beschikking van de Commissie van 14 mei 1982 met betrekking tot de uitvoering van de hervorming van de landbouwstructuur in Denemarken overeenkomstig Richtlijn 72/159/EEG van de Raad (Slechts de tekst in de Deense taal is authentiek) Publicatieblad Nr. L 159 van 10/06/1982 blz. 0038 - 0038 ***** BESCHIKKING  VAN DE COMMISSIE van 14 mei 1982 met betrekking tot de uitvoering van de hervorming van de landbouwstructuur in Denemarken overeenkomstig Richtlijn 72/159/EEG van de Raad (Slechts de tekst in de Deense taal is authentiek) (82/359/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), en met name op artikel 18, lid 3, Overwegende dat de Deense Regering op 12 maart 1982 overeenkomstig artikel 17, lid 4, van Richtlijn 72/159/EEG mededeling heeft gedaan van - Verordening nr. 26 van het Ministerie van Landbouw van 2 februari 1982 houdende wijziging van de verordening betreffende subsidies om het voeren van een boekhouding op landbouwbedrijven aan te moedigen, - Verordening nr. 27 van het Ministerie van Landbouw van 2 februari 1982 houdende wijziging van de verordening betreffende de steun voor de modernisering van landbouwbedrijven; Overwegende dat de Commissie krachtens artikel 18, lid 3, van Richtlijn 72/159/EEG, bij beschikking moet vaststellen of met inachtneming van voornoemde mededeling, de in Denemarken geldende bepalingen ter uitvoering van Richtlijn 72/159/EEG nog voldoen aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie; Overwegende dat de Verordeningen nr. 26 en nr. 27 van het Ministerie van Landbouw van 2 februari 1982 beantwoorden aan het doel van Richtlijn 72/159/EEG; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Denemarken bestaande regelingen ter uitvoering van Richtlijn 72/159/EEG voldoen, met inachtneming van de door de Deense Regering genotificeerde Verordeningen nr. 26 en nr. 27 van het Ministerie van Landbouw van 2 februari 1982 nog steeds aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG genoemde gemeenschappelijke actie. Artikel 2 Deze beschikking is gericht tot het Koninkrijk Denemarken. Gedaan te Brussel, 14 mei 1982. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41.",
  "source": "EUR LEX"
}