{
  "url": "http://www.w3.org/1999/xhtml\">",
  "content": "L_2015009NL.01002001.xml 15.1.2015 NL Publicatieblad van de Europese Unie L 9/20 UITVOERINGSVERORDENING (EU) 2015/50 VAN DE COMMISSIE van 14 januari 2015 tot wijziging van bijlage I bij Verordening (EG) nr. 32/2000 van de Raad wat betreft de invoering van nieuwe in de GATT geconsolideerde tariefcontingenten van de Unie voor chocolade, suikerwerk en biscuits DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 32/2000 van de Raad van 17 december 1999 betreffende de opening en het beheer van de in de GATT geconsolideerde communautaire tariefcontingenten en van enkele andere communautaire tariefcontingenten alsmede tot vaststelling van de voorwaarden voor de wijziging of aanpassing van die contingenten en tot intrekking van Verordening (EG) nr. 1808/95 van de Raad ( 1 ) , en met name het eerste streepje van artikel 9, lid 1, onder b), Overwegende hetgeen volgt: (1) Verordening (EG) nr. 32/2000 voorzag in de opening en het beheer van in de GATT geconsolideerde tariefcontingenten van de Unie, die toegewezen moeten worden in chronologische volgorde van de data van aanvaarding van de douaneaangiften. (2) Bij Besluit 2014/116/EU ( 2 ) heeft de Raad zijn goedkeuring gehecht aan de Overeenkomst in de vorm van een briefwisseling tussen de Europese Unie en de Volksrepubliek China uit hoofde van artikel XXIV, lid 6, en artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies die vervat zijn in de lijsten van verbintenissen van de Republiek Bulgarije en Roemenië, in verband met hun toetreding tot de Europese Unie. (3) In de overeenkomst in de vorm van een briefwisseling is voorzien in nieuwe jaarlijkse tariefcontingenten voor chocolade, suikerwerk en biscuits. Voor de tenuitvoerlegging van deze nieuwe tariefcontingenten moet Verordening (EG) nr. 32/2000 worden gewijzigd. (4) Aangezien de overeenkomst in de vorm van een briefwisseling op 1 juli 2014 in werking is getreden, moet het desbetreffende deel van deze verordening vanaf dezelfde datum van toepassing zijn. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 32/2000 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 januari 2015. Voor de Commissie De voorzitter Jean-Claude JUNCKER ( 1 ) PB L 5 van 8.1.2000, blz. 1 . ( 2 ) Besluit 2014/116/EU van de Raad van 28 januari 2014 betreffende de sluiting van de Overeenkomst in de vorm van een briefwisseling tussen de Europese Unie en de Volksrepubliek China uit hoofde van artikel XXIV, lid 6, en artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies die vervat zijn in de lijsten van verbintenissen van de Republiek Bulgarije en Roemenië, in verband met hun toetreding tot de Europese Unie ( PB L 64 van 4.3.2014, blz. 1 ). BIJLAGE In de tabel in bijlage I bij Verordening (EG) nr. 32/2000 worden de volgende rijen toegevoegd: „09.0052 1806 20 1806 31 1806 32 1806 90 Chocolade van 1 juli tot en met 30 juni 2 026  ton 38 09.0053 1704 Suikerwerk zonder cacao (witte chocolade daaronder begrepen) van 1 juli tot en met 30 juni 2 289  ton 35 09.0054 1905 90 Andere dan bros gebakken brood (zogenaamd knäckebröd), ontbijtkoek, gezoete koekjes en biscuits, wafels en wafeltjes, beschuit, geroosterd brood en dergelijke geroosterde producten van 1 juli tot en met 30 juni 409 ton 40”",
  "source": "EUR LEX"
}