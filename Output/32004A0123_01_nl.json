{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004A0123(01):NL:HTML\">",
  "content": "EUR-Lex - 32004A0123(01) - NL Avis juridique important | 32004A0123(01) Advies van de Commissie van 22 januari 2004 betreffende het plan voor de lozing van radioactieve afvalstoffen die ontstaan bij de sluiting van de Bradwell-kerncentrale in het Verenigd Koninkrijk, overeenkomstig artikel 37 van het Euratom-verdrag Publicatieblad Nr. C 018 van 23/01/2004 blz. 0004 - 0004 Advies van de Commissie van 22 januari 2004 betreffende het plan voor de lozing van radioactieve afvalstoffen die ontstaan bij de sluiting van de Bradwell-kerncentrale in het Verenigd Koninkrijk, overeenkomstig artikel 37 van het Euratom-verdrag (2004/C 18/03) (Alleen de tekst in de Engelse taal is authentiek) Op 1 augustus 2003 heeft de Europese Commissie overeenkomstig artikel 37 van het Euratom-verdrag van de regering van het Verenigd Koninkrijk de algemene gegevens ontvangen van het plan voor de lozing van de radioactieve afvalstoffen die ontstaan bij de sluiting van de kerncentrale van Bradwell. Op grond van deze gegevens en na raadpleging van de deskundigengroep brengt de Commissie het navolgende advies uit: a) De kortste afstand van de installatie tot het grondgebied van een andere lidstaat, in dit geval Frankrijk, bedraagt ongeveer 110 km. b) Onder normale bedrijfsomstandigheden zal de lozing van gasvormige en vloeibare effluenten geen stralingsbelasting voor de bevolking in andere lidstaten ten gevolge hebben die uit gezondheidsoogpunt van betekenis is. c) Vaste middelactieve afvalstoffen worden ter plaatse opgeslagen. Laagactief afval en bestraalde splijtstofelementen worden ter plaatse opgeslagen en vervolgens weggevoerd voor opberging of opwerking in faciliteiten binnen het Verenigd Koninkrijk. Niet-radioactieve vaste afvalstoffen of reststoffen die van de officiÃ«le controle zijn vrijgegeven, zullen worden vrijgegeven voor verwijdering als gewone afvalstoffen of voor hergebruik of recycling, waarbij steeds zal worden voldaan aan de vrijgavecriteria van de basisnormen (Richtlijn 96/29/Euratom). d) In geval van onvoorziene lozingen van radioactieve afvalstoffen als gevolg van een ongeval van de omvang als in de algemene gegevens beschreven, zijn de doses die de bevolking van een andere lidstaat zou kunnen ontvangen, uit gezondheidsoogpunt niet significant. Concluderend is de Commissie van mening dat uitvoering van het plan voor de lozing van radioactieve afvalstoffen, in welke vorm ook, ten gevolge van de sluiting van de Bradwell-kerncentrale in het Verenigd Koninkrijk, zowel onder normale bedrijfsomstandigheden als in ongevalssituaties van de in de algemene gegevens aangeduide omvang, niet zal leiden tot een uit gezondheidsoogpunt significante radioactieve besmetting van het water, de bodem of het luchtruim van een andere lidstaat.",
  "source": "EUR LEX"
}