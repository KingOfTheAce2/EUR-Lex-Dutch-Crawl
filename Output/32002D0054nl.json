{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0054:NL:HTML\">",
  "content": "EUR-Lex - 32002D0054 - NL Avis juridique important | 32002D0054 2002/54/EG: Besluit van de Raad van 21 januari 2002 inzake de voorlopige toepassing van de overeenkomst tussen de Europese Gemeenschap en de Republiek Zuid-Afrika betreffende de handel in gedistilleerde dranken Publicatieblad Nr. L 028 van 30/01/2002 blz. 0131 - 0131 Besluit van de Raad van 21 januari 2002 inzake de voorlopige toepassing van de overeenkomst tussen de Europese Gemeenschap en de Republiek Zuid-Afrika betreffende de handel in gedistilleerde dranken (2002/54/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name artikel 133 in samenhang met artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is noodzakelijk dat de Gemeenschap en Zuid-Afrika voorzien in de voorlopige toepassing van de overeenkomst tussen de Gemeenschap en de Republiek Zuid-Afrika betreffende de handel in gedistilleerde dranken vanaf 28 januari 2002 totdat de voor Zuid-Afrika vereiste procedures om de overeenkomst in werking te doen treden zijn voltooid. (2) Teneinde de uitvoering van sommige bepalingen van de overeenkomst te vergemakkelijken moet de Commissie worden toegestaan de nodige technische aanpassingen te verrichten overeenkomstig de procedure van artikel 15 van Verordening (EEG) nr. 1576/89 van de Raad van 29 mei 1989 tot vaststelling van de algemene voorschriften betreffende de definitie, de aanduiding en de aanbiedingsvorm van gedistilleerde dranken(1). (3) De daartoe strekkende overeenkomst in de vorm van een briefwisseling moet derhalve worden goedgekeurd, HEEFT HET VOLGENDE BESLUIT VASTGESTELD: Artikel 1 De overeenkomst in de vorm van een briefwisseling die voorziet in de voorlopige toepassing van de overeenkomst tussen de Europese Gemeenschap en de Republiek Zuid-Afrika betreffende de handel in gedistilleerde dranken vanaf 28 januari 2002 wordt hierbij namens de Gemeenschap goedgekeurd. De tekst van de overeenkomst in de vorm van een briefwisseling alsmede de tekst van de overeenkomst betreffende de handel in gedistilleerde dranken zijn aan dit besluit gehecht. Artikel 2 De voorzitter van de Raad is gemachtigd de persoon/personen aan te wijzen die bevoegd is/zijn de overeenkomst in de vorm van een briefwisseling te ondertekenen en aldus te kennen te geven dat de Gemeenschap ermee instemt daaraan gebonden te worden. Artikel 3 Voor de toepassing van artikel 5, lid 8, en artikel 16, lid 2, van de overeenkomst betreffende de handel in gedistilleerde dranken wordt de Commissie hierbij gemachtigd om volgens de procedure van artikel 15 van Verordening (EEG) nr. 1576/89 van de Raad de akten te sluiten die noodzakelijk zijn om de overeenkomst te wijzigen. Artikel 4 De Commissie vertegenwoordigt de Gemeenschap in de Gemengde Comités die bij artikel 17 van de overeenkomst betreffende de handel in gedistilleerde dranken worden ingesteld. Artikel 5 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 21 januari 2002. Voor de Raad De Voorzitter M. Arias Cañete (1) PB L 160 van 12.6.1989, blz. 1. Verordening laatstelijk gewijzigd bij Verordening (EG) nr. 3378/94 (PB L 366 van 31.12.1994, blz. 1).",
  "source": "EUR LEX"
}