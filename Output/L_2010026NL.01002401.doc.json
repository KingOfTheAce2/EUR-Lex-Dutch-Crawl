{
  "url": "http://www.w3.org/1999/xhtml\">",
  "content": "L_2010026NL.01002401.xml 30.1.2010 NL Publicatieblad van de Europese Unie L 26/24 BESLUIT VAN DE SECRETARISSEN-GENERAAL VAN HET EUROPEES PARLEMENT, DE RAAD EN DE COMMISSIE, DE GRIFFIER VAN HET HOF VAN JUSTITIE, DE SECRETARISSEN-GENERAAL VAN DE REKENKAMER, HET EUROPEES ECONOMISCH EN SOCIAAL COMITÉ, HET COMITÉ VAN DE REGIO’S EN DE EUROPESE OMBUDSMAN van 19 januari 2010 tot wijziging van Besluit 2002/621/EG betreffende de organisatie en de werking van het Bureau voor personeelsselectie van de Europese Gemeenschappen (2010/51/EU) DE SECRETARISSEN-GENERAAL VAN HET EUROPEES PARLEMENT, DE RAAD VAN DE EUROPESE UNIE EN DE EUROPESE COMMISSIE, DE GRIFFIER VAN HET HOF VAN JUSTITIE VAN DE EUROPESE UNIE, DE SECRETARISSEN-GENERAAL VAN DE REKENKAMER, VAN HET EUROPEES ECONOMISCH EN SOCIAAL COMITÉ, VAN HET COMITÉ VAN DE REGIO’S, EN VAN DE EUROPESE OMBUDSMAN, Gelet op het Statuut van de ambtenaren van de Europese Gemeenschappen en op de Regeling welke van toepassing is op de andere personeelsleden van de Europese Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) , Gelet op Besluit 2002/620/EG van het Europees Parlement, de Raad, de Commissie, het Hof van Justitie, de Rekenkamer, het Economisch en Sociaal Comité, het Comité van de Regio’s en de Europese Ombudsman van 25 juli 2002 betreffende de oprichting van het Bureau voor personeelsselectie van de Europese Gemeenschappen ( 2 ) , en met name op artikel 5, Na raadpleging van het Comité voor het statuut, Overwegende hetgeen volgt: (1) Het artikel 7 (benoeming van het personeel) van het besluit betreffende de organisatie en de werking van het Bureau voor personeelsselectie van de Europese Gemeenschappen goedgekeurd op 25 juli 2002 biedt niet de mogelijkheid van een inschakeling van arbeidscontractanten overeenkomstig artikel 3 bis, lid 1, onder c) van de Regeling welke van toepassing is op de andere personeelsleden van de Europese Gemeenschappen, daar deze bepaling eerst na de vankrachtwording van het genoemde besluit bij Verordening (EG, Euratom) nr. 723/2004 van de Raad is goedgekeurd ( 3 ) . (2) De ervaring heeft uitgewezen dat het toestaan van verlenging voor onbepaalde tijd van arbeidsovereenkomsten met contractanten dienstig is wanneer het belang van de dienst zulks rechtvaardigt, met name wanneer, vanwege de duur en/of de eigenheid van de taken van het Bureau, een verlenging voor onbepaalde tijd van deze overeenkomsten het Bureau de mogelijkheid biedt tot het behouden van ervaren personeelsleden die de continuïteit en de effectiviteit van de taken kunnen verzekeren. (3) De inschakeling van arbeidscontractanten geschiedt binnen de maxima die zijn gesteld in artikel 3 bis, lid 2, van de Regeling welke van toepassing is op de andere personeelsleden van de Europese Gemeenschappen. (4) De inschakeling van arbeidscontractanten geschiedt binnen de maxima die zijn gesteld in de jaarlijkse begroting van het Bureau, na goedkeuring door de raad van bestuur van EPSO waarin alle instellingen van de Gemeenschap en, als waarnemers, de vertegenwoordiger van de Europese Toezichthouder voor gegevensbescherming en de vertegenwoordigers van het personeel zitting hebben, HEBBEN HET VOLGENDE BESLUIT VASTGESTELD: Artikel 1 In artikel 7 van Besluit 2002/621/EG van de secretarissen-generaal van het Europees Parlement, van de Raad en van de Commissie, de griffier van het Hof van Justitie, de secretarissen-generaal van de Rekenkamer, van het Economisch en Sociaal Comité en van het Comité van de Regio’s, en de vertegenwoordiger van de Europese Ombudsman van 25 juli 2002 betreffende de organisatie en de werking van het Bureau voor personeelsselectie van de Europese Gemeenschappen ( 4 ) wordt het volgende lid 4 bis ingevoegd: „4 bis.   Voor de uitvoering van taken onder toezicht van ambtenaren of tijdelijke ambtenaren kan het Bureau overgaan tot de inschakeling van arbeidscontractanten overeenkomstig artikel 3 bis, lid 1, onder c), van de Regeling welke van toepassing is op de andere personeelsleden van de Europese Gemeenschappen. De inschakeling van arbeidscontractanten geschiedt binnen de maxima die zijn gesteld in de jaarlijkse begroting van het Bureau, aan de hand van de raming van de ontvangsten en de uitgaven zoals deze tevoren door de raad van bestuur van EPSO zijn vastgesteld.”. Artikel 2 Datum van inwerkingtreding Dit besluit treedt in werking op de dag van zijn bekendmaking in het Publicatieblad van de Europese Unie . Voor het Europees Parlement De secretaris-generaal Klaus WELLE Voor de Raad De secretaris-generaal Pierre DE BOISSIEU Voor de Commissie De secretaris-generaal Catherine DAY Voor het Hof van Justitie van de Europese Unie De griffier Roger GRASS Voor de Rekenkamer De secretaris-generaal Eduardo RUIZ GARCÍA Voor het Europees Economisch en Sociaal Comité De secretaris-generaal Martin WESTLAKE Voor het Comité van de Regio’s De secretaris-generaal Gerhard STAHL Voor de Europese Ombudsman De secretaris-generaal Ian HARDEN ( 1 ) PB L 56 van 4.3.1968, blz. 1 . ( 2 ) PB L 197 van 26.7.2002, blz. 53 . ( 3 ) PB L 124 van 27.4.2004, blz. 1 . ( 4 ) PB L 197 van 26.7.2002, blz. 56 .",
  "source": "EUR LEX"
}