{
  "url": "http://www.w3.org/1999/xhtml\">",
  "content": "L_2023206NL.01007001.xml 21.8.2023 NL Publicatieblad van de Europese Unie L 206/70 UITVOERINGSBESLUIT (EU) 2023/1646 VAN DE COMMISSIE van 17 augustus 2023 tot wijziging van Uitvoeringsbesluit (EU) 2021/76 wat betreft geharmoniseerde normen inzake veiligheidsregels voor de vervaardiging en de installatie van liften (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 14 van Richtlijn 2014/33/EU van het Europees Parlement en de Raad ( 2 ) worden liften en veiligheidscomponenten voor liften die in overeenstemming zijn met geharmoniseerde normen of delen daarvan waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage I bij die richtlijn beschreven essentiële veiligheids- en gezondheidseisen die door die normen of delen daarvan worden bestreken. (2) De Commissie heeft het Europees Comité voor Normalisatie (CEN) bij Uitvoeringsbesluit C(2016) 5884 van de Commissie ( 3 ) verzocht om geharmoniseerde normen op te stellen door bestaande geharmoniseerde normen te herzien ter ondersteuning van Richtlijn 2014/33/EU, om te waarborgen dat deze de algemeen erkende stand van de techniek blijven weerspiegelen teneinde te voldoen aan de essentiële veiligheids- en gezondheidseisen van bijlage I bij Richtlijn 2014/33/EU en, in voorkomend geval, aan de essentiële veiligheids- en gezondheidseisen van bijlage I bij Richtlijn 2006/42/EG van het Europees Parlement en de Raad ( 4 ) , overeenkomstig punt 1.1 van bijlage I bij Richtlijn 2014/33/EU. (3) Op basis van het verzoek in Uitvoeringsbesluit C(2016) 5884 van de Commissie heeft het CEN de geharmoniseerde normen EN 81-21:2009, zoals gewijzigd bij EN 81-21:2009+A1:2012, EN 81-28:2003, EN 81-58:2003, EN 81-70:2003, zoals gewijzigd bij EN 81-70:2003/A1:2004, en geharmoniseerde norm EN 81-77:2013, waarvan de referentie is bekendgemaakt bij Uitvoeringsbesluit (EU) 2021/76 van de Commissie ( 5 ) , herzien. De herziening werd uitgevoerd om die normen aan te passen aan het rechtskader van Richtlijn 2014/33/EU en de rechtszekerheid en juridische duidelijkheid te vergroten, door een nauwkeurigere informatie in bijlage ZA bij die normen op te nemen en door de normatieve referenties te voorzien van een datum. Naar aanleiding daarvan heeft het CEN de normen EN 81-21:2022 inzake nieuwe personenliften en personen-goederenliften in bestaande gebouwen, EN 81-28:2022 betreffende het afstandsalarm voor personenliften en personen-goederenliften, EN 81-58:2022 inzake beproeving van brandwerendheid van schachtdeuren en EN 81-70:2021+A1:2022 betreffende toegankelijkheid van liften voor personen met een handicap, alsook geharmoniseerde norm EN 81-77: 2022 betreffende liften blootgesteld aan seismische omstandigheden, vastgesteld, maar aan deze normen zijn geen substantiële technische wijzigingen aangebracht. (4) Samen met het CEN heeft de Commissie onderzocht of de geharmoniseerde normen EN 81-21:2022, EN 81-28:2022, EN 81-58:2022, EN 81-70:2021+A1:2022 en EN 81-77:2022 voldoen aan het verzoek in Uitvoeringsbesluit C(2016) 5884. (5) De geharmoniseerde normen EN 81-21:2022, EN 81-28:2022, EN 81-58:2022, EN 81-70:2021+A1:2022 en EN 81-77:2022 voldoen aan de in Richtlijn 2014/33/EU vastgestelde essentiële veiligheids- en gezondheidseisen die zij beogen te bestrijken. Derhalve moeten de referenties van die normen worden bekendgemaakt in het Publicatieblad van de Europese Unie . (6) In bijlage I bij Uitvoeringsbesluit (EU) 2021/76 worden de referentienummers vermeld van geharmoniseerde normen die een vermoeden van conformiteit met Richtlijn 2014/33/EU vestigen. Om ervoor te zorgen dat de referenties van geharmoniseerde normen die ter ondersteuning van Richtlijn 2014/33/EU zijn opgesteld in één handeling worden vermeld, moeten de referenties van de normen EN 81-21:2022, EN 81-28:2022, EN 81-58:2022, EN 81-70:2021+A1:2022 en EN 81-77:2022 in die bijlage worden opgenomen. (7) De referentienummers van de geharmoniseerde normen EN 81-21:2009, zoals gewijzigd bij EN 81-21:2009+A1:2012, EN 81-28:2003, EN 81-58:2003, EN 81-70:2003, zoals gewijzigd bij EN 81-70:2003/A1:2004, en geharmoniseerde norm EN 81-77:2013, moeten uit het Publicatieblad van de Europese Unie worden geschrapt, aangezien die normen zijn herzien. Het is daarom passend die referentienummers uit bijlage I bij Uitvoeringsbesluit (EU) 2021/76 te schrappen. (8) Uitvoeringsbesluit (EU) 2021/76 moet daarom dienovereenkomstig worden gewijzigd. (9) Om fabrikanten voldoende tijd te geven om zich voor te bereiden op de toepassing van de herziene normen, moet de schrapping van de referenties van de geharmoniseerde normen EN 81-21:2009, zoals gewijzigd bij EN 81-21:2009+A1:2012, EN 81-28:2003, EN 81-58:2003, EN 81-70:2003, zoals gewijzigd bij EN 81-70:2003/A1:2004, en geharmoniseerde norm EN 81-77:2013 worden uitgesteld. (10) Door naleving van een geharmoniseerde norm wordt met ingang van de datum van bekendmaking van de referentie van deze norm in het Publicatieblad van de Europese Unie een vermoeden van conformiteit gevestigd met de bijbehorende essentiële eisen die in de harmonisatiewetgeving van de Unie zijn opgenomen. Dit besluit moet in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2021/76 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . De punten 1, 3, 5, 7 en 9 van de bijlage zijn van toepassing met ingang van 21 februari 2025. Gedaan te Brussel, 17 augustus 2023. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2014/33/EU van het Europees Parlement en de Raad van 26 februari 2014 betreffende de harmonisatie van de wetgevingen van de lidstaten inzake liften en veiligheidscomponenten voor liften ( PB L 96 van 29.3.2014, blz. 251 ). ( 3 ) Uitvoeringsbesluit C(2016) 5884 van de Commissie van 21 september 2016 betreffende een normalisatieverzoek aan het Europees Comité voor Normalisatie met betrekking tot liften en veiligheidscomponenten voor liften ter ondersteuning van Richtlijn 2014/33/EU van het Europees Parlement en de Raad. ( 4 ) Richtlijn 2006/42/EG van het Europees Parlement en de Raad van 17 mei 2006 betreffende machines en tot wijziging van Richtlijn 95/16/EG ( PB L 157 van 9.6.2006, blz. 24 ). ( 5 ) Uitvoeringsbesluit (EU) 2021/76 van de Commissie van 26 januari 2021 betreffende ter ondersteuning van Richtlijn 2014/33/EU van het Europees Parlement en de Raad opgestelde geharmoniseerde normen voor liften en veiligheidscomponenten voor liften ( PB L 27 van 27.1.2021, blz. 20 ). BIJLAGE Bijlage I wordt als volgt gewijzigd: 1) Vermelding 2 wordt geschrapt. 2) De volgende vermelding 2 bis wordt ingevoegd: “2 bis. EN 81-21:2022 Veiligheidsregels voor de vervaardiging en de installatie van liften — Liften voor het vervoer van personen en goederen — Deel 21: Nieuwe personenliften en personen-goederenliften in bestaande gebouwen” 3) Vermelding 4 wordt geschrapt. 4) De volgende vermelding 4 bis wordt ingevoegd: “4 bis. EN 81-28:2022 Veiligheidsregels voor de vervaardiging en de installatie van liften — Liften voor het vervoer van personen en goederen — Deel 28: Afstandsalarm voor personen- en personen-goederenliften” 5) Vermelding 6 wordt geschrapt. 6) De volgende vermelding 6 bis wordt ingevoegd: “6 bis. EN 81-58:2022 Veiligheidsregels voor de vervaardiging en de installatie van liften — Onderzoek en beproevingen — Deel 58: Beproeving van brandwerendheid van schachtdeuren” 7) Vermelding 7 wordt geschrapt. 8) De volgende vermelding 7 bis wordt ingevoegd: “7 bis. EN 81-70:2021+A1:2022 Veiligheidsregels voor de vervaardiging en de installatie van liften — Speciale toepassingen voor personenliften en personen-goederenliften — Deel 70: Toegankelijkheid van liften voor personen inclusief personen met een handicap” 9) Vermelding 11 wordt geschrapt. 10) De volgende vermelding 11 bis wordt ingevoegd: “11 bis. EN 81-77:2022 Veiligheidsregels voor de vervaardiging en de installatie van liften — Speciale toepassingen voor personenliften en personen-goederenliften — Deel 77: Liften blootgesteld aan seismische omstandigheden”",
  "source": "EUR LEX"
}