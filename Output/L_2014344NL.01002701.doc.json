{
  "url": "http://www.w3.org/1999/xhtml\">",
  "content": "L_2014344NL.01002701.xml 29.11.2014 NL Publicatieblad van de Europese Unie L 344/27 BESLUIT VAN DE EUROPESE CENTRALE BANK van 24 november 2014 tot wijziging van Besluit ECB/2013/46 inzake de goedkeuring met betrekking tot de omvang van de muntenuitgifte in 2014 (ECB/2014/47) (2014/856/EU) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, inzonderheid artikel 128, lid 2, Overwegende: (1) De Europese Centrale Bank (ECB) heeft vanaf 1 januari 1999 het alleenrecht de omvang van de uitgifte van munten door de lidstaten die de euro als munt hebben goed te keuren. (2) Uitgaande van door de lidstaten aan de ECB voorgelegde schattingen van de vraag naar euromunten in 2014, heeft de ECB in Besluit ECB/2013/46 haar goedkeuring verleend aan de totale omvang van euromunten bestemd voor circulatie en euromunten voor verzamelaars niet bestemd voor circulatie ( 1 ) . (3) Op 8 oktober 2014 verzocht de Central Bank of Cyprus om een verhoging van de omvang van euromunten die Cyprus in 2014 mag uitgeven, en wel van 5,1 miljoen EUR naar 10 miljoen EUR, zulks om te kunnen voldoen aan een onverwacht gestegen euromuntenvraag. (4) De ECB verleent haar goedkeuring aan het bovengenoemde verzoek om een verhoging van de omvang van euromunten bestemd voor circulatie die Cyprus in 2014 mag uitgeven. (5) Op 24 oktober 2014 verzocht de Bank of Greece om een verhoging van de omvang van euromunten die Griekenland in 2014 mag uitgeven, en wel van 6,856 miljoen EUR naar 12,856 miljoen EUR, zulks om te kunnen voldoen aan een onverwacht gestegen euromuntenvraag. (6) De ECB verleent haar goedkeuring aan het bovengenoemde verzoek om een verhoging van de omvang van voor circulatie bestemde euromunten die Griekenland in 2014 mag uitgeven. (7) Bijgevolg moet Besluit ECB/2013/46 dienovereenkomstig gewijzigd worden, HEEFT HET VOLGENDE BESLUIT VASTGESTELD: Artikel 1 Wijziging De tabel in artikel 1 van Besluit ECB/2013/46 wordt als volgt vervangen: (miljoen EUR) Uitgifte van munten bestemd voor de circulatie en uitgifte van munten voor verzamelaars (niet bestemd voor de circulatie) in 2014 België 24,925 Duitsland 655 Estland 11,14 Ierland 48,96 Griekenland 12,856 Spanje 201,24 Frankrijk 267 Italië 58,36 Cyprus 10 Letland 80,91 Luxemburg 45 Malta 10,04 Nederland 97,5 Oostenrijk 247 Portugal 20,4 Slovenië 12 Slowakije 21,4 Finland 60” Artikel 2 Vankrachtwording Dit besluit wordt van kracht op de dag van notificatie aan de geadresseerden. Artikel 3 Geadresseerden Dit besluit is gericht tot de lidstaten die de euro als munt hebben. Gedaan te Frankfurt am Main, 24 november 2014. De president van de ECB Mario DRAGHI ( 1 ) Besluit ECB/2013/46 van 6 december 2013 inzake de goedkeuring met betrekking tot de omvang van de muntenuitgifte in 2014 ( PB L 349 van 21.12.2013, blz. 109 ).",
  "source": "EUR LEX"
}