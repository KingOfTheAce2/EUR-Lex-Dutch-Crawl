{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0356:NL:HTML\">",
  "content": "EUR-Lex - 31988D0356 - NL Avis juridique important | 31988D0356 88/356/EEG: Besluit van de Raad van 7 juni 1988 houdende aanvaarding van de Gemeenschap van bijlage E.4 van de Internationale Overeenkomst inzake de vereenvoudiging en de harmonisatie van douaneprocedures Publicatieblad Nr. L 161 van 28/06/1988 blz. 0012 - 0015 Bijzondere uitgave in het Fins: Hoofdstuk 11 Deel 14 blz. 0090 Bijzondere uitgave in het Zweeds: Hoofdstuk 11 Deel 14 blz. 0090 BESLUIT VAN DE RAAD van 7 juni 1988 houdende aanvaarding van de Gemeenschap van bijlage E.4 van de Internationale Overeenkomst inzake de vereenvoudiging en de harmonisatie van douaneprocedures ( 88/356/EEG ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 28, 43, 113 en 235, Gezien het voorstel van de Commissie, Gezien het advies van het Europese Parlement ( 1 ), Overwegende dat de Gemeenschap bij Besluit 75/199/EEG ( 2 ) de Internationale Overeenkomst inzake de vereenvoudiging en de harmonisatie van douaneprocedures heeft gesloten; Overwegende dat de aanvaarding van bijlagen bij de Internationale Overeenkomst inzake de vereenvoudiging en de harmonisatie van douaneprocedures een daadwerkelijke bijdrage levert tot vereenvoudiging en ontwikkeling van de internationale handel; Overwegende dat bijlage E.4 betreffende actieve veredeling - terugbetalingssysteem door de Gemeenschap kan worden aanvaard; Overwegende dat aanvaarding onder enig voorbehoud dient te geschieden ten einde rekening te houden met specifieke eisen van de douane-unie en het bij de harmonisatie van douanewetgeving bereikte niveau, BESLUIT : Artikel 1 Bijlage E.4 bij de Internationale Overeenkomst inzake de vereenvoudiging en de harmonisatie van douaneprocedures, betreffende actieve veredeling - terugbetalingssysteem wordt hierbij namens de Gemeenschap aanvaard met een voorbehoud van  algemene aard en een voorbehoud betreffende norm 5 . De tekst van bijlage E.4 en de punten van voorbehoud zijn aan dit besluit gehecht . Artikel 2 De Voorzitter van de Raad wijst de persoon aan die bevoegd is om de Secretaris-generaal van de Internationale Douaneraad in kennis te stellen van de aanvaarding door de Gemeenschap van de in artikel 1 genoemde bijlage met de in dat artikel  vermelde punten van voorbehoud . Gedaan te Luxemburg, 7 juni 1988 . Voor de Raad De Voorzitter M . BANGEMANN  ( 1 ) PB nr . C 167 van 27 . 6 . 1988 . ( 2 ) PB nr . L 100 van 21 . 4 . 1975, blz . 1 .",
  "source": "EUR LEX"
}