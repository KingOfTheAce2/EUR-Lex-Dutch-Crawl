{
  "url": "http://www.w3.org/1999/xhtml\">",
  "content": "L_2019173NL.01003601.xml 27.6.2019 NL Publicatieblad van de Europese Unie L 173/36 VERORDENING (EU) 2019/1089 VAN DE RAAD van 6 juni 2019 betreffende de verdeling van de vangstmogelijkheden in het kader van het protocol tot uitvoering van de partnerschapsovereenkomst inzake visserij tussen de Europese Gemeenschap en de Republiek Guinee-Bissau (2019-2024) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Op 17 maart 2008 heeft de Raad Verordening (EG) nr. 241/2008 ( 1 ) vastgesteld, waarbij de Partnerschapsovereenkomst inzake visserij tussen de Europese Gemeenschap en de Republiek Guinee-Bissau ( 2 ) (\"de overeenkomst\") werd gesloten. De overeenkomst is op 15 april 2008 in werking getreden, is stilzwijgend verlengd en is nog steeds van kracht. (2) Het vorige protocol bij de overeenkomst is op 23 november 2017 verstreken. (3) De Commissie heeft namens de Unie onderhandeld over een nieuw protocol. Naar aanleiding van die onderhandelingen is het nieuwe protocol op 15 november 2018 geparafeerd. (4) Overeenkomstig Besluit (EU) 2019/1088 van de Raad ( 3 ) is het protocol tot uitvoering van de partnerschapsovereenkomst inzake visserij tussen de Europese Gemeenschap en de Republiek Guinee-Bissau (2019-2024) (\"het protocol\") op 15 juni 2019 ondertekend. (5) De in het protocol vastgestelde vangstmogelijkheden moeten over de lidstaten worden verdeeld voor de periode van toepassing van het protocol. (6) Om ervoor te zorgen dat de vaartuigen van de Unie spoedig met hun visserijactiviteiten kunnen starten, zal het protocol voorlopig van toepassing zijn met ingang van de ondertekening ervan. Daarom moet deze verordening van toepassing worden met ingang van diezelfde datum, HEEFT DE VOLGENDE VERORDENING VASTGESTELD: Artikel 1 Definities Voor de toepassing van deze verordening wordt onder \"over grote afstanden trekkende soorten\" de in bijlage I bij het Zeerechtverdrag van de Verenigde Naties van 1982 opgenomen soorten verstaan, met uitzondering van de familie van de Alopiidae , de familie van de Sphyrnidae en de volgende soorten: Cetorhinus maximus, Rhincodon typus, Carcharodon carcharias, Carcharinus falciformis en Carcharinus longimanus . Artikel 2 Vangstmogelijkheden De vangstmogelijkheden die zijn vastgesteld in het kader van het protocol tot uitvoering van de partnerschapsovereenkomst inzake visserij tussen de Europese Gemeenschap en de Republiek Guinee-Bissau (2019-2024) worden over de lidstaten verdeeld overeenkomstig de artikelen 3 en 4 van deze verordening. Artikel 3 Demersale en kleine pelagische soorten De vangstmogelijkheden voor de demersale en de kleine pelagische soorten worden als volgt over de lidstaten verdeeld: 1. in het eerste en het tweede jaar van toepassing van het protocol, op basis van een visserijinspanningsregeling (brutoregisterton, brt): a) vriestrawlers voor de garnaalvisserij: Spanje 2 500  brt; Griekenland 140 brt; Portugal 1 060  brt; b) vriestrawlers voor de visvangst en voor de vangst van koppotigen: Spanje 2 900  brt; Griekenland 225 brt; Italië 375 brt; c) trawlers voor kleine pelagische soorten: Spanje 3 500  brt; Portugal 500 brt; Litouwen 5 000  brt; Letland 5 000  brt; Polen 1 000  brt; 2. vanaf het derde jaar van toepassing van het protocol, op basis van een regeling waarbij vangstbeperkingen per soort (totaal toegestane vangst, TAC) worden vastgesteld: a) vriestrawlers voor de garnaalvisserij: Spanje 1 650  ton; Griekenland 100 ton; Portugal 750 ton; b) vriestrawlers voor de visvangst: Spanje 9 500  ton; Griekenland 500 ton; Italië 1 000  ton; c) vriestrawlers voor de vangst van koppotigen: Spanje 1 200  ton; Griekenland 150 ton; Italië 150 ton; d) trawlers voor kleine pelagische soorten: Spanje 3 900  ton; Portugal 700 ton; Litouwen 6 000  ton; Letland 6 000  ton; Polen 1 400  ton. Artikel 4 Over grote afstanden trekkende soorten De vangstmogelijkheden voor over grote afstanden trekkende soorten worden als volgt verdeeld: a) vriesschepen voor de tonijnvisserij met de zegen en vaartuigen voor de visserij met de drijvende beug: Spanje 14 vaartuigen; Frankrijk 12 vaartuigen; Portugal 2 vaartuigen; b) vaartuigen voor de tonijnvisserij met de hengel: Spanje 10 vaartuigen; Frankrijk 3 vaartuigen. Artikel 5 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van 15 juni 2019. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 6 juni 2019. Voor de Raad De voorzitter A. BIRCHALL ( 1 ) Verordening (EG) nr. 241/2008 van de Raad van 17 maart 2008 betreffende de sluiting van de Partnerschapsovereenkomst inzake visserij tussen de Europese Gemeenschap en de Republiek Guinee-Bissau ( PB L 75 van 18.3.2008, blz. 49 ). ( 2 ) PB L 342 van 27.12.2007, blz. 5 . ( 3 ) Besluit (EU) 2019/1088 van de Raad van 6 juni 2019 betreffende de ondertekening, namens de Europese Unie, en de voorlopige toepassing van het protocol tot uitvoering van de partnerschapsovereenkomst inzake visserij tussen de Europese Gemeenschap en de Republiek Guinee-Bissau (2019-2024) (zie bladzijde 1 van dit Publicatieblad).",
  "source": "EUR LEX"
}