{
  "url": "http://www.w3.org/1999/xhtml\">",
  "content": "L_2006057NL.01001501.xml 28.2.2006 NL Publicatieblad van de Europese Unie L 57/15 BESLUIT VAN DE RAAD van 21 februari 2006 inzake de sluiting van een protocol bij de Overeenkomst tussen de Europese Gemeenschap, de Republiek IJsland en het Koninkrijk Noorwegen betreffende de criteria en de mechanismen voor de vaststelling van de staat die verantwoordelijk is voor de behandeling van een asielverzoek dat in een lidstaat, in IJsland of in Noorwegen wordt ingediend (Voor de EER relevante tekst) (2006/167/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 63, punt 1, onder a), in samenhang met artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) De Commissie heeft namens de Europese Gemeenschap met de Republiek IJsland en het Koninkrijk Noorwegen onderhandeld over een protocol bij de Overeenkomst tussen de Europese Gemeenschap, de Republiek IJsland en het Koninkrijk Noorwegen betreffende de criteria en de mechanismen voor de vaststelling van de staat die verantwoordelijk is voor de behandeling van een asielverzoek dat in een lidstaat, in IJsland of in Noorwegen wordt ingediend. (2) Dit protocol is, behoudens eventuele sluiting ervan op een later tijdstip, op 29 juni 2005 namens de Gemeenschap ondertekend overeenkomstig het besluit van 13 juni 2005. (3) Dit protocol dient te worden goedgekeurd. (4) Overeenkomstig artikel 3 van het aan het Verdrag betreffende de Europese Unie en het Verdrag tot oprichting van de Europese Gemeenschap gehechte protocol betreffende de positie van het Verenigd Koninkrijk en Ierland, nemen het Verenigd Koninkrijk en Ierland deel aan de aanneming en toepassing van dit besluit. (5) Overeenkomstig de artikelen 1 en 2 van het aan het Verdrag betreffende de Europese Unie en het Verdrag tot oprichting van de Europese Gemeenschap gehechte protocol betreffende de positie van Denemarken, neemt Denemarken niet deel aan de aanneming van dit besluit; dit besluit is bijgevolg niet bindend voor, noch van toepassing op Denemarken, BESLUIT: Artikel 1 Het protocol bij de Overeenkomst tussen de Europese Gemeenschap, de Republiek IJsland en het Koninkrijk Noorwegen betreffende de criteria en de mechanismen voor de vaststelling van de staat die verantwoordelijk is voor de behandeling van een asielverzoek dat in een lidstaat, in IJsland of in Noorwegen wordt ingediend, wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 De voorzitter van de Raad verricht de in artikel 5, tweede alinea, van het protocol bedoelde kennisgeving ( 2 ) . Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 21 februari 2006. Voor de Raad De voorzitster K. GASTINGER ( 1 ) Advies uitgebracht op 13 december 2005 (nog niet in het bekendgemaakt in het Publicatieblad). ( 2 ) De datum van inwerkingtreding van het protocol is de eerste dag van de tweede maand volgende op de kennisgeving door de overeenkomstsluitende partijen.",
  "source": "EUR LEX"
}