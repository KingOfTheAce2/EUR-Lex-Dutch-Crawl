{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2161:NL:HTML\">",
  "content": "EUR-Lex - 31991R2161 - NL Avis juridique important | 31991R2161 Verordening (EEG) nr. 2161/91 van de Commissie van 22 juli 1991 tot wijziging van Verordening (EEG) nr. 2067/91 tot vaststelling van de uitvoerrestituties in de sector rundvlees Publicatieblad Nr. L 201 van 24/07/1991 blz. 0011 - 0011 VERORDENING ( EEG ) Nr . 2161/91 VAN DE COMMISSIE  van 22 juli 1991  tot wijziging van Verordening ( EEG ) nr . 2067/91 tot vaststelling van de uitvoerrestituties in de sector rundvlees DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening ( EEG ) nr . 805/68 van de Raad van 27 juni 1968 houdende een gemeenschappelijke ordening der markten in de sector rundvlees ( 1 ), laatstelijk gewijzigd bij Verordening ( EEG ) nr . 1628/91 ( 2 ), en met name op artikel 18, Gezien het advies van het Monetair Comité, Overwegende dat krachtens artikel 18 van Verordening ( EEG ) nr . 805/68 het verschil tussen de prijzen van de in artikel 1 van die verordening bedoelde produkten op de wereldmarkt en in de Gemeenschap kan worden overbrugd met een restitutie bij uitvoer; Overwegende dat bij Verordening ( EEG) nr . 885/68 van de Raad ( 3 ), laatstelijk gewijzigd bij Verordening ( EEG ) nr . 427/77 ( 4 ), de algemene voorschriften betreffende de toekenning van restituties bij uitvoer in de sector rundvlees en de criteria voor het  bepalen van het bedrag ervan zijn vastgesteld; Overwegende dat bij Verordening ( EEG ) nr . 2067/91 van de Commissie ( 5 ) Libanon is ingedeeld bij de landen van bestemming van groep 02, hetgeen in overeenstemming is met zijn geografische ligging; Overwegende dat, om de verkoopvoorwaarden ongewijzigd te houden die zijn vastgesteld bij de Verordeningen ( EEG ) nr . 398/91 van de Commissie ( 6 ) en ( EEG ) nr . 1785/91 van de Commissie ( 7 ) betreffende de verkoop in het kader van de procedure van  Verordening ( EEG ) nr . 2539/84 ( 8 ), gewijzigd bij Verordening ( EEG ) nr . 1809/87 ( 9 ), van rundvlees met been van bepaalde interventiebureaus, bestemd voor uitvoer, van deze indeling moet worden afgeweken in de zin dat Libanon voor de betrokken  verkooptransacties in groep 03 wordt gehandhaafd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE VERORDENING VASTGESTELD : Artikel 1 In afwijking van het bepaalde in voetnoot ( 7 ) van de bijlage van Verordening ( EEG ) nr . 2067/91 wordt Libanon geacht te behoren tot de bestemmingen van groep 03 voor uitvoertransacties in het kader van de Verordeningen ( EEG ) nr . 398/91 en  ( EEG ) nr . 1785/91 . Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel, 22 juli 1991 . Voor de Commissie Ray MAC SHARRY Lid van de Commissie ( 1 ) PB nr . L 148 van 28 . 6 . 1968, blz . 24 . ( 2 ) PB nr . L 150 van 15 . 6 . 1991, blz . 16 . ( 3 ) PB nr . L 156 van 4 . 7 . 1968, blz . 2 . ( 4 ) PB nr . L 61 van 5 . 3 . 1977, blz . 16 . ( 5 ) PB nr . L 191 van 16 . 7 . 1991, blz . 5 . ( 6 ) PB nr . L 48 van 21 . 2 . 1991,  blz . 5 . ( 7 ) PB nr . L 160 van 25 . 6 . 1991, blz . 13 . ( 8 ) PB nr . L 238 van 6 . 9 . 1984, blz . 13 . ( 9 ) PB nr. L 170 van 30 . 6 . 1987, blz . 23 .",
  "source": "EUR LEX"
}