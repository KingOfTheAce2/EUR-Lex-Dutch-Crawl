{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991R2677:NL:HTML\">",
  "content": "EUR-Lex - 31991R2677 - NL Avis juridique important | 31991R2677 Verordening (EEG) nr. 2677/91 van de Commissie van 9 september 1991 tot vaststelling van de hoeveelheden op het grondgebied van de voormalige Duitse Democratische Republiek boven de normale overdrachtshoeveelheid Publicatieblad Nr. L 253 van 10/09/1991 blz. 0017 - 0017 Bijzondere uitgave in het Fins: Hoofdstuk 3 Deel 39 blz. 0007 Bijzondere uitgave in het Zweeds: Hoofdstuk 3 Deel 39 blz. 0007 VERORDENING (EEG) Nr. 2677/91 VAN DE COMMISSIE  van 9 september 1991  tot vaststelling van de hoeveelheden op het grondgebied van de voormalige Duitse Democratische Republiek boven de normale overdrachtshoeveelheid DE COMMISSIE VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3577/90 van de Raad van 4 december 1990 inzake de in verband met de Duitse eenwording in de landbouwsector noodzakelijke overgangsmaatregelen en aanpassingen (1), inzonderheid op artikel 7, lid 2, Overwegende dat in Verordening (EEG) nr. 3577/90 is bepaald dat alle particuliere voorraden produkten waarvoor een verordening inzake een gemeenschappelijke marktordening voor landbouwprodukten geldt en die op de dag van de Duitse eenwording op het  grondgebied van de voormalige Duitse Democratische Republiek in het vrije verkeer zijn, voor zover zij groter zijn dan de normaal geachte overdrachtshoeveelheid, door Duitsland voor eigen rekening moeten worden weggewerkt; Overwegende dat op grond van artikel 7 van die verordening de normale overdrachtshoeveelheid voor elk produkt moet worden gedefinieerd aan de hand van de criteria en doelstellingen van de betrokken gemeenschappelijke marktordening; Overwegende dat in Verordening (EEG) nr. 2676/91 van de Commissie van 9 september 1991 inzake de voorraden landbouwprodukten op het grondgebied van de voormalige Duitse Democratische Republiek (2) de criteria voor de vaststelling van de hoeveelheden  boven de normale overdrachtshoeveelheid zijn vastgesteld; Overwegende dat voor granen, varkensvlees, rundvlees en boter de hoeveelheid boven de normaal geachte overdrachtshoeveelheid kan worden bepaald aan de hand van een balans over de periode van 1 juli 1990 tot en met 30 juni 1991; Overwegende dat het dienstig is de balansperiode te laten ingaan op de datum waarop de economische, monetaire en sociale unie tussen de beide delen van Duitsland tot stand is gekomen, dat wil zeggen op 1 juli 1990; dat een periode van twaalf maanden na  die datum het mogelijk maakt rekening te houden met de ingrijpende veranderingen die voor en na de eenmaking op het grondgebied van de voormalige Duitse Democratische Republiek zijn opgetreden en met het effect van de aanpassing van de Oostduitse  produktie aan het gemeenschappelijk landbouwbeleid; dat deze periode ook samenvalt met de verkoopseizoenen voor granen en varkensvlees; Overwegende dat de in deze verordening vervatte maatregelen in overeenstemming zijn met het advies van alle betrokken Comit√©s van beheer, HEEFT DE VOLGENDE VERORDENING VASTGESTELD: Artikel 1 De onderstaande hoeveelheden worden aangemerkt als hoeveelheden boven de normale overdrachtshoeveelheid in de zin van artikel 7 van Verordening (EEG) nr. 3577/90: - granen van de GN-codes 1001 90, 1002 en 1003: 1 151 000 ton - varkensvlees van GN-code 0203: 90 000 ton - rundvlees: 158 000 ton - boter: 36 000 ton. Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke  Lid-Staat. Gedaan te Brussel, 9 september 1991. Voor de Commissie Ray MAC SHARRY Lid van de Commissie (1) PB nr. L 353 van 17. 12. 1990, blz. 23. (2) Zie bladzijde 14 van dit Publikatieblad.",
  "source": "EUR LEX"
}