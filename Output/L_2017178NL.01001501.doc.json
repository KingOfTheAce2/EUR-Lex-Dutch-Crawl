{
  "url": "http://www.w3.org/1999/xhtml\">",
  "content": "L_2017178NL.01001501.xml 11.7.2017 NL Publicatieblad van de Europese Unie L 178/15 BESLUIT (EU) 2017/1246 VAN DE COMMISSIE van 7 juni 2017 tot goedkeuring van de afwikkelingsregeling voor Banco Popular Español S.A. (Kennisgeving geschied onder nummer C(2017) 4038) (Slecht de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 806/2014 van het Europees Parlement en de Raad van 15 juli 2014 tot vaststelling van eenvormige regels en een eenvormige procedure voor de afwikkeling van kredietinstellingen en bepaalde beleggingsondernemingen in het kader van een gemeenschappelijk afwikkelingsmechanisme en een gemeenschappelijk afwikkelingsfonds en tot wijziging van Verordening (EU) nr. 1093/2010 ( 1 ) , en met name artikel 18, lid 7, tweede alinea, Overwegende hetgeen volgt: (1) Op 7 juni 2017 om 05:13 uur heeft de Gemeenschappelijke Afwikkelingsraad (GAR) een afwikkelingsregeling voor Banco Popular Español SA aan de Commissie doen toekomen overeenkomstig artikel 18, lid 7, van Verordening (EU) nr. 806/2014. (2) De GAR stelt in de afwikkelingsregeling vast dat aan alle in artikel 18, lid 1, van Verordening (EU) nr. 806/2014 vastgestelde voorwaarden voor afwikkeling is voldaan wat betreft Banco Popular Español SA, en beoordeelt waarom een afwikkelingsmaatregel noodzakelijk is in het algemeen belang. (3) Bij de afwikkelingsregeling wordt Banco Popular Español SA overeenkomstig artikel 18, lid 6, van Verordening (EU) nr. 806/2014 in afwikkeling geplaatst en wordt vastgesteld dat het instrument van verkoop van de onderneming wordt toegepast op de instelling in afwikkeling. In de afwikkelingsregeling wordt ook gemotiveerd waarom al die elementen adequaat zijn. (4) De Commissie stemt in met de afwikkelingsregeling. Met name stemt zij in met de door de GAR opgegeven redenen ter motivering van de noodzaak van een afwikkeling in het algemeen belang overeenkomstig artikel 5 van Verordening (EU) nr. 806/2014. (5) De door de GAR ingediende afwikkelingsregeling moet derhalve worden goedgekeurd, HEEFT HET VOLGENDE BESLUIT VASTGESTELD: Artikel 1 De afwikkelingsregeling voor Banco Popular Español SA wordt goedgekeurd. Artikel 2 Dit besluit is gericht tot de Gemeenschappelijke Afwikkelingsraad. Gedaan te Brussel, 7 juni 2017. Voor de Commissie Valdis DOMBROVSKIS Vicevoorzitter ( 1 ) PB L 225 van 30.7.2014, blz. 1 .",
  "source": "EUR LEX"
}