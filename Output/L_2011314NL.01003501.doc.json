{
  "url": "http://www.w3.org/1999/xhtml\">",
  "content": "L_2011314NL.01003501.xml 29.11.2011 NL Publicatieblad van de Europese Unie L 314/35 BESLUIT 2011/764/GBVB VAN DE RAAD van 28 november 2011 tot intrekking van Besluit 2011/210/GBVB inzake een militaire operatie van de Europese Unie ter ondersteuning van humanitaire hulpoperaties naar aanleiding van de crisissituatie in Libië (EUFOR Libië) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 1 april 2011 Besluit 2011/210/GBVB vastgesteld ( 1 ) . (2) In een brief van 27 oktober 2011 heeft de operationeel commandant van de Europese Unie aangekondigd dat het operationeel hoofdkwartier op 10 november 2011 zal worden gesloten. Daarom moet Besluit 2011/210/GBVB overeenkomstig artikel 13, lid 3, daarvan met ingang van 10 november 2011 worden ingetrokken. (3) In Besluit 2008/975/GBVB van de Raad van 18 december 2008 tot instelling van een mechanisme voor het beheer van de financiering van de gemeenschappelijke kosten van de operaties van de Europese Unie die gevolgen hebben op militair of defensiegebied (Athena) ( 2 ) zijn de procedures voor de controle en het afleggen van rekening en verantwoording van een operatie vastgesteld, HEEFT HET VOLGENDE BESLUIT VASTGESTELD: Artikel 1 Besluit 2011/210/GBVB wordt ingetrokken met ingang van 10 november 2011. De intrekking laat de procedures onverlet die in Besluit 2008/975/GBVB zijn vastgesteld voor de controle en het afleggen van rekening en verantwoording van een operatie. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 28 november 2011. Voor de Raad De voorzitster K. SZUMILAS ( 1 ) PB L 89 van 5.4.2011, blz. 17 . ( 2 ) PB L 345 van 23.12.2008, blz. 96 .",
  "source": "EUR LEX"
}