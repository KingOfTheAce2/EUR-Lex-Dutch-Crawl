{
  "url": "http://www.w3.org/1999/xhtml\">",
  "content": "L_2021194NL.01004001.xml 2.6.2021 NL Publicatieblad van de Europese Unie L 194/40 BESLUIT (EU) 2021/885 VAN HET EUROPEES PARLEMENT EN DE RAAD van 20 mei 2021 betreffende de beschikbaarstelling van middelen uit het Solidariteitsfonds van de Europese Unie voor bijstand aan Griekenland en Frankrijk in verband met natuurrampen en aan Albanië, België, Duitsland, Estland, Frankrijk, Griekenland, Hongarije, Ierland, Italië, Kroatië, Letland, Litouwen, Luxemburg, Montenegro, Oostenrijk, Portugal, Roemenië, Servië, Spanje en Tsjechië naar aanleiding van een volksgezondheidscrisis HET EUROPEES PARLEMENT EN DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 2012/2002 van de Raad van 11 november 2002 tot oprichting van het Solidariteitsfonds van de Europese Unie ( 1 ) , en met name artikel 4, lid 3, Gezien het Interinstitutioneel Akkoord van 16 december 2020 tussen het Europees Parlement, de Raad van de Europese Unie en de Europese Commissie betreffende begrotingsdiscipline, samenwerking in begrotingszaken en goed financieel beheer, alsmede betreffende nieuwe eigen middelen, met inbegrip van een routekaart voor de invoering van nieuwe eigen middelen ( 2 ) , en met name punt 10, Gezien het voorstel van de Europese Commissie, Overwegende hetgeen volgt: (1) Het Solidariteitsfonds van de Europese Unie (hierna “het fonds” genoemd) heeft tot doel de Unie in staat te stellen snel, efficiënt en soepel op noodsituaties te reageren in solidariteit met de bevolking van regio’s die zijn getroffen door grote of regionale natuurrampen of een grote volksgezondheidscrisis. (2) Het fonds mag de in artikel 9 van Verordening (EU, Euratom) 2020/2093 van de Raad ( 3 ) vastgestelde plafonds niet overschrijden. Overeenkomstig artikel 9, leden 2 en 4, van die verordening bedraagt het maximumbedrag dat het fonds uit de toewijzing voor 2021 tot 1 september 2021 beschikbaar kan stellen 477 543 750 EUR. Overeenkomstig artikel 4 bis, lid 4, van Verordening (EG) nr. 2012/2002 is het bedrag van 50 000 000 EUR (in vastleggingen en betalingen) voor de betaling van voorschotten, reeds in de algemene begroting voor het begrotingsjaar 2021 opgenomen. Bovendien was een bedrag van 47 981 598 EUR van de toewijzing voor 2020 aan het eind van dat jaar niet gebruikt, welk bedrag is overgedragen naar 2021. Het maximumbedrag uit het SFEU dat op dit moment in 2021 beschikbaar is, is derhalve 525 525 348 EUR, hetgeen voldoende is om de behoeften te dekken conform dit besluit. (3) Op 29 oktober 2020 heeft Griekenland een aanvraag tot beschikbaarstelling van middelen uit het fonds ingediend naar aanleiding van de overstromingen in Sterea Ellada in augustus 2020. (4) Op 9 december 2020 heeft Griekenland een aanvraag tot beschikbaarstelling van middelen uit het fonds ingediend naar aanleiding van de schade die in september 2020 is veroorzaakt door de cycloon Ianos, die de regio’s Ionia Nisia, Sterea Ellada, Dytiki Ellada, Thessalië en Peloponnesos heeft getroffen. (5) Op 22 januari 2021 heeft Griekenland een aanvraag tot beschikbaarstelling van middelen uit het fonds ingediend naar aanleiding van de aardbeving in oktober 2020 die de eilanden Samos, Ikaria en Chios heeft getroffen. (6) Op 21 december 2020 heeft Frankrijk een aanvraag tot beschikbaarstelling van middelen uit het fonds ingediend naar aanleiding van de door de storm Alex in de regio Provence-Alpes-Côtes d’Azur in oktober 2020 veroorzaakte schade. (7) Op 24 juni 2020 hebben Albanië, België, Duitsland, Estland, Frankrijk, Griekenland, Hongarije, Ierland, Italië, Kroatië, Letland, Litouwen, Luxemburg, Montenegro, Oostenrijk, Portugal, Roemenië, Servië, Spanje en Tsjechië een aanvraag tot beschikbaarstelling van middelen uit het fonds ingediend in verband met de grote volksgezondheidscrisis als gevolg van de COVID-19-pandemie begin 2020. (8) De aanvragen van die staten voldoen aan de voorwaarden voor het verlenen van een financiële bijdrage uit het fonds, zoals bepaald in artikel 4 van Verordening (EG) nr. 2012/2002. (9) Er moeten derhalve middelen uit het fonds beschikbaar worden gesteld voor een financiële bijdrage aan Griekenland en Frankrijk in verband met de natuurrampen, en aan Albanië, België, Duitsland, Estland, Frankrijk, Griekenland, Hongarije, Ierland, Italië, Letland, Litouwen, Luxemburg, Montenegro, Oostenrijk, Portugal, Roemenië, Servië, Spanje en Tsjechië in verband met de grote volksgezondheidscrisis. (10) Aangezien in het geval van Kroatië het reeds betaalde voorschot hoger is dan het definitieve steunbedrag hoeft geen extra bedrag beschikbaar te worden gesteld en zal het ten onrechte betaalde voorschot worden teruggevorderd overeenkomstig artikel 4 bis van Verordening (EG) nr. 2012/2002. (11) Teneinde zo snel mogelijk middelen uit het fonds beschikbaar te stellen, moet dit besluit van toepassing zijn vanaf de datum waarop het wordt vastgesteld, HEBBEN HET VOLGENDE BESLUIT VASTGESTELD: Artikel 1 Binnen de algemene begroting van de Unie voor het begrotingsjaar 2021 worden uit het Solidariteitsfonds van de Europese Unie de volgende vastleggings- en betalingskredieten in verband met natuurrampen ter beschikking gesteld: a) een bedrag van 3 300 100 EUR wordt aan Griekenland verstrekt in verband met de overstromingen in Sterea Ellada, waaronder een bedrag van 330 010 EUR als voorschot; b) een bedrag van 21 588 519 EUR wordt aan Griekenland verstrekt in verband met de cycloon Ianos, waaronder een bedrag van 2 158 852 EUR als voorschot; c) een bedrag van 2 531 301 EUR wordt aan Griekenland verstrekt in verband met de aardbeving op de eilanden Samos, Chios en Ikaria, waaronder een bedrag van 253 131 EUR als voorschot; d) een bedrag van 59 325 000 EUR wordt aan Frankrijk verstrekt in verband met de storm Alex, waaronder een bedrag van 5 932 500 EUR als voorschot. Artikel 2 In het kader van de algemene begroting van de Unie voor het begrotingsjaar 2021 worden uit het Solidariteitsfonds van de Europese Unie de volgende vastleggings- en betalingskredieten in verband met een grote volksgezondheidscrisis beschikbaar gesteld: a) een bedrag van 905 271 EUR voor Albanië; b) een bedrag van 31 755 580 EUR voor Oostenrijk; c) een bedrag van 37 298 777 EUR voor België; d) een bedrag van 17 373 205 EUR voor Tsjechië; e) een bedrag van 3 588 755 EUR voor Estland; f) een bedrag van 91 365 053 EUR voor Frankrijk; g) een bedrag van 13 648 386 EUR voor Duitsland; h) een bedrag van 3 994 022 EUR voor Griekenland; i) een bedrag van 13 136 857 EUR voor Hongarije; j) een bedrag van 20 480 330 EUR voor Ierland; k) een bedrag van 76 271 930 EUR voor Italië; l) een bedrag van 1 177 677 EUR voor Letland; m) een bedrag van 2 828 291 EUR voor Litouwen; n) een bedrag van 2 857 025 EUR voor Luxemburg; o) een bedrag van 199 505 EUR voor Montenegro; p) een bedrag van 18 039 670 EUR voor Portugal; q) een bedrag van 13 926 870 EUR voor Roemenië; r) een bedrag van 11 968 276 EUR voor Servië; s) een bedrag van 36 639 441 EUR voor Spanje. Artikel 3 Dit besluit treedt in werking op de datum van de bekendmaking ervan in het Publicatieblad van de Europese Unie . Het is van toepassing met ingang van 20 mei 2021. Gedaan te Brussel, 20 mei 2021. Voor het Europees Parlement De voorzitter D.M. SASSOLI Voor de Raad De voorzitter A.P. ZACARIAS ( 1 ) PB L 311 van 14.11.2002, blz. 3 . ( 2 ) PB L 433 I van 22.12.2020, blz. 28 . ( 3 ) Verordening (EU, Euratom) 2020/2093 van de Raad van 17 december 2020 tot bepaling van het meerjarig financieel kader voor de jaren 2021-2027 ( PB L 433 I van 22.12.2020, blz. 11 ).",
  "source": "EUR LEX"
}