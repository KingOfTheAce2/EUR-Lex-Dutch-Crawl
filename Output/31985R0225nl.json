{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R0225:NL:HTML\">",
  "content": "EUR-Lex - 31985R0225 - NL Avis juridique important | 31985R0225 Verordening (EEG) nr. 225/85 van de Raad van 29 januari 1985 tot vaststelling van specifieke maatregelen in verband met de bijzondere regeling voor Groenland op het gebied van de visserij Publicatieblad Nr. L 029 van 01/02/1985 blz. 0018 - 0018 Bijzondere uitgave in het Fins: Hoofdstuk 4 Deel 2 blz. 0028 Bijzondere uitgave in het Spaans: Hoofdstuk 04 Deel 3 blz. 0113 Bijzondere uitgave in het Zweeds: Hoofdstuk 4 Deel 2 blz. 0028 Bijzondere uitgave in het Portugees: Hoofdstuk 04 Deel 3 blz. 0113 ++++ VERORDENING ( EEG ) Nr . 225/85 VAN DE RAAD van 29 januari 1985 tot vaststelling van specifieke maatregelen in verband met de bijzondere regeling voor Groenland op het gebied van de visserij DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 43 , alsmede op artikel 1 , lid 2 , van het Protocol betreffende de bijzondere regeling van toepassing op Groenland , Gezien het voorstel van de Commissie , Gezien het advies van het Europese Parlement ( 1 ) , Overwegende dat in het Verdrag houdende wijziging van de Verdragen tot oprichting van de Europese Gemeenschappen voor wat Groenland betreft , Groenland onder de in het vierde deel van het Verdrag opgenomen regeling inzake de associatie van de landen en gebieden overzee wordt gebracht ; dat in artikel 1 van het Protocol betreffende de bijzondere regeling van toepassing op Groenland een verband wordt gelegd tussen enerzijds de behandeling van Groenlandse visserijprodukten bij invoer en anderzijds de mogelijkheden van toegang tot de Groenlandse visserijzones die voor de Gemeenschap openstaan krachtens de Visserijovereenkomst tussen de Europese Economische Gemeenschap , enerzijds , en de Regering van Denemarken en de Plaatselijke Regering van Groenland , anderzijds , welke overeenkomst is goedgekeurd bij Verordening ( EEG ) nr . 223/85 ( 2 ) ; Overwegende dat in genoemde overeenkomst en in de in artikel 2 , lid 1 , daarvan bedoelde protocollen is voorzien in aanpassing van de verbintenissen van partijen en schorsing van de overeenkomst ; Overwegende dat passende procedures voor de tenuitvoerlegging van al deze bepalingen dienen te worden vastgesteld , HEEFT DE VOLGENDE VERORDENING VASTGESTELD : Artikel 1 Volgens de in artikel 2 vastgestelde procedure wordt besloten tot : a ) aanpassing van de verplichtingen van de Gemeenschap krachtens de in artikel 2 , lid 1 , van de visserijovereenkomst bedoelde protocollen ; b ) schorsing van de visserijovereenkomst , als bedoeld in artikel 10 daarvan ; c ) passende maatregelen inzake de behandeling bij invoer van visserijprodukten van oorsprong uit Groenland , in het geval van zo'n schorsing . Artikel 2 1 . In de in artikel 1 bedoelde gevallen stelt de Commissie , op verzoek van een Lid-Staat of eigener beweging , de nodige maatregelen vast , die aan de Lid-Staten worden medegedeeld en onmiddellijk van toepassing zijn . Iedere Lid-Staat kan de door de Commissie genomen maatregel aan de Raad voorleggen . De Raad kan de betrokken maatregel met gekwalificeerde meerderheid van stemmen wijzigen of annuleren . 2 . De maatregelen worden volgens de in lid 1 bedoelde procedure ingetrokken , zodra het overleg waarin de visserijovereenkomst voorziet , tot herstel van het evenwicht heeft geleid . Artikel 3 Deze verordening treedt in werking op de datum van inwerkingtreding van het Verdrag houdende wijziging van de Verdragen tot oprichting van de Europese Gemeenschappen voor wat Groenland betreft . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 29 januari 1985 . Voor de Raad De Voorzitter G . ANDREOTTI ( 1 ) PB nr . C 172 van 2 . 7 . 1984 , blz . 83 . ( 2 ) Zie bladzijde 8 van dit Publikatieblad . Mededeling inzake de datum van inwerkingtreding van het Verdrag houdende wijziging van de Verdragen tot oprichting van de Europese Gemeenschappen voor wat Groenland betreft ( 1 ) Aangezien de procedures vereist voor de inwerkingtreding van het Verdrag houdende wijziging van de Verdragen tot oprichting van de Europese Gemeenschappen voor wat Groenland betreft , zijn voltooid , treedt het Verdrag , overeenkomstig artikel 6 , lid 2 , in werking op 1 februari 1985 . ( 1 ) Zie bladzijde 1 van dit Publikatieblad . Mededeling inzake de datum van inwerkingtreding - van de Visserijovereenkomst tussen de Europese Economische Gemeenschap , enerzijds en de Regering van Denemarken en de Plaatselijke Regering van Groenland , anderzijds ( 1 ) - van het Protocol inzake de voorwaarden voor de de uitoefening van de visserij tussen de Europese Economische Gemeenschap , enerzijds , en de Regering van Denemarken en de Plaatselijke Regering van Groenland , anderzijds ( 2 ) De Regering van Denemarken ( namens de Plaatselijke Regering van Groenland ) en de Europese Economische Gemeenschap hebben elkaar onderscheidenlijk op 15 juni 1984 en 30 januari 1985 kennis gegeven van de voltooiing van de procedures vereist voor de inwerkingtreding van de Overeenkomst en van het Protocol . De Overeenkomst en het Protocol zijn derhalve overeenkomstig artikel 13 van de Overeenkomst en artikel 5 van het Protocol in werking getreden op de datum van inwerkingtreding van het Verdrag houdende wijziging van de Verdragen tot oprichting van de Europese Gemeenschappen voor wat Groenland betreft ( 3 ) , te weten 1 februari 1985 . ( 1 ) Zie bladzijde 8 van dit Publikatieblad . ( 2 ) Zie bladzijde 13 van dit Publikatieblad . ( 3 ) Zie bladzijde 1 van dit Publikatieblad .",
  "source": "EUR LEX"
}