{
  "url": "http://www.w3.org/1999/xhtml\">",
  "content": "L_2022319NL.01006801.xml 13.12.2022 NL Publicatieblad van de Europese Unie L 319/68 BESLUIT (GBVB) 2022/2440 VAN DE RAAD van 12 december 2022 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 28 september 2017 heeft de Raad Besluit (GBVB) 2017/1775 ( 1 ) vastgesteld. (2) Op 13 december 2021 heeft de Raad Besluit (GBVB) 2021/2208 ( 2 ) vastgesteld, waarin een nieuw kader werd vastgesteld dat aanvullende beperkende maatregelen mogelijk maakt tegen personen en entiteiten die verantwoordelijk zijn voor het bedreigen van de vrede, de veiligheid of de stabiliteit van Mali of voor het belemmeren of ondermijnen van de succesvolle voltooiing van de politieke transitie van Mali. (3) Op basis van een evaluatie van de in artikel 1 bis, lid 1, en artikel 2 bis, leden 1 en 2, van Besluit (GBVB) 2017/1775 bedoelde maatregelen moeten de beperkende maatregelen tot en met 14 december 2023 worden verlengd en moeten de motiveringen en identificatiegegevens betreffende de vijf personen op de lijst van aan beperkende maatregelen onderworpen natuurlijke personen en de lijst van aan beperkende maatregelen onderworpen natuurlijke of rechtspersonen, entiteiten of lichamen in bijlage II bij Besluit (GBVB) 2017/1775 worden gewijzigd. (4) Besluit (GBVB) 2017/1775 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2017/1775 wordt als volgt gewijzigd: 1) In artikel 6, lid 2, eerste zin, wordt de datum “14 december 2022” vervangen door de datum “14 december 2023”. 2) Bijlage II wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 12 december 2022. Voor de Raad De voorzitter J. BORRELL FONTELLES ( 1 ) Besluit (GBVB) 2017/1775 van de Raad van 28 september 2017 betreffende beperkende maatregelen in het licht van de situatie in Mali ( PB L 251 van 29.9.2017, blz. 23 ). ( 2 ) Besluit (GBVB) 2021/2208 van de Raad van 13 december 2021 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali ( PB L 446 van 14.12.2021, blz. 44 ). BIJLAGE Bijlage II bij Besluit (GBVB) 2017/1775 wordt vervangen door: “BIJLAGE II A.   Lijst van natuurlijke personen bedoeld in artikel 1 bis, lid 1 Naam Identificatiegegevens Motivering Datum van plaatsing op de lijst 1. DIAW, Malick Geboorteplaats: Ségou Geboortedatum: 2.12.1979 Nationaliteit: Malinees Paspoortnummer: B0722922, geldig tot en met 13.8.2018 Geslacht: man Functie: voorzitter van de nationale overgangsraad (wetgevend orgaan van de politieke transitie van Mali), kolonel Malick Diaw is een van de belangrijkste vertrouwelingen van kolonel Assimi Goïta. Als chef-staf van de derde militaire regio Kati was hij naast kolonel-majoor Ismaël Wagué, kolonel Assimi Goïta, kolonel Sadio Camara en kolonel Modibo Koné, een van de aanstichters en leiders van de staatsgreep van 18 augustus 2020. Malick Diaw is derhalve verantwoordelijk voor acties of beleidsmaatregelen die de vrede, veiligheid en stabiliteit van Mali bedreigen. Malick Diaw is ook een sleutelfiguur in de context van de politieke transitie, als voorzitter van de nationale overgangsraad ( Conseil National de Transition – CNT) sinds december 2020. De CNT is er niet in geslaagd tijdig resultaten te boeken ten aanzien van de “missies” die zijn vastgelegd in het overgangshandvest van 1 oktober 2020 (het “overgangshandvest”) en die binnen 18 maanden voltooid hadden moeten worden, zoals blijkt uit de vertraagde vaststelling van de ontwerpkieswet door de CNT. Mede hierdoor liep de organisatie van de verkiezingen, en daarmee de succesvolle voltooiing van de politieke transitie van Mali, vertraging op. Bovendien is het in de nieuwe kieswet, zoals uiteindelijk aangenomen door de CNT op 17 juni 2022 en gepubliceerd in het Publicatieblad van de Republiek Mali op 24 juni 2022, toegestaan dat de president en vicepresident van de transitie en de leden van de overgangsregering zich kandidaat stellen voor de presidents- en parlementsverkiezingen, hetgeen in strijd is met het overgangshandvest. De Economische Gemeenschap van West-Afrikaanse Staten (Ecowas) heeft in november 2021 individuele sancties ingesteld tegen de overgangsautoriteiten (waaronder Malick Diaw) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten deze individuele sancties te handhaven. Malick Diaw belemmert en ondermijnt derhalve de succesvolle voltooiing van de politieke transitie van Mali. 4.2.2022 2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en kolonel Malick Diaw een van de belangrijkste verantwoordelijken voor de staatsgreep van 18 augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple – CNSP). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 is Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 en zijn constante onenigheden met de leden van het comité voor permanente gestructureerde samenwerking ( Comité de coopération structurée permanente - CSP) droeg hij bij tot de belemmering van de werkzaamheden van het comité dat toezicht moest houden op het akkoord voor vrede en verzoening in Mali ( Comité de Suivi de l'Accord – CSA), waardoor er geen vergaderingen van het CSA konden plaatsvinden van oktober 2021 tot september 2022. Die situatie heeft de uitvoering van het akkoord, dat één van de “missies” van de politieke transitie van Mali is als bedoeld in artikel 2 van het overgangshandvest belemmerd. Ecowas heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten deze individuele sancties te handhaven. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en voor het belemmeren en ondermijnen van de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: Diplomatiek paspoort nr. DA0004473, afgegeven door Mali, Schengenvisum afgegeven Geslacht: man Functie: minister-president Als minister-president sinds juni 2021 leidt Choguel Maïga de overgangsregering van Mali die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, kondigde hij in juni 2021 de instelling van de “ Assises nationales de la refondation ” (ANR) aan, als een proces dat moest voorafgaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga zelf aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Choguel Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister-president is Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest voorziet, en belemmert en ondermijnt hij dus de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: Diplomatiek paspoort afgegeven door Mali Geslacht: man Functie: minister van Wederoprichting Ibrahim Ikassa Maïga is lid van het strategisch comité van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Als minister van Wederoprichting sinds 2021 was Ibrahim Ikassa Maïga belast met de planning van de door minister-president Choguel Maïga aangekondigde “ Assises nationales de la Refondation ” (ANR). In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden de ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 5. DIARRA, Adama Ben Ook bekend als “Ben Le Cerveau” Geboorteplaats: Kati, Mali Nationaliteit: Malinees Paspoortnummer: diplomatiek paspoort afgegeven door Mali, Schengenvisum afgegeven Geslacht: man Functie: lid van de nationale overgangsraad (wetgevend orgaan van de politieke transitie van Mali) Adama Ben Diarra, ook bekend als Camarade Ben Le Cerveau is één van de jonge leiders van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Adama Ben Diarra is ook de leider van Yéréwolo, de belangrijkste organisatie die de overgangsautoriteiten steunt, en is lid van de nationale overgangsraad ( Conseil National de Transition , CNT) sinds 3 december 2021. De CNT is er niet in geslaagd tijdig resultaten te boeken ten aanzien van de “missies” die zijn vastgelegd in het overgangshandvest en die binnen 18 maanden voltooid hadden moeten worden, zoals blijkt uit de vertraagde vaststelling van de ontwerpkieswet door de CNT. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Bovendien is het in de nieuwe kieswet, zoals uiteindelijk aangenomen door de CNT op 17 juni 2022 en gepubliceerd in het Publicatieblad van de Republiek Mali op 24 juni 2022, toegestaan dat de president en vicepresident van de transitie en de leden van de overgangsregering zich kandidaat stellen voor de presidents- en parlementsverkiezingen, hetgeen in strijd is met het overgangshandvest. Adama Ben Diarra heeft actief gepleit voor en steun verleend aan de verlenging van de politieke transitie van Mali tijdens politieke bijeenkomsten en op sociale media, waarbij hij stelde dat de verlenging met vijf jaar van de overgangsperiode waartoe de overgangsautoriteiten na de “ Assises nationales de la Refondation ” (ANR) hebben besloten, een oprechte wens van het Malinese volk was. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Adama Ben Diarra) vanwege de vertraging bij de organisatie van de verkiezingen en bij de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. Adama Ben Diarra belemmert en ondermijnt derhalve de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 B.   Lijst van natuurlijke of rechtspersonen, entiteiten of lichamen, bedoeld in artikel 2 bis, lid 1 Naam Identificatiegegevens Motivering Datum van plaatsing op de lijst 1. DIAW, Malick Geboorteplaats: Ségou Geboortedatum: 2.12.1979 Nationaliteit: Malinees Paspoortnummer: B0722922, geldig tot en met 13.8.2018 Geslacht: man Functie: voorzitter van de nationale overgangsraad (wetgevend orgaan van de politieke transitie van Mali), kolonel Malick Diaw is een van de belangrijkste vertrouwelingen van kolonel Assimi Goïta. Als chef-staf van de derde militaire regio Kati was hij naast kolonel-majoor Ismaël Wagué, kolonel Assimi Goïta, kolonel Sadio Camara en kolonel Modibo Koné, een van de aanstichters en leiders van de staatsgreep van 18 augustus 2020. Malick Diaw is derhalve verantwoordelijk voor acties of beleidsmaatregelen die de vrede, veiligheid en stabiliteit van Mali bedreigen. Malick Diaw is ook een sleutelfiguur in de context van de politieke transitie, als voorzitter van de nationale overgangsraad ( Conseil National de Transition – CNT) sinds december 2020. De CNT is er niet in geslaagd tijdig resultaten te boeken ten aanzien van de “missies” die zijn vastgelegd in het overgangshandvest van 1 oktober 2020 (het “overgangshandvest”) en die binnen 18 maanden voltooid hadden moeten worden, zoals blijkt uit de vertraagde vaststelling van de ontwerpkieswet door de CNT. Mede hierdoor liep de organisatie van de verkiezingen, en daarmee de succesvolle voltooiing van de politieke transitie van Mali, vertraging op. Bovendien is het in de nieuwe kieswet, zoals uiteindelijk aangenomen door de CNT op 17 juni 2022 en gepubliceerd in het Publicatieblad van de Republiek Mali op 24 juni 2022, toegestaan dat de president en vicepresident van de transitie en de leden van de overgangsregering zich kandidaat stellen voor de presidents- en parlementsverkiezingen, hetgeen in strijd is met het overgangshandvest. De Economische Gemeenschap van West-Afrikaanse Staten (Ecowas) heeft in november 2021 individuele sancties ingesteld tegen de overgangsautoriteiten (waaronder Malick Diaw) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten deze individuele sancties te handhaven. Malick Diaw belemmert en ondermijnt derhalve de succesvolle voltooiing van de politieke transitie van Mali. 4.2.2022 2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en kolonel Malick Diaw een van de belangrijkste verantwoordelijken voor de staatsgreep van 18 augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple – CNSP). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 is Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 en zijn constante onenigheden met de leden van het comité voor permanente gestructureerde samenwerking ( Comité de coopération structurée permanente - CSP) droeg hij bij tot de belemmering van de werkzaamheden van het comité dat toezicht moest houden op het akkoord voor vrede en verzoening in Mali ( Comité de Suivi de l'Accord – CSA), waardoor er geen vergaderingen van het CSA konden plaatsvinden van oktober 2021 tot september 2022. Die situatie heeft de uitvoering van het akkoord, dat één van de “missies” van de politieke transitie van Mali is als bedoeld in artikel 2 van het overgangshandvest belemmerd. Ecowas heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten deze individuele sancties te handhaven. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en voor het belemmeren en ondermijnen van de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: Diplomatiek paspoort nr. DA0004473, afgegeven door Mali, Schengenvisum afgegeven Geslacht: man Functie: minister-president Als minister-president sinds juni 2021 leidt Choguel Maïga de overgangsregering van Mali die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, kondigde hij in juni 2021 de instelling van de “ Assises nationales de la refondation ” (ANR) aan, als een proces dat moest voorafgaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga zelf aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Choguel Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister-president is Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest voorziet, en belemmert en ondermijnt hij dus de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: Diplomatiek paspoort afgegeven door Mali Geslacht: man Functie: minister van Wederoprichting Ibrahim Ikassa Maïga is lid van het strategisch comité van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Als minister van Wederoprichting sinds 2021 was Ibrahim Ikassa Maïga belast met de planning van de door minister-president Choguel Maïga aangekondigde “ Assises nationales de la Refondation ” (ANR). In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden de ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 5. DIARRA, Adama Ben Ook bekend als “Ben Le Cerveau” Geboorteplaats: Kati, Mali Nationaliteit: Malinees Paspoortnummer: diplomatiek paspoort afgegeven door Mali, Schengenvisum afgegeven Geslacht: man Functie: lid van de nationale overgangsraad (wetgevend orgaan van de politieke transitie van Mali) Adama Ben Diarra, ook bekend als Camarade Ben Le Cerveau is één van de jonge leiders van de M5-RFP ( Mouvement du 5 Juin-Rassemblement des Forces Patriotiques ), die een belangrijke rol speelde bij de afzetting van president Keita. Adama Ben Diarra is ook de leider van Yéréwolo, de belangrijkste organisatie die de overgangsautoriteiten steunt, en is lid van de nationale overgangsraad ( Conseil National de Transition , CNT) sinds 3 december 2021. De CNT is er niet in geslaagd tijdig resultaten te boeken ten aanzien van de “missies” die zijn vastgelegd in het overgangshandvest en die binnen 18 maanden voltooid hadden moeten worden, zoals blijkt uit de vertraagde vaststelling van de ontwerpkieswet door de CNT. Mede hierdoor liep de organisatie van de verkiezingen, en daarmee de succesvolle voltooiing van de politieke transitie, vertraging op. Bovendien is het in de nieuwe kieswet, zoals uiteindelijk aangenomen door de CNT op 17 juni 2022 en gepubliceerd in het Publicatieblad van de Republiek Mali op 24 juni 2022, toegestaan dat de president en vicepresident van de transitie en de leden van de overgangsregering zich kandidaat stellen voor de presidents- en parlementsverkiezingen, hetgeen in strijd is met het overgangshandvest. Adama Ben Diarra heeft actief gepleit voor en steun verleend aan de verlenging van de politieke transitie van Mali tijdens politieke bijeenkomsten en op sociale media, waarbij hij stelde dat de verlenging met vijf jaar van de overgangsperiode waartoe de overgangsautoriteiten na de “ Assises nationales de la Refondation ” (ANR) hebben besloten, een oprechte wens van het Malinese volk was. In tegenstelling tot het tijdpad voor hervorming en verkiezingen dat eerder met Ecowas was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. In juni 2022 presenteerde de overgangsregering aan Ecowas een nieuw tijdpad voor het houden van presidentsverkiezingen in maart 2024, d.w.z. meer dan twee jaar na de in het overgangshandvest vastgestelde termijn. Ecowas heeft in november 2021 individuele sancties ingesteld tegen de overgangsautoriteiten (waaronder Adama Ben Diarra) vanwege de vertraging bij de organisatie van de verkiezingen en bij de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. Adama Ben Diarra belemmert en ondermijnt derhalve de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 ”",
  "source": "EUR LEX"
}