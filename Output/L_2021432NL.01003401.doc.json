{
  "url": "http://www.w3.org/1999/xhtml\"><!--",
  "content": "L_2021432NL.01003401.xml 3.12.2021 NL Publicatieblad van de Europese Unie L 432/34 BESLUIT (EU) 2021/2132 VAN DE RAAD van 29 november 2021 inzake het namens de Europese Unie in te nemen standpunt in het Gemengd Comité dat is opgericht bij de Overeenkomst betreffende de veiligheid van de burgerluchtvaart tussen de Europese Unie en de regering van de Volksrepubliek China, met betrekking tot de vaststelling van het reglement van orde van het Gemengd Comité DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de veiligheid van de burgerluchtvaart tussen de Europese Unie en de regering van de Volksrepubliek China ( 1 ) (“de overeenkomst”) is namens de Unie goedgekeurd bij Besluit (EU) 2020/1075 van de Raad ( 2 ) en is op 1 september 2020 in werking getreden ( 3 ) . (2) Artikel 11, lid 1, van de overeenkomst voorziet in de oprichting van een Gemengd Comité van de partijen met het oog op de doeltreffende werking van de overeenkomst. (3) In artikel 11, lid 3, van de overeenkomst is voorts bepaald dat het Gemengd Comité zijn reglement van orde moet opstellen en vaststellen. (4) De Commissie en de burgerluchtvaartautoriteit van China hebben samengewerkt bij het opstellen van het ontwerp van het reglement van orde. (5) Aangezien het reglement van orde van het Gemengd Comité bindend is voor de Unie, is het passend het standpunt te bepalen dat namens de Unie in het Gemengd Comité moet worden ingenomen met betrekking tot de vaststelling van dit reglement van orde. Het standpunt van de Unie in het Gemengd Comité moet worden gebaseerd op het ontwerpbesluit van het Gemengd Comité, HEEFT HET VOLGENDE BESLUIT VASTGESTELD: Artikel 1 1.   Het namens de Unie in te nemen standpunt op de eerste vergadering van het Gemengd Comité dat is opgericht bij de Overeenkomst betreffende de veiligheid van de burgerluchtvaart tussen de Europese Unie en de regering van de Volksrepubliek China, met betrekking tot de vaststelling van het reglement van orde van het Gemengd Comité, wordt gebaseerd op het ontwerpbesluit van het Gemengd Comité ( 4 ) . 2.   De vertegenwoordigers van de Unie in het Gemengd Comité kunnen zonder nader besluit van de Raad kleine wijzigingen van het ontwerpbesluit van het Gemengd Comité goedkeuren. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 29 november 2021. Voor de Raad De voorzitter S. KUSTEC ( 1 ) PB L 240 van 24.7.2020, blz. 4 . ( 2 ) Besluit (EU) 2020/1075 van de Raad van 26 juni 2020 inzake de sluiting van de Overeenkomst betreffende de veiligheid van de burgerluchtvaart tussen de Europese Unie en de regering van de Volksrepubliek China ( PB L 240 van 24.7.2020, blz. 1 ). ( 3 ) PB L 3 van 7.1.2021, blz. 3 . ( 4 ) Zie document ST 13626/21 op http://register.consilium.europa.eu",
  "source": "EUR LEX"
}