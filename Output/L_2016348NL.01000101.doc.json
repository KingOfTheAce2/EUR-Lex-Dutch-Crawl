{
  "url": "http://www.w3.org/1999/xhtml\">",
  "content": "L_2016348NL.01000101.xml 21.12.2016 NL Publicatieblad van de Europese Unie L 348/1 BESLUIT (EU) 2016/2342 VAN DE RAAD van 12 december 2016 betreffende de sluiting, namens de Europese Unie en haar lidstaten,van het protocol bij de kaderovereenkomst inzake een breed partnerschap en samenwerking tussen de Europese Unie en haar lidstaten, enerzijds, en de Socialistische Republiek Vietnam, anderzijds, om rekening te houden met de toetreding van de Republiek Kroatië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 207 en 209, in samenhang met artikel 218, lid 6, onder a), Gezien de Akte van toetreding van de Republiek Kroatië, en met name artikel 6, lid 2, Gezien het voorstel van de Europese Commissie, Gezien de goedkeuring door het Europees Parlement ( 1 ) , Overwegende hetgeen volgt: (1) In overeenstemming met Besluit 2014/717/EU van de Raad ( 2 ) is het protocol bij de kaderovereenkomst inzake een breed partnerschap en samenwerking tussen de Europese Unie en haar lidstaten, enerzijds, en de Socialistische Republiek Vietnam, anderzijds, om rekening te houden met de toetreding van de Republiek Kroatië tot de Europese Unie („het protocol”), ondertekend, onder voorbehoud van de sluiting op een latere datum. (2) Het protocol moet worden goedgekeurd, HEEFT HET VOLGENDE BESLUIT VASTGESTELD: Artikel 1 Het protocol bij de kaderovereenkomst inzake een breed partnerschap en samenwerking tussen de Europese Unie en haar lidstaten, enerzijds, de Socialistische Republiek Vietnam, anderzijds, om rekening te houden met de toetreding van de Republiek Kroatië tot de Europese Unie, wordt hierbij goedgekeurd namens de Europese Unie en haar lidstaten. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) om namens de Europese Unie en haar lidstaten de in artikel 4, lid 1, van het protocol bedoelde akte van goedkeuring neer te leggen. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 12 december 2016. Voor de Raad De voorzitter F. MOGHERINI ( 1 ) Goedkeuring van 17 december 2015 (nog niet bekendgemaakt in het Publicatieblad). ( 2 ) Besluit 2014/717/EU van de Raad van 8 oktober 2014 betreffende de ondertekening, namens de Europese Unie en haar lidstaten, van het protocol bij de kaderovereenkomst inzake een breed partnerschap en samenwerking tussen de Europese Unie en haar lidstaten, enerzijds, en de Socialistische Republiek Vietnam, anderzijds, om rekening te houden met de toetreding van de Republiek Kroatië tot de Europese Unie ( PB L 300 van 18.10.2014, blz. 1 ).",
  "source": "EUR LEX"
}