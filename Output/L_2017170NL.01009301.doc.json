{
  "url": "http://www.w3.org/1999/xhtml\"><!--",
  "content": "L_2017170NL.01009301.xml 1.7.2017 NL Publicatieblad van de Europese Unie L 170/93 BESLUIT (GBVB) 2017/1175 VAN HET POLITIEK EN VEILIGHEIDSCOMITÉ van 26 juni 2017 inzake de aanvaarding van een bijdrage van een derde staat aan de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) (EUTM RCA/3/2017) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit (GBVB) 2016/610 van de Raad van 19 april 2016 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( 1 ) , Overwegende hetgeen volgt: (1) Op grond van artikel 8, lid 2, van Besluit (GBVB) 2016/610 heeft de Raad het Politiek en Veiligheidscomité gemachtigd om de relevante besluiten te nemen inzake de aanvaarding van door derde staten voorgestelde bijdragen aan EUTM RCA. (2) Op grond van de aanbevelingen van de commandant van de EU-missie en van het Militair Comité van de Europese Unie inzake een bijdrage van Bosnië en Herzegovina dient de bijdrage van Bosnië en Herzegovina te worden aanvaard en als significant te worden aangemerkt. (3) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied. Denemarken neemt derhalve niet deel aan de vaststelling van dit besluit, dat bijgevolg niet bindend is voor, noch van toepassing is op Denemarken, HEEFT HET VOLGENDE BESLUIT VASTGESTELD: Artikel 1 1.   De bijdrage van Bosnië en Herzegovina aan de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) wordt aanvaard en als significant aangemerkt. 2.   Bosnië en Herzegovina wordt vrijgesteld van financiële bijdragen aan de begroting van EUTM RCA. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 26 juni 2017. Voor het Politiek en Veiligheidscomité De voorzitter W. STEVENS ( 1 ) PB L 104 van 20.4.2016, blz. 21 .",
  "source": "EUR LEX"
}