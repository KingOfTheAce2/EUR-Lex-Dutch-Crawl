{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0095:NL:HTML\">",
  "content": "EUR-Lex - 32000D0095 - NL Avis juridique important | 32000D0095 2000/95/EG: Beschikking van de Commissie van 20 december 1999 tot vaststelling van de financiële steun van de Gemeenschap voor de werking van bepaalde communautaire referentielaboratoria in de veterinaire sector (residuen) en tot wijziging van de Beschikkingen 1999/587/EG en 1999/760/EG (kennisgeving geschied onder nummer C(1999) 4678) (Slechts de teksten in de Spaanse, de Deense, de Duitse, de Engelse, de Franse, de Italiaanse, de Nederlandse en de Zweedse taal zijn authentiek) Publicatieblad Nr. L 028 van 03/02/2000 blz. 0048 - 0049 BESCHIKKING VAN DE COMMISSIE van 20 december 1999 tot vaststelling van de financiële steun van de Gemeenschap voor de werking van bepaalde communautaire referentielaboratoria in de veterinaire sector (residuen) en tot wijziging van de Beschikkingen 1999/587/EG en 1999/760/EG (kennisgeving geschied onder nummer C(1999) 4678) (Slechts de teksten in de Spaanse, de Deense, de Duitse, de Engelse, de Franse, de Italiaanse, de Nederlandse en de Zweedse taal zijn authentiek) (2000/95/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), laatstelijk gewijzigd bij Verordening (EG) nr. 1258/1999(2), en met name op artikel 28, lid 2, Overwegende hetgeen volgt: (1) De Gemeenschap moet financiële steun verlenen voor de communautaire referentielaboratoria die door de Gemeenschap zijn aangewezen voor het vervullen van de functies en de taken die zijn omschreven in Richtlijn 96/23/EG van de Raad van 29 april 1996 inzake controlemaatregelen ten aanzien van bepaalde stoffen en residuen daarvan in levende dieren en in producten daarvan(3); (2) De communautaire steun wordt slechts verleend wanneer het betrokken laboratorium de bovenbedoelde taken en functies heeft vervuld; (3) Om budgettaire redenen wordt de steun van de Gemeenschap voor een periode van elf maanden verleend; (4) Voor controledoeleinden moeten de artikelen 8 en 9 van Verordening (EG) nr. 1258/1999 betreffende de financiering van het gemeenschappelijk landbouwbeleid van toepassing zijn; (5) Voor bepaalde communautaire referentielaboratoria in de veterinaire sector is financiële steun verleend bij de Beschikkingen 1999/587/EG(4) en 1999/760/EG(5); op grond van deze beschikkingen kunnen echter geen voorschotten op de steun worden betaald; deze beschikkingen moeten derhalve worden aangepast; (6) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. De Gemeenschap verleent Nederland financiële steun voor de in bijlage V, hoofdstuk 2, bij Richtlijn 96/23/EG vastgestelde functies en taken die voor de opsporing van residuen van bepaalde stoffen moeten worden vervuld door het Rijksinstituut voor de Volksgezondheid en Milieuhygiëne in Bilthoven. 2. De financiële steun bedraagt ten hoogste 375000 EUR voor de periode van 1 augustus 1999 tot en met 30 juni 2000. Artikel 2 1. De Gemeenschap verleent Frankrijk financiële steun voor de in bijlage V, hoofdstuk 2, bij Richtlijn 96/23/EG vastgestelde functies en taken die voor de opsporing van residuen van bepaalde stoffen moeten worden vervuld door het Laboratoire des médicaments vétérinaires in Fougères. 2. De financiële steun bedraagt ten hoogste 375000 EUR voor de periode van 1 augustus 1999 tot en met 30 juni 2000. Artikel 3 1. De Gemeenschap verleent Duitsland financiële steun voor de in bijlage V, hoofdstuk 2, bij Richtlijn 96/23/EG vastgestelde functies en taken die voor de opsporing van residuen van bepaalde stoffen moeten worden vervuld door het Bundesinstitut für gesundheitlichen Verbraucherschutz und Veterinärmedizin (het voormalige Institut für Veterinärmedizin) in Berlijn. 2. De financiële steun bedraagt ten hoogste 375000 EUR voor de periode van 1 augustus 1999 tot en met 30 juni 2000. Artikel 4 1. De Gemeenschap verleent Italië financiële steun voor de in bijlage V, hoofdstuk 2, bij Richtlijn 96/23/EG vastgestelde functies en taken die voor de opsporing van residuen van bepaalde stoffen moeten worden vervuld door het Instituto Superiore di Sanità in Rome. 2. De financiële steun bedraagt ten hoogste 375000 EUR voor de periode van 1 augustus 1999 tot en met 30 juni 2000. Artikel 5 De financiële steun van de Gemeenschap wordt als volgt betaald: a) een voorschot van 70 % op verzoek van de begunstigde lidstaat, b) het saldo na overlegging van bewijsstukken en een technisch verslag door de begunstigde lidstaat. Deze bewijsstukken moeten worden overgelegd uiterlijk zes maanden na afloop van de periode waarvoor de financiële steun wordt verleend. Artikel 6 De artikelen 8 en 9 van Verordening (EG) nr. 1258/1999 zijn van overeenkomstige toepassing. Artikel 7 1. Artikel 8 van Beschikking 1999/587/EG wordt vervangen door: \"De financiële steun van de Gemeenschap wordt als volgt betaald: a) een voorschot van 70 % op verzoek van de begunstigde lidstaat, b) het saldo na overlegging van bewijsstukken en een technisch verslag door de begunstigde lidstaat. Deze bewijsstukken moeten worden overgelegd uiterlijk zes maanden na afloop van de periode waarvoor de financiële steun is toegekend.\". 2. Artikel 6 van Beschikking 1999/760/EG wordt vervangen door: \"De financiële steun van de Gemeenschap wordt als volgt betaald: a) een voorschot van 70 % op verzoek van de begunstigde lidstaat, b) het saldo na overlegging van bewijsstukken en een technisch verslag door de begunstigde lidstaat. Deze bewijsstukken moeten worden overgelegd uiterlijk zes maanden na afloop van de periode waarvoor de financiële steun is toegekend.\". Artikel 8 Deze beschikking is gericht tot het Koninkrijk Denemarken, de Bondsrepubliek Duitsland, het Koninkrijk Spanje, de Franse Republiek, de Italiaanse Republiek, het Koninkrijk der Nederlanden, het Koninkrijk Zweden en het Verenigd Koninkrijk van Groot-Brittannië en Noord-Ierland. Gedaan te Brussel, 20 december 1999. Voor de Commissie David BYRNE Lid van de Commissie (1) PB L 224 van 18.8.1990, blz. 19. (2) PB L 160 van 26.6.1999, blz. 103. (3) PB L 125 van 23.5.1996, blz. 10. (4) PB L 223 van 24.8.1999, blz. 28. (5) PB L 300 van 23.11.1999, blz. 35.",
  "source": "EUR LEX"
}