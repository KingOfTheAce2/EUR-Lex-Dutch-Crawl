{
  "url": "http://www.w3.org/1999/xhtml\">",
  "content": "L_2007256NL.01000101.xml 2.10.2007 NL Publicatieblad van de Europese Unie L 256/1 VERORDENING (EG) N r. 1134/2007 VAN DE RAAD van 10 juli 2007 tot wijziging van Verordening (EG) nr. 2866/98 met betrekking tot de omrekeningskoers naar de euro voor Malta DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 123, lid 5, Gezien het voorstel van de Commissie, Gezien het advies van de Europese Centrale Bank ( 1 ) , Overwegende hetgeen volgt: (1) Verordening (EG) nr. 2866/98 van de Raad van 31 december 1998 over de omrekeningskoersen tussen de euro en de munteenheden van de lidstaten die de euro aannemen ( 2 ) stelt met ingang van 1 januari 1999 de omrekeningskoersen vast. (2) Overeenkomstig artikel 4 van het Toetredingsverdrag van 2003 is Malta een lidstaat met een derogatie als bedoeld in artikel 122 van het Verdrag. (3) Krachtens Beschikking 2007/504/EG van de Raad van 10 juli 2007 overeenkomstig artikel 122, lid 2, van het Verdrag betreffende de aanneming van de eenheidsmunt door Malta op 1 januari 2008 ( 3 ) , voldoet Malta aan de nodige voorwaarden voor de aanneming van de eenheidsmunt en wordt de derogatie van Malta met ingang van 1 januari 2008 ingetrokken. (4) De invoering van de euro in Malta maakt het noodzakelijk de omrekeningskoers tussen de euro en de Maltese lire vast te stellen. Deze omrekeningskoers dient te worden vastgesteld op 0,4293 Maltese lire voor 1 euro, hetgeen overeenstemt met de huidige spilkoers van de lire in het wisselkoersmechanisme (ERM II). (5) Verordening (EG) nr. 2866/98 dient bijgevolg dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 2866/98 wordt de volgende regel ingevoegd tussen de toepasselijke omrekeningskoersen voor de Luxemburgse frank en de Nederlandse gulden: „= 0,429300 Maltese lire”. Artikel 2 Deze verordening treedt in werking op 1 januari 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 juli 2007. Voor de Raad De voorzitter F. TEIXEIRA DOS SANTOS ( 1 ) PB C 160 van 13.7.2007, blz. 1 . ( 2 ) PB L 359 van 31.12.1998, blz. 1 . Verordening laatstelijk gewijzigd bij Verordening (EG) nr. 1086/2006 ( PB L 195 van 15.7.2006, blz. 1 ). ( 3 ) PB L 186 van 18.7.2007, blz. 32 .",
  "source": "EUR LEX"
}