{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0440:NL:HTML\">",
  "content": "EUR-Lex - 31972D0440 - NL Avis juridique important | 31972D0440 72/440/EGKS: Beschikking van de Commissie van 22 december 1972 houdende wijziging van Beschikking nr. 30/53 van 2 mei 1953 met betrekking tot de praktijken, welke krachtens artikel 60, lid 1, van het Verdrag verboden zijn op de gemeenschappelijke markt voor kolen en staal Publicatieblad Nr. L 297 van 30/12/1972 blz. 0039 - 0041 Bijzondere uitgave in het Deens: Serie I Hoofdstuk 1972(28-30.12) blz. 0027 Bijzondere uitgave in het Engels: Serie I Hoofdstuk 1972(30-31.12) blz. 0019 Bijzondere uitgave in het Grieks: Hoofdstuk 08 Deel 1 blz. 0098 Bijzondere uitgave in het Spaans: Hoofdstuk 08 Deel 2 blz. 0020 Bijzondere uitgave in het Portugees: Hoofdstuk 08 Deel 2 blz. 0020 ++++ BESCHIKKING VAN DE COMMISSIE van 22 december 1972 houdende wijziging van Beschikking nr . 30/53 van 2 mei 1953 met betrekking tot de praktijken , welke krachtens artikel 60 , lid 1 , van het Verdrag verboden zijn op de gemeenschappelijke markt voor kolen en staal ( 72/440/EGKS ) DE COMMISSIE VAN DE EUROPESE GEMEENSCHAPPEN , Gezien het Verdrag tot oprichting van de Europese Gemeenschap voor Kolen en Staal , met name op de artikelen 2 tot en met 5 , 60 en 63 , lid 2 , Gezien de Beschikking van de Hoge Autoriteit nr . 30/53 als gewijzigd bij Beschikking nr . 19/63 van 11 december 1963 ( 1 ) , Gehoord het Raadgevend Comité en de Raad , Overwegende , dat artikel 60 , lid 1 , discriminerende praktijken verbiedt , die op de gemeenschappelijke markt het toepassen door een verkoper van ongelijke voorwaarden bij gelijksoortige transacties inhouden ; dat in dit artikel wordt bepaald , dat de onder het verbod vallende gedragingen nader zullen worden omschreven ; dat de Hoge Autoriteit van de Europese Gemeenschap voor Kolen en Staal in Beschikking nr . 30/53 de ingevolge artikel 60 , lid 1 , verboden praktijken nader heeft omschreven ; Overwegende dat in artikel 2 van Beschikking nr . 30/53 , als gewijzigd bij Beschikking nr . 1/54 ( 2 ) , als discriminerende praktijk is aangemerkt elke afwijking van de prijsschaal , wanneer de verkoper niet kan aantonen dat de betrokken transactie niet binnen de categorieën van de in zijn prijsschaal vermelde transacties valt , of dat deze afwijkingen op gelijke wijze op alle onderling vergelijkbare transacties zijn toegepast . Overwegende dat deze definitie van het discrimineringsverbod wezenlijke bestanddelen van het verbod openlaat ; dat het derhalve noodzakelijk lijkt , nader aan te geven , wanneer transacties als gelijksoortig en onder welke omstandigheden bepalingen als ongelijk moeten worden beschouwd ; Overwegende dat er bij de definitie van de gelijksoortige transacties van moet worden uitgegaan , dat het discriminatieverbod bescherming ten doel heeft ; dat het verbod van discriminerende praktijken met name beoogt , kopers te beschermen tegen eventuele nadelige effecten van de toepassing van verschillende prijzen en voorwaarden ; dat het derhalve gerechtvaardigd is , zich er ten aanzien van de gelijksoortigheid van transacties naar te richten , of kopers zich in een vergelijkbare positie bevinden ; dat dit het geval is , wanneer zij bij de verkoop van hun produkten met elkaar concurreren , wanneer zij gelijke of gelijksoortige produkten vervaardigen of gelijksoortige functies bij de verkoop uitoefenen ; dat voorts voor de gelijksoortigheid van transacties voorwaarde is , dat zij gelijke of gelijksoortige produkten betreffen en zij zich ten aanzien van de in het handelsverkeer belangrijk geachte kenmerken niet wezenlijk verschillen ; dat transacties , die enige tijd na elkaar zijn gesloten , niet als gelijksoortig moeten worden beschouwd , indien de verkoper zijn prijzen of verkoopcondities in de tussentijd algemenerwijze en niet slechts tijdelijk heeft gewijzigd ; Overwegende dat ten aanzien van het kenmerkende element van ongelijke voorwaarden moet worden vastgesteld , dat voorwaarden niet als ongelijk moeten worden beschouwd , indien zij alleen berusten op verschillen , in verband met de prestatie , of bij de afwikkeling van de transacties ; dat indien een verkoper gunstiger betalingstermijnen verleent dan de door hem algemeen toegepaste , zulks een ongelijke voorwaarde inhoudt , wanneer het daarmee geboden voordeel niet door een prijsverhoging wordt gecompenseerd ; Overwegende dat de feiten of omstandigheden , die de gelijksoortigheid van transacties kunnen uitsluiten of die van betekenis zijn voor de vaststelling , dat voorwaarden als gelijk moeten worden beschouwd , de ondernemingen bekend zijn ; dat dezen derhalve de verplichting moet worden opgelegd , hiervan het bewijs te leveren ; Overwegende dat de bepalingen inzake de aanpassing aan lagere verkoopprijzen van andere ondernemingen op de gemeenschappelijke markt moeten worden aangevuld ; dat in de gevallen , waarin volgens de voorschriften over de openbaarmaking van de prijzen geen openbaarmakingsverplichting bestaat , - bij voorbeeld ten aanzien van bepaalde produkten of afzonderlijke groepen afnemers - de door de concurrent daadwerkelijk toegepaste prijzen en voorwaarden basis moeten zijn voor de aanpassing . HEEFT DE VOLGENDE BESCHIKKING GEGEVEN : Artikel 1 Artikel 2 van Beschikking nr . 30/53 wordt door het volgende artikel vervangen : \" Artikel 2 1 . Het is een krachtens artikel 60 , lid 1 , van het Verdrag verboden gedraging wanneer een verkoper op de gemeenschappelijke markt op vergelijkbare transacties ( artikel 3 ) ongelijke voorwaarden ( artikel 4 ) toepast . 2 . Het voorgaande lid doet niet af aan de toepassing van artikel 60 , lid 2 , van het Verdrag en de ter uitvoering daarvan gegeven beschikkingen . Artikel 3 1 . Gelijksoortig in de zin van artikel 60 , lid 1 , zijn transacties , a ) gesloten met kopers , - die onderling in concurrentie staan , - of identieke of soortgelijke produkten vervaardigen , - of dezelfde commerciële functies vervullen , b ) die betrekking hebben op identieke of soortgelijke produkten , c ) en waarvan de overige wezenlijke commerciële kenmerken niet in aanzienlijke mate afwijken . 2 . Niet gelijksoortig in de zin van artikel 60 , lid 1 , zijn transacties , indien tussen de data van sluiting daarvan een duurzame wijziging in de prijzen of de verkoopvoorwaarden van de verkoper heeft plaatsgevonden . Artikel 4 1 . Geen ongelijke voorwaarden in de zin van artikel 60 , lid 1 , van het Verdrag zijn de verschillende voorwaarden die worden toegepast op gelijksoortige transacties , indien zij op gepaste wijze rekening houden met verschillen in de prestatie of bij de uitvoering van de transacties . 2 . Er is van toepassing van ongelijke voorwaarden sprake , indien een verkoper zonder zijn prijs te verhogen gunstiger betalingstermijnen toestaat dan die welke hij in het algemeen op gelijksoortige transacties toepast . Artikel 5 Ondernemingen die beweren dat transacties niet gelijksoortig zijn ( artikel 3 ) , of dat voorwaarden niet als ongelijk moeten worden beschouwd  ( artikel 4 ) , moeten op verzoek van de Commissie de feiten en omstandigheden aanvoeren welke deze bewering kunnen staven . \" Artikel 2 Artikel 3 van Beschikking nr . 30/53 wordt vervangen door het volgende : \" Artikel 6 1 . Indien een verkoper zijn offerte op grond van artikel 60 , lid 2 , b ) , aanpast aan de prijsschaal van een concurrent of , voor zover een verplichting tot openbaarmaking van de prijzen niet bestaat of is beperkt , aan de prijzen en verkoopvoorwaarden die feitelijk door een concurrent worden toegepast , wordt volgens artikel 60 , lid 1 , van het Verdrag als verboden gedraging beschouwd , indien de verkoper voorwaarden toepast waarin de koper op de plaats van bestemming een inkoopprijs wordt berekend , die ligt onder de prijs waartegen de koper het produkt van de concurrent zou kunnen verkrijgen . 2 . Bij de berekening van de inkoopprijs op de plaats van bestemming moeten naast de prijzen en voorwaarden de transportkosten , door de koper te dragen toeslagen en heffingen en de aan de koper verleende kortingen en restituties in aanmerking worden genomen . 3 . Indien een verkoper op grond van artikel 60 , lid 2 , b ) , laatste alinea , van het Verdrag zijn aanbod aanpast aan de voorwaarden die door ondernemingen buiten de Gemeenschap worden gesteld , vinden de voorschriften van de leden 1 en 2 overeenkomstige toepassing . 4 . Ondernemingen die beweren dat zij hun offerte overeenkomstig artikel 60 , lid 2 , b ) , hebben aangepast aan de lagere inkoopprijs van een concurrent op de gemeenschappelijke markt , of van een onderneming buiten de Gemeenschap , moeten op verzoek van de Commissie aantonen dat aan de voorwaarden voor de aanpassing was voldaan en dat zij bij de berekening van de prijs de voorschriften van de leden 1 t/m 3 van dit artikel in acht hebben genomen . Een voorwaarde voor de aanpassing krachtens artikel 60 , lid 2 , b ) , laatste alinea , is dat de aanpassing noodzakelijk is gemaakt door de daadwerkelijke concurrentie van de onderneming buiten de Gemeenschap . \" Artikel 3 De artikelen 4 en 6 van Beschikking nr . 30/53 worden geschrapt ; artikel 5 wordt artikel 7 ; artikel 7 wordt artikel 8 . Artikel 4 1 . In artikel 8 van Beschikking nr . 30/53 - worden in lid 1 , laatste zinsdeel , achter \" de prijsschalen \" de woorden \" of de prijzen \" toegevoegd en de woorden \" artikel 2 t/m 6 vervangen door \" artikel 2 t/m 7 \" , - worden in lid 3 de woorden \" de Hoge Autoriteit \" vervangen door \" de Commissie \" . 2 . Het aldus gewijzigde artikel 8 wordt artikel 9 . Artikel 5 1 . In artikel 9 van Beschikking nr . 30/53 worden de woorden \" artikel 2 t/m 6 \" vervangen door  \" artikel 2 t/m 7 \" . 2 . Het aldus gewijzigde artikel 9 wordt artikel 10 . Artikel 6 Deze beschikking treedt in werking met ingang van 1 januari 1973 . De krachtens deze beschikking geldende versie van Beschikking nr . 30/53 wordt in een bekendmaking in het Publikatieblad van de Europese Gemeenschappen openbaargemaakt . Gedaan te Brussel , 22 december 1972 . Voor de Commissie De Voorzitter S . L . MANSHOLT ( 1 ) PB nr . 187 van 24 . 12 . 1963 , blz . 2969/63 . ( 2 ) PB E.G.K.S . nr . 1 van 13 . 1 . 1954 , blz . 217 .",
  "source": "EUR LEX"
}