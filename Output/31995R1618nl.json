{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995R1618:NL:HTML\">",
  "content": "EUR-Lex - 31995R1618 - NL Avis juridique important | 31995R1618 Verordening (EG) nr. 1618/95 van de Commissie van 4 juli 1995 inzake de verkoop bij inschrijving voor uitvoer van verpakte tabak die in het bezit is van het Griekse en het Italiaanse interventiebureau Publicatieblad Nr. L 154 van 05/07/1995 blz. 0007 - 0010 VERORDENING (EG) Nr. 1618/95 VAN DE COMMISSIE van 4 juli 1995  inzake de verkoop bij inschrijving voor uitvoer van verpakte tabak die in het bezit is van het  Griekse en het Italiaanse interventiebureau DE COMMISSIE VAN DE EUROPESE  GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 727/70 van de Raad van 21 april 1970 houdende een gemeenschappelijke  ordening der markten in de sector ruwe tabak  (1), laatstelijk gewijzigd bij Verordening (EEG) nr.  860/92  (2), en met name op artikel 7, lid 4, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid  en de omrekeningskoersen die in het kader van het gemeenschappelijk landbouwbeleid moeten worden  toegepast  (3), laatstelijk gewijzigd bij Verordening (EG) nr. 150/95  (4), en met name op artikel  6, lid 2, Overwegende dat bij Verordening (EEG) nr. 3389/73 van de Commissie  (5), laatstelijk gewijzigd bij  Verordening (EG) nr. 3477/93  (6), de procedures en voorwaarden zijn vastgesteld voor de verkoop  van tabak die in het bezit is van de interventiebureaus, en dat in artikel 5, lid 1, van die  verordening de daarbij te stellen zekerheid is vastgesteld; dat rekening moet worden gehouden met  de ontwikkeling van de markt en van de uitvoerrestituties, die zich intussen heeft voorgedaan; Overwegende dat het, gezien de problemen in verband met de opslag van verpakte tabak, met name de  opslagkosten, dienstig is een inschrijving te houden voor de verkoop van bedoelde tabak en deze te  bestemmen voor uitvoer zonder restitutie; Overwegende dat de betaling van het totaalbedrag voor deze partijen vóór de overname van de tabak  geschiedt; dat moet worden bepaald dat op verzoek van de koper de zekerheid wordt vrijgegeven  naarmate de afgehaalde hoeveelheden tabak worden uitgevoerd; Overwegende dat uit de opgedane ervaring blijkt dat de in artikel 3 van Verordening (EEG) nr.  3389/73 vastgestelde termijn van 45 dagen tussen de datum waarop het bericht wordt bekendgemaakt in  het Publikatieblad van de Europese Gemeenschappen en de uiterste datum voor het indienen van de  offertes kan worden verkort; dat, in afwijking van dat artikel, deze termijn derhalve moet worden  ingekort tot 20 dagen; Overwegende dat, met het oog op de bijzondere kenmerken van de tabakssector, de betaling van de  aankoopprijs, wat de in aanmerking genomen offertes betreft, en de bekendmaking van het bericht van  inschrijving, wat de zekerheden betreft, als ontstaansfeiten voor de landbouwomrekeningskoersen  beschouwd moeten worden; dat derhalve moet worden afgeweken van artikel 10, lid 1, en artikel 12,  lid 4, van Verordening (EEG) nr. 1068/93 van de Commissie  (7), laatstelijk gewijzigd bij  Verordening (EG) nr. 1053/95  (8), hetgeen echter onverlet laat dat ten aanzien van de betaling van  de aankoopprijs de koers vooraf wordt vastgesteld overeenkomstig de artikelen 13 tot en met 17 van  genoemde verordening; Overwegende dat de termijnen waarbinnen de koper de tabak moet overnemen en uitvoeren, moeten  worden vastgesteld met inachtneming van de betrokken hoeveelheden, de opgedane ervaring en de eisen  voor een goed financieel beheer; Overwegende dat de in deze verordening vervatte maatregelen in overeenstemming zijn met het advies  van het Comité van beheer voor tabak, HEEFT DE VOLGENDE VERORDENING VASTGESTELD: Artikel 1 Uit de voorraad van het Griekse en het Italiaanse interventiebureau  worden voor uitvoer 31 partijen verpakte tabak van de oogsten 1983, 1986, 1988 en 1990 tot en met  1992, met een totaalgewicht van ongeveer 13  265 ton, verkocht, waarbij de in de bijlage aangegeven  verdeling geldt. Het te koop aanbieden van de betrokken partijen wordt door de Commissie bekendgemaakt door middel  van een bericht van inschrijving in het Publikatieblad van de Europese Gemeenschappen, reeks C. Artikel 2 De verkoop gebeurt volgens de bij Verordening (EEG) nr. 3389/73 vastgestelde procedure  van openbare inschrijving, tenzij in deze verordening anders bepaald. Artikel 3 De uiterste datum voor het indienen van de offertes bij de Commissie wordt vastgesteld  in het bericht van inschrijving. In afwijking van het bepaalde in artikel 3 van Verordening (EEG) nr. 3389/73 mag het bericht van  inschrijving tot minstens 20 dagen vóór de voor de indiening van de offertes vastgestelde uiterste  datum in het Publikatieblad van de Europese Gemeenschappen worden bekendgemaakt. Artikel 4 De in artikel 9, lid 1, van Verordening (EEG) nr. 3389/73 bedoelde termijn waarbinnen  de koper de gehele hoeveelheid tabak dient over te nemen, verstrijkt aan het einde van de derde  maand volgende op de dag waarop het resultaat van de inschrijving in het Publikatieblad van de  Europese Gemeenschappen wordt bekendgemaakt. Artikel 5 1.  De in artikel 5 van Verordening (EEG) nr. 3389/73 bedoelde zekerheid moet voor de  in Griekenland opgeslagen tabak worden gesteld op naam van en bij de Dieuthinsi Diachirisis Agoron  Georgikon Proïonton (Didagep), Acharnon 241, GR-10438 Athene, en voor de in Italië opgeslagen tabak  op naam van en bij de Ente di Stato per gli interventi nel mercato agricolo (EIMA), Ufficio  centrale per il tabacco, via Farini 5, I-00185 Rome. 2.  De Commissie deelt het resultaat van de inschrijving onmiddellijk aan het betreffende  interventiebureau mede. Dit geeft de zekerheid van de inschrijvers wier offertes niet ontvankelijk  waren of aan wie niet is toegewezen, dadelijk vrij. Onder voorbehoud van de bepalingen van artikel 7, tweede alinea, van Verordening (EEG) nr. 3389/73  worden de zekerheden van de inschrijver(s) aan wie is toegewezen vrijgegeven zodra aan de in  artikel 7, onder c), van die verordening bedoelde voorwaarden is voldaan. 3.  Op verzoek van de belanghebbende kan de zekerheid worden vrijgegeven naar evenredigheid van de  hoeveelheden tabak waarvoor de in artikel 7 van genoemde verordening bedoelde bewijzen zijn  geleverd. Artikel 6 In afwijking van het bepaalde in artikel 4, lid 2, van Verordening (EEG) nr. 3389/73  moet de geboden prijs in ecu per kilogram tabak worden uitgedrukt. In afwijking van artikel 5, lid 1, eerste zin, van Verordening (EEG) nr. 3389/73 wordt de zekerheid  vastgesteld op 0,85 ecu per kilogram verpakte tabak. Artikel 7 In afwijking van artikel 10, lid 1, en van artikel 12, lid 4, van Verordening (EEG) nr.  1068/93 is het ontstaansfeit voor de toe te passen landbouwomrekeningskoers: -  wat de betaling van het bedrag van de in aanmerking genomen offertes betreft, de betaling van de  aankoopprijs; -  wat de zekerheid betreft, de bekendmaking van het bericht van inschrijving in het Publikatieblad  van de Europese Gemeenschappen. De overname mag worden gespreid. Artikel 8 In afwijking van artikel 10 bis, lid 1, van Verordening (EEG) nr. 3389/73 moet de  uitvoeraangifte bij de douane binnen twaalf maanden na de in artikel 4 bepaalde termijn zijn  aanvaard. Artikel 9 Deze verordening treedt in werking op de zevende dag volgende op die van haar  bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks  toepasselijk in elke Lid-Staat. Gedaan te Brussel, 4 juli 1995. Voor de Commissie Franz FISCHLER Lid van de Commissie BIJLAGE >RUIMTE VOOR DE TABEL>",
  "source": "EUR LEX"
}