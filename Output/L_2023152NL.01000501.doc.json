{
  "url": "http://www.w3.org/1999/xhtml\">",
  "content": "L_2023152NL.01000501.xml 13.6.2023 NL Publicatieblad van de Europese Unie L 152/5 UITVOERINGSVERORDENING (EU) 2023/1152 VAN DE COMMISSIE van 12 juni 2023 tot rectificatie van bepaalde taalversies van Verordening (EU) nr. 1321/2014 betreffende de permanente luchtwaardigheid van luchtvaartuigen en luchtvaartproducten, -onderdelen en -uitrustingsstukken, en betreffende de goedkeuring van bij voornoemde taken betrokken organisaties en personen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( 1 ) , en met name artikel 17, lid 1, en artikel 62, leden 14 en 15, Overwegende hetgeen volgt: (1) De Duitse en de Franse taalversies van Verordening (EU) nr. 1321/2014 van de Commissie ( 2 ) bevatten fouten. De Franse taalversie bevat een terminologische fout in sectie A, subdeel B, punt M.A.201, b), van bijlage I (Deel-M), in punt ML.1, c), 3), ii), van bijlage V ter (Deel-ML), in sectie A, subdeel B, punt ML.A.201, b), van bijlage V ter (Deel-ML), in aanhangsel I, punt c), 2), van bijlage V ter (Deel-ML) en in punt CAO.1, 2), ii), van bijlage V quinquies (Deel-CAO). Ze bevat een andere terminologische fout in aanhangsel I, punt 2, module 12, in de tabel, eerste kolom, punt 12.9, b), eerste regel, van bijlage III (Deel-66), in aanhangsel III, punt 3.1, e), in de tabel, in de kolom “Niveau Hoofdstukken”, onder de titel “Helikopters”, in de regel betreffende hoofdstuk 25, van bijlage III (Deel-66) en in aanhangsel III, punt 3.2, b), in de tabel, kolom “Hoofdstukken”, onder de titel “Helikopters”, in de regel betreffende hoofdstuk 25, van bijlage III (Deel-66). Deze fouten zijn van invloed op de inhoud van die bepalingen. De Duitse taalversie bevat een weglating in sectie A, subdeel C, punt ML.A.305, d), 1), van bijlage V ter (Deel-ML) die van invloed is op de inhoud van de bepaling. (2) De Duitse en de Franse taalversies van Verordening (EU) nr. 1321/2014 moeten daarom dienovereenkomstig worden gerectificeerd. Deze rectificatie heeft geen betrekking op de overige taalversies. (3) De in deze verordening vervatte maatregelen zijn in overeenstemming met het advies van het bij artikel 65, lid 1, van Verordening (EG) nr. 216/2008 van het Europees Parlement en de Raad ( 3 ) ingestelde comité, dat vóór de vaststelling van Verordening (EU) nr. 1321/2014 is uitgebracht. Deze maatregelen zijn eveneens in overeenstemming met het advies van het bij artikel 127, lid 1, van Verordening (EU) 2018/1139 ingestelde comité, dat vóór de vaststelling van Uitvoeringsverordening (EU) 2019/1383 van de Commissie ( 4 ) is uitgebracht, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juni 2023. Voor de Commissie De voorzitter Ursula VON DER LEYEN ( 1 ) PB L 212 van 22.8.2018, blz. 1 . ( 2 ) Verordening (EU) nr. 1321/2014 van de Commissie van 26 november 2014 betreffende de permanente luchtwaardigheid van luchtvaartuigen en luchtvaartproducten, -onderdelen en -uitrustingsstukken, en betreffende de goedkeuring van bĳ voornoemde taken betrokken organisaties en personen ( PB L 362 van 17.12.2014, blz. 1 ). ( 3 ) Verordening (EG) nr. 216/2008 van het Europees Parlement en de Raad van 20 februari 2008 tot vaststelling van gemeenschappelijke regels op het gebied van burgerluchtvaart en tot oprichting van een Europees Agentschap voor de veiligheid van de luchtvaart, houdende intrekking van Richtlijn 91/670/EEG van de Raad, Verordening (EG) nr. 1592/2002 en Richtlijn 2004/36/EG ( PB L 79 van 19.3.2008, blz. 1 ). ( 4 ) Uitvoeringsverordening (EU) 2019/1383 van de Commissie van 8 juli 2019 tot wijziging en rectificatie van Verordening (EU) nr. 1321/2014 met betrekking tot managementsystemen in managementorganisaties voor permanente luchtwaardigheid en versoepeling van de regels inzake onderhoud en beheer van de permanente luchtwaardigheid voor luchtvaartuigen in de general aviation ( PB L 228 van 4.9.2019, blz. 1 ).",
  "source": "EUR LEX"
}