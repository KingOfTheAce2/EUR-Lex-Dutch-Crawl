{
  "url": "http://www.w3.org/1999/xhtml\">",
  "content": "L_2023180NL.01001001.xml 17.7.2023 NL Publicatieblad van de Europese Unie L 180/10 UITVOERINGSVERORDENING (EU) 2023/1463 VAN DE COMMISSIE van 10 juli 2023 tot goedkeuring van een wijziging van traditionele aanduidingen in de wijnsector overeenkomstig artikel 115, lid 2, van Verordening (EU) nr. 1308/2013 van het Europees Parlement en de Raad (“Landwein”, “Qualitätswein”, “Kabinett/Kabinettwein”, “Spätlese/Spätlesewein”, “Auslese/Auslesewein”, “Strohwein”, “Schilfwein”, “Eiswein”, “Ausbruch/Ausbruchwein”, “Trockenbeerenauslese”, “Beerenauslese/Beerenauslesewein”) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 115, lid 2, Overwegende hetgeen volgt: (1) Overeenkomstig artikel 28, leden 2 en 3, en artikel 34 van Gedelegeerde Verordening (EU) 2019/33 van de Commissie ( 2 ) heeft de Commissie de door Oostenrijk doorgestuurde aanvraag tot goedkeuring van een wijziging van de traditionele aanduidingen “Landwein”, “Qualitätswein”, “Kabinett/Kabinettwein”, “Spätlese/Spätlesewein”, “Auslese/Auslesewein”, “Strohwein”, “Schilfwein”, “Eiswein”, “Ausbruch/Ausbruchwein”, “Trockenbeerenauslese”, “Beerenauslese/Beerenauslesewein” onderzocht en bekendgemaakt in het Publicatieblad van de Europese Unie ( 3 ) . (2) De Commissie heeft geen bezwaarschrift op grond van artikel 22 van Uitvoeringsverordening (EU) 2019/34 van de Commissie ( 4 ) ontvangen. (3) De wijziging van de traditionele aanduidingen “Landwein”, “Qualitätswein”, “Kabinett/Kabinettwein”, “Spätlese/Spätlesewein”, “Auslese/Auslesewein”, “Strohwein”, “Schilfwein”, “Eiswein”, “Ausbruch/Ausbruchwein”, “Trockenbeerenauslese”, “Beerenauslese/Beerenauslesewein” moet derhalve overeenkomstig artikel 31, lid 3, van Gedelegeerde Verordening (EU) 2019/33 worden goedgekeurd en in het in artikel 25 van Uitvoeringsverordening (EU) 2019/34 bedoelde elektronische register van beschermde traditionele aanduidingen worden opgenomen. (4) De maatregelen van deze verordening zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De in het Publicatieblad van de Europese Unie bekendgemaakte wijziging van de traditionele aanduidingen “Landwein”, “Qualitätswein”, “Kabinett/Kabinettwein”, “Spätlese/Spätlesewein”, “Auslese/Auslesewein”, “Strohwein”, “Schilfwein”, “Eiswein”, “Ausbruch/Ausbruchwein”, “Trockenbeerenauslese”, “Beerenauslese/Beerenauslesewein” wordt goedgekeurd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 juli 2023. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2019/33 van de Commissie van 17 oktober 2018 tot aanvulling van Verordening (EU) nr. 1308/2013 van het Europees Parlement en de Raad wat betreft aanvragen tot bescherming van oorsprongsbenamingen, geografische aanduidingen en traditionele aanduidingen in de wijnsector, de bezwaarprocedure, gebruiksbeperkingen, wijzigingen van productdossiers, de annulering van bescherming en de etikettering en presentatie ( PB L 9 van 11.1.2019, blz. 2 ). ( 3 ) PB C 23 van 23.1.2023, blz. 22 . ( 4 ) Uitvoeringsverordening (EU) 2019/34 van de Commissie van 17 oktober 2018 tot vaststelling van uitvoeringsbepalingen voor Verordening (EU) nr. 1308/2013 van het Europees Parlement en de Raad wat betreft aanvragen tot bescherming van oorsprongsbenamingen, geografische aanduidingen en traditionele aanduidingen in de wijnsector, de bezwaarprocedure, wijzigingen van productdossiers, het register van beschermde namen, de annulering van bescherming en het gebruik van symbolen, en voor Verordening (EU) nr. 1306/2013 van het Europees Parlement en de Raad wat betreft een adequaat controlesysteem ( PB L 9 van 11.1.2019, blz. 46 ).",
  "source": "EUR LEX"
}