{
  "url": "http://www.w3.org/1999/xhtml\">",
  "content": "L_2012347NL.01003101.xml 15.12.2012 NL Publicatieblad van de Europese Unie L 347/31 UITVOERINGSBESLUIT VAN DE COMMISSIE van 13 december 2012 tot goedkeuring van bepaalde gewijzigde programma’s voor de uitroeiing en de bewaking van dierziekten en zoönosen voor het jaar 2012 en tot wijziging van Uitvoeringsbesluit 2011/807/EU wat betreft de financiële bijdrage van de Unie voor bepaalde programma’s die bij dat besluit zijn goedgekeurd (Kennisgeving geschied onder nummer C(2012) 9264) (2012/785/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 1 ) , en met name artikel 27, leden 5 en 6, Overwegende hetgeen volgt: (1) Beschikking 2009/470/EG stelt de procedures vast voor de financiële bijdrage van de Unie aan programma’s voor de uitroeiing, bestrijding en bewaking van dierziekten en zoönosen. (2) Beschikking 2008/341/EG van de Commissie van 25 april 2008 tot vaststelling van communautaire criteria voor nationale programma’s voor de uitroeiing, bestrijding en bewaking van bepaalde dierziekten en zoönosen ( 2 ) bepaalt dat door de lidstaten bij de Commissie ingediende programma’s voor de uitroeiing, de bestrijding en de bewaking van de in bijlage I bij die beschikking opgenomen dierziekten en zoönosen alleen kunnen worden goedgekeurd in het kader van de bij artikel 27, lid 1, van Beschikking 2009/470/EG ingestelde maatregelen indien zij ten minste voldoen aan de in de bijlage bij Beschikking 2008/341/EG vastgestelde criteria. (3) Uitvoeringsbesluit 2011/807/EU van de Commissie van 30 november 2011 tot goedkeuring van de door de lidstaten voor 2012 en volgende jaren ingediende jaarlijkse en meerjarenprogramma’s en van de financiële bijdrage van de Unie voor de uitroeiing, bestrijding en bewaking van bepaalde dierziekten en zoönosen ( 3 ) keurt bepaalde nationale programma’s goed en stelt het percentage en het maximumbedrag van de financiële bijdrage van de Unie voor elk door de lidstaten ingediend programma vast. (4) In 2012 deed zich een belangrijke heropleving van Afrikaanse varkenspest in Italië (Sardinië) voor: in zeven van de acht Sardijnse provincies vonden verscheidene uitbraken plaats, niet alleen in achtertuinbedrijfjes maar ook in grote commerciële bedrijven. Afrikaanse varkenspest is een zeer besmettelijke virale ziekte die als landbouwhuisdier gehouden varkens en wilde varkens aantast. Als de ziekte niet naar behoren in Sardinië wordt aangepakt, kan de gehele EU worden aangetast met belangrijke gevolgen voor de gezondheids- en economische situatie in alle lidstaten. (5) Bijgevolg is door Italië een herzien programma voor de bestrijding en bewaking van Afrikaanse varkenspest in 2012 ingediend om de ziekte naar behoren aan te pakken. Italië heeft de Commissie ervan in kennis gesteld dat wegens de uitzonderlijke epidemiologische situatie en het hoge risico van verspreiding van de ziekte buiten Sardinië aanvullende steun voor contractanten nodig is om te zorgen voor de uitvoering van die geplande maatregelen. (6) Portugal heeft een gewijzigd programma ingediend voor de uitroeiing van runderbrucellose, rundertuberculose en bluetongue. Het Verenigd Koninkrijk heeft een gewijzigd programma ingediend voor de uitroeiing van rundertuberculose. Spanje heeft een gewijzigd programma ingediend voor de uitroeiing van schapen- en geitenbrucellose en bluetongue. Slovenië heeft een gewijzigd programma ingediend voor de bestrijding en bewaking van klassieke varkenspest. Italië en Griekenland hebben gewijzigde programma’s voor overdraagbare spongiforme encefalopathieën, boviene spongiforme encefalopathie en scrapie ingediend en Bulgarije heeft een gewijzigd programma voor de uitroeiing van rabiës ingediend. (7) De Commissie heeft deze gewijzigde programma’s uit zowel veterinair als financieel oogpunt beoordeeld. Zij zijn in overeenstemming bevonden met de desbetreffende veterinaire wetgeving van de Unie en met name met de criteria in de bijlage bij Beschikking 2008/341/EG. De gewijzigde programma’s moeten daarom worden goedgekeurd. (8) Verder heeft de Commissie de door de lidstaten overeenkomstig artikel 27, lid 7, van Beschikking 2009/470/EG ingediende tussentijdse verslagen over de voor die programma’s gemaakte kosten beoordeeld. Uit de resultaten van die beoordeling blijkt dat sommige lidstaten het voor 2012 aan hen toegewezen bedrag niet in zijn geheel zullen gebruiken, terwijl andere lidstaten meer zullen uitgeven dan het toegewezen bedrag. (9) Daarom moet de financiële bijdrage van de Unie voor een aantal nationale programma’s worden aangepast. Om het gebruik van het gereserveerde krediet te optimaliseren, moeten financiële middelen uit de nationale programma’s die het volledige toegewezen bedrag niet zullen gebruiken, opnieuw worden toegewezen aan programma’s die dit bedrag naar verwachting zullen overschrijden gezien de onverwachte diergezondheidssituaties in die lidstaten. De nieuwe toewijzing moet zijn gebaseerd op de meest recente gegevens over de daadwerkelijk door de betrokken lidstaten gedane uitgaven. (10) Uitvoeringsbesluit 2011/807/EU moet daarom dienovereenkomstig worden gewijzigd. (11) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT HET VOLGENDE BESLUIT VASTGESTELD: Artikel 1 Goedkeuring van het door Portugal ingediende gewijzigde programma voor de uitroeiing van runderbrucellose Het op 30 april 2012 door Portugal ingediende gewijzigde programma voor runderbrucellose wordt goedgekeurd voor de periode van 1 januari 2012 tot en met 31 december 2012. Artikel 2 Goedkeuring van de door Portugal en het Verenigd Koninkrijk ingediende gewijzigde programma’s voor de uitroeiing van rundertuberculose Het op 30 april 2012 door Portugal ingediende gewijzigde programma voor rundertuberculose wordt goedgekeurd voor de periode van 1 januari 2012 tot en met 31 december 2012. Het op 3 augustus 2012 door het Verenigd Koninkrijk ingediende gewijzigde programma voor rundertuberculose wordt goedgekeurd voor de periode van 1 januari 2012 tot en met 31 december 2012. Artikel 3 Goedkeuring van het door Spanje ingediende gewijzigde programma voor de uitroeiing van schapen- en geitenbrucellose Het op 30 maart 2012 door Spanje ingediende gewijzigde programma voor schapen- en geitenbrucellose wordt goedgekeurd voor de periode van 1 januari 2012 tot en met 31 december 2012. Artikel 4 Goedkeuring van de door Spanje en Portugal ingediende gewijzigde programma’s voor de uitroeiing en de bewaking van bluetongue Het op 14 september 2012 door Spanje ingediende gewijzigde programma voor bluetongue wordt goedgekeurd voor de periode van 1 januari 2012 tot en met 31 december 2012. Het op 31 december 2011 door Portugal ingediende gewijzigde programma voor bluetongue wordt goedgekeurd voor de periode van 1 januari 2012 tot en met 31 december 2012. Artikel 5 Goedkeuring van het door Slovenië ingediende gewijzigde programma voor klassieke varkenspest Het op 19 juni 2012 door Slovenië ingediende gewijzigde programma voor de bestrijding en de bewaking van klassieke varkenspest wordt goedgekeurd voor de periode van 1 januari 2012 tot en met 31 december 2012. Artikel 6 Goedkeuring van het door Italië ingediende gewijzigde programma voor Afrikaanse varkenspest Het op 2 oktober 2012 door Italië ingediende gewijzigde programma voor de bestrijding en de bewaking van Afrikaanse varkenspest wordt goedgekeurd voor de periode van 1 januari 2012 tot en met 31 december 2012. Artikel 7 Goedkeuring van de door Griekenland en Italië ingediende gewijzigde programma’s voor overdraagbare spongiforme encefalopathieën, boviene spongiforme encefalopathie en scrapie Het op 9 januari 2012 door Griekenland ingediende gewijzigde programma voor de bewaking van overdraagbare spongiforme encefalopathieën en voor de uitroeiing van boviene spongiforme encefalopathie en scrapie wordt goedgekeurd voor de periode van 1 januari 2012 tot en met 31 december 2012. Het op 26 september 2012 door Italië ingediende gewijzigde programma voor de bewaking van overdraagbare spongiforme encefalopathieën en voor de uitroeiing van boviene spongiforme encefalopathie en scrapie wordt goedgekeurd voor de periode van 1 januari 2012 tot en met 31 december 2012. Artikel 8 Goedkeuring van het door Bulgarije ingediende gewijzigde programma voor rabiës Het op 27 december 2011 door Bulgarije ingediende gewijzigde programma voor rabiës wordt goedgekeurd voor de periode van 1 januari 2012 tot en met 31 december 2012. Artikel 9 Wijzigingen in Uitvoeringsbesluit 2011/807/EU Uitvoeringsbesluit 2011/807/EU wordt als volgt gewijzigd: 1) In artikel 1, lid 2, wordt punt c) vervangen door: „c) mag niet meer bedragen dan: i) 3 600 000 EUR voor Spanje; ii) 2 300 000 EUR voor Italië; iii) 1 050 000 EUR voor Portugal; iv) 1 050 000 EUR voor het Verenigd Koninkrijk.”. 2) In artikel 2, lid 2, wordt punt a) vervangen door: „a) bestaat uit een vast bedrag ter vergoeding van alle kosten die zijn gemaakt voor de uitvoering van de volgende activiteiten en/of tests: i) 0,5 EUR per landbouwhuisdier, bemonsterd voor de gamma-interferontest en verdacht positief in het slachthuis; ii) 1,5 EUR per tuberculinetest; iii) 5 EUR per gamma-interferontest; iv) 20 EUR per bacteriologische test.”. 3) In artikel 2, lid 2, wordt punt c) vervangen door: „c) mag niet meer bedragen dan: i) 19 000 000 EUR voor Ierland; ii) 14 000 000 EUR voor Spanje; iii) 4 000 000 EUR voor Italië; iv) 2 650 000 EUR voor Portugal; v) 31 000 000 EUR voor het Verenigd Koninkrijk.”. 4) In artikel 3, lid 2, wordt punt c) vervangen door: „c) mag niet meer bedragen dan: i) 800 000 EUR voor Griekenland; ii) 8 900 000 EUR voor Spanje; iii) 3 700 000 EUR voor Italië; iv) 180 000 EUR voor Cyprus; v) 1 800 000 EUR voor Portugal.”. 5) In artikel 4, lid 2, wordt punt c) vervangen door: „c) mag niet meer bedragen dan: i) 150 000 EUR voor België; ii) 15 000 EUR voor Bulgarije; iii) 40 000 EUR voor Tsjechië; iv) 80 000 EUR voor Duitsland; v) 10 000 EUR voor Estland; vi) 25 000 EUR voor Ierland; vii) 60 000 EUR voor Griekenland; viii) 700 000 EUR voor Spanje; ix) 1 200 000 EUR voor Frankrijk; x) 650 000 EUR voor Italië; xi) 20 000 EUR voor Letland; xii) 10 000 EUR voor Litouwen; xiii) 10 000 EUR voor Luxemburg; xiv) 30 000 EUR voor Hongarije; xv) 10 000 EUR voor Malta; xvi) 20 000 EUR voor Nederland; xvii) 10 000 EUR voor Oostenrijk; xviii) 50 000 EUR voor Polen; xix) 300 000 EUR voor Portugal; xx) 150 000 EUR voor Roemenië; xxi) 40 000 EUR voor Slovenië; xxii) 50 000 EUR voor Slowakije; xxiii) 10 000 EUR voor Finland; xxiv) 10 000 EUR voor Zweden.”. 6) In artikel 5, lid 3, wordt punt c) vervangen door: „c) mag niet meer bedragen dan: i) 1 200 000 EUR voor België; ii) 20 000 EUR voor Bulgarije; iii) 1 200 000 EUR voor Tsjechië; iv) 250 000 EUR voor Denemarken; v) 900 000 EUR voor Duitsland; vi) 30 000 EUR voor Estland; vii) 200 000 EUR voor Ierland; viii) 1 000 000 EUR voor Griekenland; ix) 1 100 000 EUR voor Spanje; x) 1 550 000 EUR voor Frankrijk; xi) 1 200 000 EUR voor Italië; xii) 100 000 EUR voor Cyprus; xiii) 350 000 EUR voor Letland; xiv) 10 000 EUR voor Luxemburg; xv) 2 000 000 EUR voor Hongarije; xvi) 150 000 EUR voor Malta; xvii) 2 700 000 EUR voor Nederland; xviii) 1 100 000 EUR voor Oostenrijk; xix) 500 000 EUR voor Polen; xx) 50 000 EUR voor Portugal; xxi) 350 000 EUR voor Roemenië; xxii) 70 000 EUR voor Slovenië; xxiii) 600 000 EUR voor Slowakije; xxiv) 75 000 EUR voor het Verenigd Koninkrijk.”. 7) Artikel 6 wordt als volgt gewijzigd: a) lid 2 wordt als volgt gewijzigd: i) de inleidende zin wordt vervangen door: „De financiële bijdrage van de Unie voor de programma’s die zijn ingediend door de in punt a) van lid 1 vermelde landen:”; ii) punt b) wordt vervangen door: „b) mag niet meer bedragen dan: i) 210 000 EUR voor Bulgarije; ii) 1 200 000 EUR voor Duitsland; iii) 200 000 EUR voor Frankrijk; iv) 10 000 EUR voor Luxemburg; v) 340 000 EUR voor Hongarije; vi) 900 000 EUR voor Roemenië; vii) 30 000 EUR voor Slovenië; viii) 500 000 EUR voor Slowakije.”; b) het volgende lid 3 wordt toegevoegd: „3. De financiële bijdrage van de Unie voor het programma dat is ingediend door Italië, als vermeld in punt b) van lid 1: a) bedraagt 50 % van de door Italië gemaakte kosten voor: i) de uitvoering van laboratoriumtests met een maximum van: — 2 EUR per ELISA-test, — 10 EUR per PCR-test en — 10 EUR per virologische test; ii) de salarissen van contractanten die speciaal worden aangeworven voor de uitvoering van de maatregelen van dat programma, met uitzondering van de uitvoering van laboratoriumtests; b) mag niet meer bedragen dan 850 000 EUR.”. 8) In artikel 8, lid 2, wordt punt c) als volgt gewijzigd: a) punt ix) wordt vervangen door: „ix) 140 000 EUR voor Spanje;”; b) punt xi) wordt vervangen door: „xi) 1 000 000 EUR voor Italië;”; c) punt xxii) wordt vervangen door: „xii) 350 000 EUR voor Roemenië;”; d) punt xxvii) wordt vervangen door: „xxvii) 110 000 EUR voor het Verenigd Koninkrijk.”. 9) In artikel 9, lid 2, wordt punt c) als volgt gewijzigd: a) punt ii) wordt vervangen door: „ii) 340 000 EUR voor Bulgarije;”; b) punt iv) wordt vervangen door: „iv) 750 000 EUR voor Denemarken;”; c) punt v) wordt vervangen door: „v) 6 300 000 EUR voor Duitsland;”; d) punt viii) wordt vervangen door: „viii) 1 800 000 EUR voor Griekenland;”; e) punt xi) wordt vervangen door: „xi) 4 800 000 EUR voor Italië;”; f) punt xvi) wordt vervangen door: „xvi) 1 300 000 EUR voor Hongarije;”; g) punt xviii) wordt vervangen door: „xviii) 2 200 000 EUR voor Nederland;”; h) punt xxi) wordt vervangen door: „xxi) 1 100 000 EUR voor Portugal;”; i) punt xxvii) wordt vervangen door: „xxvii) 5 100 000 EUR voor het Verenigd Koninkrijk.”. 10) In artikel 10, lid 2, wordt punt c) vervangen door: „c) mag niet meer bedragen dan: i) 1 650 000 EUR voor Bulgarije; ii) 620 000 EUR voor Estland; iii) 1 400 000 EUR voor Hongarije; iv) 9 850 000 EUR voor Polen; v) 2 200 000 EUR voor Roemenië; vi) 400 000 EUR voor Slowakije.”. 11) In artikel 11, lid 5, wordt punt c) vervangen door: „c) mag niet meer bedragen dan: i) 1 200 000 EUR voor Italië; ii) 1 700 000 EUR voor Letland; iii) 2 950 000 EUR voor Litouwen; iv) 190 000 EUR voor Oostenrijk; v) 840 000 EUR voor Slovenië; vi) 360 000 EUR voor Finland.”. Artikel 10 Adressaten Dit besluit is gericht tot de lidstaten. Gedaan te Brussel, 13 december 2012. Voor de Commissie Tonio BORG Lid van de Commissie ( 1 ) PB L 155 van 18.6.2009, blz. 30 . ( 2 ) PB L 115 van 29.4.2008, blz. 44 . ( 3 ) PB L 322 van 6.12.2011, blz. 11 .",
  "source": "EUR LEX"
}