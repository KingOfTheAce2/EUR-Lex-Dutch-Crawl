{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R1446:NL:HTML\">",
  "content": "EUR-Lex - 31997R1446 - NL Avis juridique important | 31997R1446 Verordening (EG) nr. 1446/97 van de Commissie van 24 juli 1997 betreffende de verkoop van gedroogde vijgen (basisproduct) van de oogst 1996 aan distilleerderijen tegen een vooraf vastgestelde prijs Publicatieblad Nr. L 198 van 25/07/1997 blz. 0002 - 0002 VERORDENING (EG) Nr. 1446/97 VAN DE COMMISSIE van 24 juli 1997 betreffende de verkoop van gedroogde vijgen (basisproduct) van de oogst 1996 aan distilleerderijen tegen een vooraf vastgestelde prijs DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2201/96 van de Raad van 28 oktober 1996 houdende een gemeenschappelijke ordening der markten in de sector verwerkte groenten en fruit (1), en met name op artikel 9, lid 8, Overwegende dat in artikel 9, lid 7, van Verordening (EG) nr. 2201/96 is bepaald dat de verkoop van de door de opslagbureaus aangekochte producten hetzij bij inschrijving, hetzij tegen vooraf vastgestelde prijzen plaatsvindt, en dat de biedingen slechts in aanmerking worden genomen als een zekerheid wordt gesteld; Overwegende dat de verkoopprijs zodanig moet worden vastgesteld dat verstoring van de markt van de Gemeenschap voor alcohol en gedistilleerd wordt voorkomen en dat een gelijke behandeling van de marktdeelnemers wordt verzekerd; Overwegende dat het Griekse opslagbureau over ongeveer 636 ton gedroogde vijgen (basisproduct) van de oogst 1996 beschikt; dat deze producten aan de distilleerderijen moeten worden aangeboden; Overwegende dat het bedrag van de verwerkingszekerheid als bedoeld in artikel 2, lid 2, van Verordening (EEG) nr. 1707/85 van de Commissie van 21 juni 1985 betreffende de verkoop door opslagbureaus van gedroogde vijgen (basisproduct) voor de vervaardiging van alcohol (2), moet worden vastgesteld op basis van het verschil tussen de normale marktprijs voor gedroogde vijgen en de bij deze verordening vastgestelde verkoopprijs; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor op basis van groenten en fruit, verwerkte producten, HEEFT DE VOLGENDE VERORDENING VASTGESTELD: Artikel 1 1. Het Griekse opslagbureau gaat over tot de verkoop van gedroogde vijgen (basisproduct) van de oogst 1996 aan distilleerderijen overeenkomstig de Verordeningen (EEG) nr. 626/85 van de Commissie (3) en (EEG) nr. 1707/85 tegen een prijs van 4 ecu per 100 kg nettogewicht. 2. De in artikel 2, lid 2, van Verordening (EEG) nr. 1707/85 bedoelde verwerkingszekerheid wordt vastgesteld op 15 ecu per 100 kg nettogewicht. Artikel 2 1. Koopaanvragen moeten worden ingediend bij het Griekse opslagbureau Sykiki, op het hoofdkantoor van Idagep, Acharnon Street 241, Athene, Griekenland, voor de producten die in het bezit zijn van dat bureau. 2. Inlichtingen over de hoeveelheden en over de plaatsen waar de producten zijn opgeslagen zijn te verkrijgen bij het Griekse opslagbureau Sykiki, Kritis Street 13, Kalamata, Griekenland. Artikel 3 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juli 1997. Voor de Commissie Franz FISCHLER Lid van de Commissie (1) PB nr. L 297 van 21. 11. 1996, blz. 29. (2) PB nr. L 163 van 22. 6. 1985, blz. 38. (3) PB nr. L 72 van 13. 3. 1985, blz. 7.",
  "source": "EUR LEX"
}