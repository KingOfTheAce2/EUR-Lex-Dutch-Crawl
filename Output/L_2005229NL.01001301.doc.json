{
  "url": "http://www.w3.org/1999/xhtml\">",
  "content": "L_2005229NL.01001301.xml 6.9.2005 NL Publicatieblad van de Europese Unie L 229/13 VERORDENING (EG) N r. 1446/2005 VAN DE COMMISSIE van 5 september 2005 tot goedkeuring van afwijkingen van Verordening (EG) nr. 2150/2002 van het Europees Parlement en de Raad betreffende afvalstoffenstatistieken, wat het Verenigd Koninkrijk en Oostenrijk betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2150/2002 van het Europees Parlement en de Raad van 25 november 2002 betreffende afvalstoffenstatistieken ( 1 ) , en met name op artikel 4, lid 1, Gezien het verzoek van het Verenigd Koninkrijk van 20 december 2004, Gezien het verzoek van Oostenrijk van 16 november 2004, Overwegende hetgeen volgt: (1) Ingevolge artikel 4, lid 1, van Verordening (EG) nr. 2150/2002 kan de Commissie gedurende een overgangsperiode afwijkingen van sommige bepalingen in de bijlagen bij die verordening toestaan. (2) Zulke afwijkingen moeten op hun verzoek worden toegestaan aan het Verenigd Koninkrijk en Oostenrijk. (3) De in deze verordening vervatte maatregelen zijn in overeenstemming met het advies van het Comité statistisch programma, dat is opgericht bij Besluit 89/382/EEG, Euratom van de Raad ( 2 ) , HEEFT DE VOLGENDE VERORDENING VASTGESTELD: Artikel 1 1.   De volgende afwijkingen van de bepalingen van Verordening (EG) nr. 2150/2002 worden toegestaan: a) aan het Verenigd Koninkrijk worden afwijkingen toegestaan voor de opstelling van resultaten betreffende sectie 8, punt 1.1, volgnummers 1 (landbouw, jacht en bosbouw), 2 (visserij) en 16 (diensten), van bijlage I en betreffende sectie 8, punt 2, van bijlage II; b) aan Oostenrijk worden afwijkingen toegestaan voor de opstelling van resultaten betreffende sectie 8, punt 1.1, volgnummers 2 (visserij) en 16 (diensten), van bijlage I en betreffende sectie 8, punt 2, van bijlage II. 2.   De in lid 1 bedoelde afwijkingen worden alleen toegestaan voor gegevens betreffende het eerste referentiejaar, namelijk 2004. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 september 2005. Voor de Commissie Joaquín ALMUNIA Lid van de Commissie ( 1 ) PB L 332 van 9.12.2002, blz. 1 . Verordening laatstelijk gewijzigd bij Verordening (EG) nr. 783/2005 van de Commissie ( PB L 131 van 25.5.2005, blz. 38 ). ( 2 ) PB L 181 van 28.6.1989, blz. 47 .",
  "source": "EUR LEX"
}