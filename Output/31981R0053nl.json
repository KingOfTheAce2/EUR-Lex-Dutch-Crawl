{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R0053:NL:HTML\">",
  "content": "EUR-Lex - 31981R0053 - NL Avis juridique important | 31981R0053 Verordening (EEG) nr. 53/81 van de Commissie van 1 januari 1981 houdende uitvoeringsbepalingen van de compensatieregeling bij invoer van groenten en fruit uit Griekenland Publicatieblad Nr. L 004 van 01/01/1981 blz. 0034 - 0035 Bijzondere uitgave in het Spaans: Hoofdstuk 03 Deel 21 blz. 0014 Bijzondere uitgave in het Portugees: Hoofdstuk 03 Deel 21 blz. 0014 VERORDENING (EEG) Nr. 53/81 VAN DE COMMISSIE van 1 januari 1981 houdende uitvoeringsbepalingen van de compensatieregeling bij invoer van groenten en fruit uit Griekenland DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschappen, Gelet op de Toetredingsakte van Griekenland (1), Gelet op Verordening (EEG) nr. 10/81 van de Raad van 1 januari 1981 houdende vaststelling, voor de sector groenten en fruit, van de algemene regels voor de toepassing van de Toetredingsakte van 1979 (2), en met name op artikel 9, lid 1, Overwegende dat bij Verordening (EEG) nr. 10/81 met name de algemene voorschriften voor de toepassing van de compensatieregeling bij invoer van groenten en fruit uit Griekenland, die is ingesteld bij artikel 75 van de Toetredingsakte, zijn vastgesteld; Overwegende dat de voorschriften voor de constatering en de mededeling van de prijzen van de produkten van de Gemeenschap van de Negen en de Griekse produkten, die nodig zijn voor de werking van de compensatieregeling moeten worden vastgesteld; Overwegende dat zo veel mogelijk gebruik moet worden gemaakt van de gegevens die reeds door de Lid-Staten aan de Commissie worden meegedeeld in het kader van Verordening (EEG) nr. 2118/74 van de Commissie van 9 augustus 1974 (3), gewijzigd bij Verordening (EEG) nr. 668/78 (4) betreffende de regeling inzake referentieprijzen in de sector groenten en fruit; Overwegende dat de in deze verordening vervatte maatregelen in overeenstemming zijn met het advies van het Comité van beheer voor groenten en fruit, HEEFT DE VOLGENDE VERORDENING VASTGESTELD: Artikel 1 1. De voor de vaststelling van de jaarlijkse communautaire aanbiedingsprijs in aanmerking te nemen prijzen bedoeld in artikel 75, lid 2, sub a), van de Akte, zijn de prijzen bedoeld in artikel 1, lid 1, van Verordening (EEG) nr. 2118/74, die overeenkomstig artikel 2 van die verordening door de Lid-Staten van de Gemeenschap van de Negen worden meegedeeld. 2. Het bedrag dat voor de vervoerkosten aan het rekenkundig gemiddelde van de producentenprijzen van elke Lid-Staat van de Negen moet worden toegevoegd, wordt voor ieder produkt, ieder jaar bij de vaststelling van de communautaire aanbiedingsprijs forfaitair berekend. Artikel 2 1. De prijzen die in aanmerking moeten worden genomen voor de berekening van de aanbiedingsprijs van het Griekse produkt bedoeld in artikel 75, lid 2, sub b), van de Akte zijn de prijzen van dit produkt zoals bedoeld in artikel 3, lid 1, van Verordening (EEG) nr. 2118/74, die in de Lid-Staten van de Gemeenschap van de Negen worden geconstateerd. 2. De prijzen van de Griekse produkten worden geconstateerd en berekend overeenkomstig artikel 5 van Verordening (EEG) nr. 2118/74. De Lid-Staten van de Gemeenschap van de Negen delen elke marktdag voor ieder produkt deze noteringen aan de Commissie mede onder de voorwaarden bedoeld in artikel 6, sub a), van Verordening (EEG) nr. 2118/74. Zij delen tegelijkertijd mee:    - voor zover mogelijk de voorgaande prijzen, waarop de geldende coëfficiënten zijn toegepast, - de gegevens bedoeld in artikel 6, sub d), e), f) en g) van die verordening. Artikel 3 Met het oog op de berekening van de dagelijkse aanbiedingsprijs van de communautaire produkten bedoeld in artikel 5, lid 1, tweede streepje, van Verordening (EEG) nr. 10/81 voor de produkten waarvoor geen basisprijs en geen aankoopprijs geldt, of buiten de periode van toepassing van deze prijzen voor de betrokken produkten, delen de Lid-Staten van de Gemeenschap van de Negen de Commissie voor elke marktdag mee, de op de representatieve (1) PB nr. L 291 van 19.11.1979, blz. 9.  (2) PB nr. L 1 van 1.1.1981, blz. 17.  (3) PB nr. L 220 van 10.8.1974, blz. 20.  (4) PB nr. L 90 van 5.4.1978, blz. 5.    produktiemarkten geconstateerde prijzen voor de produkten die dezelfde kenmerken hebben als die welke zijn aangehouden voor de vaststelling van de jaarlijkse communautaire aanbiedingsprijs. De Lid-Staten kunnen evenwel eventueel de prijzen meedelen voor de meest representatieve variëteit naar gelang van het produkt, de markt en de commercialisatieperiode. Zij delen tegelijkertijd mee:    a) de bedragen die voor de verpakking moeten worden toegevoegd voor de prijzen bedoeld in artikel 17 van Verordening (EEG) nr. 1035/72; b) de bedragen die voor de vervoerkosten moeten worden toegevoegd; c) de prijzen die voor de berekening van de dagelijkse aanbiedingsprijs moeten worden aangehouden na eventuele toepassing van de coëfficiënt die is vastgesteld voor de berekening van de Griekse aanbiedingsprijs van het betrokken produkt. Artikel 4 De in de artikelen 2 en 3 bedoelde mededelingen vinden uiterlijk plaats op de dag na de marktdag waarop zij betrekking hebben. Artikel 5 Wanneer voor een bepaalde marktdag de dagelijkse aanbiedingsprijs van het communautaire produkt lager is dan de communautaire prijs bedoeld in artikel 75, lid 2, sub a), van de Akte, is de communautaire aanbiedingsprijs die voor deze marktdag in aanmerking wordt genomen gelijk aan het rekenkundig gemiddelde van deze beide prijzen. Artikel 6 Deze verordening treedt in werking op 1 januari 1981. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 1 januari 1981. Voor de Commissie De Voorzitter Roy JENKINS",
  "source": "EUR LEX"
}