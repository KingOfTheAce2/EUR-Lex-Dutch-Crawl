{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993Y0204(01):NL:HTML\">",
  "content": "EUR-Lex - 31993Y0204(01) - NL Avis juridique important | 31993Y0204(01) Resolutie van het Raadgevend Comité van de Europese Gemeenschap voor Kolen en Staal betreffende het opstellen van een twaalfde programma ter financiering van sociale woningbouw van de Europese Gemeenschap voor Kolen en Staal Publicatieblad Nr. C 031 van 04/02/1993 blz. 0006 - 0006 RESOLUTIE VAN HET RAADGEVEND COMITÉ VAN DE EUROPESE GEMEENSCHAP VOOR KOLEN EN STAAL betreffende het opstellen van een twaalfde programma ter financiering van sociale woningbouw van de Europese Gemeenschap voor Kolen en Staal (93/C 31/04) (met algemene stemmen aangenomen tijdens de 303e zitting van 18 december 1992) HET RAADGEVEND COMITÉ VAN DE EUROPESE GEMEENSCHAP VOOR KOLEN EN STAAL, Na vaststelling dat het elfde programma voor sociale woningbouw van de Europese Gemeenschap voor Kolen en Staal (EGKS) op 31 december 1992 afloopt, Van mening zijnde dat de selectieve verstrekking van leningen met rentesubsidies ten behoeve van de sociale woningbouw van de EGKS als maatregel ter begeleiding van de herstructurering van de kolenmijnbouw en de ijzer- en staalindustrie deze  herstructurering vanuit sociaal oogpunt draaglijker maakt, 1.  VERZOEKT DE COMMISSIE ook op het gebied van de woningbouw de continuïteit van het sociale beleid ten behoeve van de werknemers van de EGKS-industrieën te garanderen door de voortzetting van het EGKS-programma voor leningen ten behoeve van de sociale  woningbouw; 2. BENADRUKT dat een meerjarenprogramma onontbeerlijk is om te voldoen aan de woningbehoeften van het EGKS-personeel, ten einde dit personeel een passende huisvestingskwaliteit te bieden en de sociale last van de herstructureringsmaatregelen te  verminderen; 3. BEKLEMTOONT dat, aangezien het onzeker is of opnieuw uit hoofde van de structuurfondsen maatregelen ten behoeve van de woningbouw zullen worden genomen, de EGKS absoluut moet garanderen dat de maatregelen worden voortgezet totdat het Verdrag afloopt; 4. BENADRUKT dat, gezien de kostenontwikkeling en de zeer grote behoeften op het gebied van sanering en renovatie in de noodlijdende regio's (bij voorbeeld in de nieuwe Duitse deelstaten), een passende verhoging van de middelen noodzakelijk is waarbij  van alle beschikbare reserves gebruik moet worden gemaakt; 5. VERZOEKT DE COMMISSIE derhalve zo spoedig mogelijk een beslissing te nemen over de voortzetting van de maatregelen ten behoeve van de woningbouw in de vorm van een twaalfde programma ter financiering van sociale woningbouw van de EGKS.",
  "source": "EUR LEX"
}