{
  "url": "http://www.w3.org/1999/xhtml\">",
  "content": "C_2011353NL.01000801.xml 3.12.2011 NL Publicatieblad van de Europese Unie C 353/8 UITVOERINGSBESLUIT VAN DE COMMISSIE van 2 december 2011 tot wijziging van Besluit 2011/C 69/01 van de Commissie tot vaststelling van een financieringsbesluit voor 2011 in het kader van het tweede communautaire actieprogramma op het gebied van gezondheid (2008-2013) en tot vaststelling van de selectie-, toekennings- en andere criteria voor de financiering van de acties van dit programma 2011/C 353/08 DE EUROPESE COMMISSIE, Gezien het Verdrag betreffende de Europese Unie en het Verdrag betreffende de werking van de Europese Unie, Gezien Besluit nr. 1350/2007/EG van het Europees Parlement en de Raad van 23 oktober 2007 tot vaststelling van een tweede communautair actieprogramma op het gebied van gezondheid (2008-2013) ( 1 ) , en met name artikel 8, lid 1, Gezien Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 2 ) (hierna „het Financieel Reglement” genoemd), en met name artikel 75, Gezien Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen ( 3 ) (hierna „de uitvoeringsvoorschriften” genoemd), en met name artikel 90, Gezien Besluit 2004/858/EG van de Commissie van 15 december 2004 tot oprichting van een uitvoerend agentschap, genaamd het „Agentschap voor het volksgezondheidsprogramma”, voor het beheer van de communautaire maatregelen op het gebied van de volksgezondheid overeenkomstig Verordening (EG) nr. 58/2003 van de Raad ( 4 ) , en met name artikel 6, Overwegende hetgeen volgt: (1) Besluit 2011/C 69/01 van de Commissie ( 5 ) is op 22 februari 2011 vastgesteld. (2) Een aantal aanvankelijk geplande oproepen tot het indienen van inschrijvingen was het onderwerp van besparingen of was niet succesvol en zal in 2011 niet worden uitgevoerd. De verdeling van de begroting over de verschillende, in punt 2 van bijlage I bij Besluit 2011/C 69/01 aangegeven financieringsmechanismen moet worden gewijzigd om een groter aantal projectsubsidies te kunnen financieren. (3) De wijzigingen in de aanvankelijk voor de specifieke acties toegewezen begroting bedragen meer dan de in artikel 5 van Besluit 2011/C 69/01 aangegeven 20 % en vormen daarom een belangrijke wijziging van het goedgekeurde financieringsbesluit dat op zijn beurt moet worden gewijzigd. De financiële flexibiliteit van 20 % moet van toepassing zijn op de verschillende financieringsmechanismen. (4) Dit besluit is ook een financieringsbesluit voor de conferentie van het voorzitterschap die in de eerste helft van 2012 onder Deens voorzitterschap zal worden gehouden, als vermeld in bijlage I, punt 2.4.1 van Besluit 2011/C 69/01. (5) Besluit 2011/C 69/01 moet daarom dienovereenkomstig worden gewijzigd. (6) De in dit besluit vervatte maatregelen zijn in overeenstemming met het advies van het in artikel 10 van het programmabesluit bedoelde comité, BESLUIT: Enig artikel Besluit 2011/C 69/01 wordt als volgt gewijzigd: 1) De eerste alinea van artikel 5 wordt vervangen door: Gecumuleerde wijzigingen van de toewijzingen aan in bijlage I opgenomen specifieke financiële mechanismen die niet meer bedragen dan 20 % van de bij dit besluit toegekende maximumbijdrage voor elk begrotingsonderdeel worden niet als belangrijk beschouwd, mits zij de aard en de doelstelling van het werkprogramma niet significant aantasten. Dit kan de verhoging van de bij dit besluit toegekende maximumbijdrage met maximaal 20 % omvatten. 2) Bijlage I bij Besluit 2011/C 69/01 wordt als volgt gewijzigd: a) In punt 1.2. Financiële middelen , wordt de vierde alinea vervangen door: De in de volgende hoofdstukken aangegeven bedragen zijn indicatief. Overeenkomstig artikel 90, lid 4, van de uitvoeringsvoorschriften zijn voor het aan elk financieringsmechanisme toegewezen bedrag niet-substantiële variaties mogelijk. b) In punt 2.1. Projectsubsidies , wordt de eerste zin van de eerste alinea vervangen door: Het totale indicatieve bedrag voor projectsubsidies wordt geraamd op 7 050 000 EUR. c) In punt 2.4.1. Conferenties van het voorzitterschap — Wettelijk monopolie wordt de vijfde alinea vervangen door: De conferenties van het voorzitterschap die in het kader van dit werkprogramma worden gefinancierd, zijn: „European Brain Policy Forum; Ageing, Stroke and Alzheimer — finding innovative solutions” die in november 2011 onder het Poolse voorzitterschap zal worden gehouden en de „EU High Level eHealth Conference” die in mei 2012 onder het Deense voorzitterschap zal worden gehouden. d) In punt 2.6. Aanbesteding , wordt de eerste alinea vervangen door: Het totale indicatieve bedrag voor aanbestedingen wordt geraamd op 15 353 028 EUR. e) In punt 3.2.1.1. Ongelijkheden op gezondheidsgebied verminderen: voorbereiding van actieplannen en projecten in het kader van de structuurfondsen , wordt „Projectsubsidie” tussen haakjes na de derde alinea vervangen door „Projectsubsidies” Gedaan te Brussel, 2 december 2011. Voor de Commissie John DALLI Lid van de Commissie ( 1 ) PB L 301 van 20.11.2007, blz. 3 . ( 2 ) PB L 248 van 16.9.2002, blz. 1 . ( 3 ) PB L 357 van 31.12.2002, blz. 1 . ( 4 ) PB L 369 van 16.12.2004, blz. 73 . ( 5 ) http://ec.europa.eu/health/programme/docs/wp2011_nl.pdf",
  "source": "EUR LEX"
}