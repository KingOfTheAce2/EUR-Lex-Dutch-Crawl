{
  "url": "http://www.w3.org/1999/xhtml\">",
  "content": "LI2018160NL.01000101.xml 25.6.2018 NL Publicatieblad van de Europese Unie LI 160/1 UITVOERINGSVERORDENING (EU) 2018/898 VAN DE RAAD van 25 juni 2018 tot uitvoering van Verordening (EU) nr. 401/2013 betreffende beperkende maatregelen tegen Myanmar/Birma DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 401/2013 van de Raad van 2 mei 2013 betreffende beperkende maatregelen tegen Myanmar/Birma en tot intrekking van Verordening (EG) nr. 194/2008 ( 1 ) , en met name artikel 4 decies, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 2 mei 2013 Verordening (EU) nr. 401/2013 vastgesteld. (2) De Raad heeft op 26 februari 2018 conclusies aangenomen waarin hij de aanhoudende wijdverbreide, stelselmatige, ernstige schendingen van de mensenrechten door het leger en de veiligheidstroepen van Myanmar/Birma veroordeelt. In de conclusies wordt aangedrongen op voorstellen voor gerichte beperkende maatregelen tegen hooggeplaatste militairen van het leger van Myanmar (Tatmadaw). (3) De Raad heeft op 26 april 2018 Verordening (EU) 2018/647 ( 2 ) vastgesteld, die voorziet in een rechtskader voor gerichte beperkende maatregelen tegen bepaalde natuurlijke personen van het leger van Myanmar (Tatmadaw) en de grenspolitie die verantwoordelijk zijn voor ernstige schendingen van de mensenrechten, voor het belemmeren van de verstrekking van humanitaire hulp aan burgers in nood, en voor het belemmeren van het verrichten van onafhankelijk onderzoek naar beweerde ernstige schendingen of misbruik van de mensenrechten. (4) Gezien de situatie in Myanmar/Birma en de verantwoordelijkheid voor schendingen van de mensenrechten, begaan door delen van het leger van Myanmar (Tatmadaw) en de grenspolitie, moeten zeven personen worden opgenomen op de lijst van natuurlijke en rechtspersonen, entiteiten en lichamen die onderworpen zijn aan beperkende maatregelen in bijlage IV bij Verordening (EU) nr. 401/2013. (5) Bijlage IV bij Verordening (EU) nr. 401/2013 moet dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IV bij Verordening (EU) nr. 401/2013 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Gedaan te Luxemburg, 25 juni 2018. Voor de Raad De voorzitter F. MOGHERINI ( 1 ) PB L 121 van 3.5.2013, blz. 1 . ( 2 ) Verordening (EU) 2018/647 van de Raad van 26 april 2018 tot wijziging van Verordening (EU) nr. 401/2013 betreffende beperkende maatregelen tegen Myanmar/Birma ( PB L 108 van 27.4.2018, blz. 1 ). BIJLAGE De volgende personen worden toegevoegd aan de lijst van natuurlijke personen, rechtspersonen, entiteiten en lichamen in bijlage IV bij Verordening (EU) nr. 401/2013: „Naam Identificatiegegevens Motivering Datum van opneming op de lijst 1. Aung Kyaw Zaw Geboortedatum: 20 augustus 1961 Paspoortnr.: DM000826 Datum van afgifte: 22 november 2011 Vervaldatum: 21 november 2021 Nationaal identificatienummer: BC 17444 Luitenant-generaal Aung Kyaw Zaw was van augustus 2015 tot eind 2017 bevelhebber van het Bureau speciale operaties nr. 3 van het leger van Myanmar (Tatmadaw). Bureau speciale operaties nr. 3 zag toe op het Westelijke Commando en, in die context, is luitenant-generaal Aung Kyaw Zaw verantwoordelijk voor de wreedheden en ernstige schendingen van de mensenrechten van de Rohingya's in de staat Rakhine door het Westelijke Commando tijdens die periode. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 2. Maung Maung Soe Geboortedatum: maart 1964 Nationaal identificatienummer: Tatmadaw Kyee 19571 Generaal-majoor Maung Maung Soe was van oktober 2016 tot en met 10 november 2017 bevelhebber van het Westelijke Commando van het leger van Myanmar (Tatmadaw) en leidde de militaire operaties in de deelstaat Rakhine. In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine door het Westelijke Commando tijdens die periode. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 3. Than Oo Geboortedatum: 12 oktober 1973 Nationaal identificatienummer: BC 25723 Brigadegeneraal Than Oo is bevelhebber van de 99e lichte infanteriedivisie van het leger van Myanmar (Tatmadaw). In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine in de tweede helft van 2017 door de 99e lichte infanteriedivisie. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 4. Aung Aung Nationaal identificatienummer: BC 23750 Brigadegeneraal Aung Aung is bevelhebber van de 33e lichte infanteriedivisie van het leger van Myanmar (Tatmadaw). In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine in de tweede helft van 2017 door de 33e lichte infanteriedivisie. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 5. Khin Maung Soe Generaal-majoor Khin Maung Soe is bevelhebber van de 15e lichte infanteriedivisie van het leger van Myanmar (Tatmadaw), waar infanteriebataljon nr. 564 toebehoort. In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine in de tweede helft van 2017 door de 15e lichte infanteriedivisie en in het bijzonder door infanteriebataljon nr. 564. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 6. Thura San Lwin Geboortedatum: 1957 Brigadegeneraal Thura San Lwin was van oktober 2016 tot begin oktober 2017 bevelhebber van de grenspolitie. In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine door de grenspolitie tijdens die periode. Het gaat om moordpartijen, seksueel geweld en systematisch platbranden van Rohingya-huizen en -gebouwen. 25.6.2018 7. Thant Zin Oo Thant Zin Oo is bevelhebber van het 8e bataljon van de veiligheidspolitie. In die context is hij verantwoordelijk voor de wreedheden en ernstige schendingen van de mensenrechten van de Rohingya's in de deelstaat Rakhine in de tweede helft van 2017 door het 8e bataljon van de veiligheidspolitie. Het gaat om moordpartijen, seksueel geweld en systematisch platbranden van Rohingya-huizen en -gebouwen. Die schendingen zijn gepleegd samen met rechtstreekse steunverlening van de 33e lichte infanteriedivisie van het door brigadegeneraal Aung Aung geleide leger van Myanmar (Tatmadaw). Thant Zin Oo wordt derhalve in verband gebracht met de op de lijst opgenomen brigadegeneraal Aung Aung. 25.6.2018”",
  "source": "EUR LEX"
}