{
  "url": "http://www.w3.org/1999/xhtml\"><!--",
  "content": "L_2020284NL.01000101.xml 1.9.2020 NL Publicatieblad van de Europese Unie L 284/1 GEDELEGEERDE VERORDENING (EU) 2020/1238 VAN DE COMMISSIE van 17 juni 2020 tot wijziging van Gedelegeerde Verordening (EU) 2017/40 wat betreft de evaluatie van de uitvoering van de schoolregeling DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 24, lid 2, onder b), en artikel 223, lid 2, onder a), Overwegende hetgeen volgt: (1) Overeenkomstig artikel 9, lid 2, van Gedelegeerde Verordening (EU) 2017/40 van de Commissie ( 2 ) moeten de lidstaten de uitvoering van hun schoolregeling evalueren teneinde te beoordelen of deze doeltreffend genoeg is gebleken in verband met de doelstellingen van de regeling om de consumptie van geselecteerde landbouwproducten door kinderen te verhogen en hen voor te lichten over gezonde eetgewoonten. Om de transparantie en de verantwoordingsplicht met betrekking tot het gebruik van de Uniesteun te bevorderen, moet nader worden omschreven welk soort informatie de lidstaten via hun evaluatieverslagen aan de Commissie moeten meedelen en wat de aard van die informatie dient te zijn. (2) Gedelegeerde Verordening (EU) 2017/40 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Artikel 9 van Gedelegeerde Verordening (EU) 2017/40 wordt als volgt gewijzigd: 1) Lid 2 wordt vervangen door: “2.   De lidstaten evalueren de uitvoering van de schoolregeling teneinde te beoordelen of deze doeltreffend genoeg is gebleken in verband met de doelstellingen van de regeling om de consumptie van fruit, groenten, melk en zuivelproducten door kinderen te verhogen en hen voor te lichten over gezonde eetgewoonten. De resultaten van die evaluatie worden in een evaluatieverslag bij de Commissie ingediend. De lidstaten die de schoolregeling op regionaal niveau uitvoeren, kunnen ervoor kiezen een overeenkomstig aantal evaluatieverslagen in te dienen.”. 2) In lid 5, eerste alinea, wordt de inleidende zin vervangen door: “Indien een lidstaat het evaluatieverslag of de evaluatieverslagen met de resultaten van de in lid 2 van het onderhavige artikel bedoelde evaluatie niet binnen de in artikel 8, lid 2, van Uitvoeringsverordening (EU) 2017/39 bedoelde termijn bij de Commissie heeft ingediend, wordt het bedrag van de volgende definitieve toewijzing als volgt verlaagd:”. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 juni 2020. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Gedelegeerde Verordening (EU) 2017/40 van de Commissie van 3 november 2016 tot aanvulling van Verordening (EU) nr. 1308/2013 van het Europees Parlement en de Raad, met betrekking tot Uniesteun voor de verstrekking van groenten en fruit, bananen en melk in onderwijsinstellingen en tot wijziging van Gedelegeerde Verordening (EU) nr. 907/2014 van de Commissie ( PB L 5 van 10.1.2017, blz. 11 ).",
  "source": "EUR LEX"
}