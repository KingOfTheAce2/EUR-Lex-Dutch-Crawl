{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985R1172:NL:HTML\">",
  "content": "EUR-Lex - 31985R1172 - NL Avis juridique important | 31985R1172 Verordening (EEG) nr. 1172/85 van de Raad van 2 mei 1985 inzake de sluiting van de Overeenkomst in de vorm van een briefwisseling tussen de Europese Economische Gemeenschap, enerzijds, en de Regering van Denemarken en de plaatselijke Regering van de Faeröer, anderzijds, betreffende het vissen op zalm in de wateren van de Faeröer Publicatieblad Nr. L 122 van 07/05/1985 blz. 0001 - 0001 Bijzondere uitgave in het Fins: Hoofdstuk 11 Deel 11 blz. 0211 Bijzondere uitgave in het Spaans: Hoofdstuk 04 Deel 3 blz. 0115 Bijzondere uitgave in het Zweeds: Hoofdstuk 11 Deel 11 blz. 0211 Bijzondere uitgave in het Portugees: Hoofdstuk 04 Deel 3 blz. 0115 ***** VERORDENING  (EEG) Nr. 1172/85 VAN DE RAAD van 2 mei 1985 inzake de sluiting van de Overeenkomst in de vorm van een briefwisseling tussen de Europese Economische Gemeenschap, enerzijds, en de Regering van Denemarken en de plaatselijke Regering van de Faeroeer, anderzijds, betreffende het vissen op zalm in de wateren van de Faeroeer DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 43, Gezien het voorstel van de Commissie (1), Gezien het advies van het Europese Parlement (2), Overwegende dat de Gemeenschap enerzijds en de Regering van Denemarken en de plaatselijke Regering van de Faeroeer anderzijds overleg hebben gepleegd over visserijaangelegenheden van wederzijds belang; Overwegende dat partijen zijn overeengekomen dat de Organisatie voor de instandhouding van zalm in de Noordatlantische Oceaan (NASCO) de geëigende instantie is waarbinnen het vissen op zalm in de visserijzone van de Faeroeer moet worden geregeld; Overwegende dat de autoriteiten van de Faeroeer hebben verklaard op de jaarvergadering in 1985 van de NASCO met de Gemeenschap te willen samenwerken ten einde te komen tot aanvaarding van maatregelen waarbij voor het visseizoen dat begint op 1 oktober 1985 en eindigt op 31 mei 1986 een quotum wordt vastgesteld dat door de Faeroeer in zijn visserijzone mag worden gevangen; Overwegende dat partijen zijn overeengekomen verder overleg te plegen indien de NASCO geen adequate maatregelen vaststelt; Overwegende dat de twee delegaties bij de afronding van het overleg een Overeenkomst in de vorm van een briefwisseling hebben geparafeerd; Overwegende dat het in het belang van de Gemeenschap is deze Overeenkomst goed te keuren, HEEFT DE VOLGENDE VERORDENING VASTGESTELD: Artikel 1 De Overeenkomst in de vorm van een briefwisseling tussen de Europese Economische Gemeenschap, enerzijds, en de Regering van Denemarken en de plaatselijke Regering van de Faeroeer, anderzijds, betreffende het vissen op zalm in de wateren van de Faeroeer, wordt namens de Gemeenschap goedgekeurd. De tekst van de Overeenkomst is aan deze verordening gehecht. Artikel 2 De Voorzitter van de Raad wordt gemachtigd de personen aan te wijzen die bevoegd zijn om de Overeenkomst te ondertekenen ten einde daardoor de Gemeenschap te binden. Artikel 3 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Luxemburg, 2 mei 1985. Voor de Raad De Voorzitter F. M. PANDOLFI (1) PB nr. C 52 van 26. 2. 1985, blz. 4. (2) Advies uitgebracht op 19 april 1985 (nog niet verschenen in het Publikatieblad).",
  "source": "EUR LEX"
}