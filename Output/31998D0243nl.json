{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0243:NL:HTML\">",
  "content": "EUR-Lex - 31998D0243 - NL Avis juridique important | 31998D0243 98/243/JBZ: Besluit van de Raad van 19 maart 1998 inzake de verdeling van de kosten van de vervaardiging van drukfolie voor het uniforme model voor verblijfstitels Publicatieblad Nr. L 099 van 31/03/1998 blz. 0001 - 0001 BESLUIT VAN DE RAAD van 19 maart 1998 inzake de verdeling van de kosten van de vervaardiging van drukfolie voor het uniforme model voor verblijfstitels (98/243/JBZ) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel K.8, lid 2, tweede alinea, tweede streepje, Gelet op gemeenschappelijk optreden van 16 december 1996, door de Raad aangenomen op basis van artikel K.3 van het Verdrag betreffende de Europese Unie, inzake een uniform model voor verblijfstitels (1), inzonderheid op artikel 2, lid 1, Overwegende dat de aanneming door de Raad van de in genoemd artikel 2, lid 1, bedoelde technische specificaties de vervaardiging van drukfolie voor het uniforme model voor verblijfstitels met zich meebrengt; Overwegende dat het Koninkrijk der Nederlanden zich bereid heeft verklaard drukfolie voor andere lidstaten te vervaardigen; Overwegende dat de door het Koninkrijk der Nederlanden gemaakte kosten van de vervaardiging van drukfolie tussen de lidstaten moeten worden verdeeld, BESLUIT: Artikel 1 Het Koninkrijk der Nederlanden wordt gemachtigd om ten behoeve van de lidstaten drukfolie voor het uniforme model voor verblijfstitels te vervaardigen. Artikel 2 De kosten van de vervaardiging van drukfolie voor het uniforme model voor verblijfstitels, die 124 667 ECU belopen, worden gefinancierd uit de bijdragen van de lidstaten. De financiÃ«le bijdrage van elke lidstaat wordt bepaald aan de hand van het aandeel van zijn bruto nationaal product in het totaal van de bruto nationale producten van de lidstaten dat als basis dient voor de financiering van de algemene begroting van de Europese Gemeenschappen voor 1997 (2). Het in dit artikel bedoelde bruto nationaal product is het bruto nationaal product als gedefinieerd in Richtlijn 89/130/EEG, Euratom van de Raad van 13 februari 1989 betreffende de harmonisatie van de opstelling van het bruto nationaal product tegen marktprijzen (3). Artikel 3 Dit besluit treedt in werking op de dag van zijn bekendmaking in het Publicatieblad. Gedaan te Brussel, 19 maart 1998. Voor de Raad De Voorzitter J. STRAW (1) PB L 7 van 10.1.1997, blz. 1. (2) PB L 44 van 14.2.1997, blz. 127. (3) PB L 49 van 21.2.1989, blz. 26.",
  "source": "EUR LEX"
}