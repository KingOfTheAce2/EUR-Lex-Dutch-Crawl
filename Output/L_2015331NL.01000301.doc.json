{
  "url": "http://www.w3.org/1999/xhtml\"><!--",
  "content": "L_2015331NL.01000301.xml 17.12.2015 NL Publicatieblad van de Europese Unie L 331/3 UITVOERINGSVERORDENING (EU) 2015/2351 VAN DE COMMISSIE van 14 december 2015 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) Het Comité douanewetboek heeft geen advies uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 december 2015. Voor de Commissie, namens de voorzitter, Heinz ZOUREK Directeur-generaal Belastingen en Douane-unie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) Een in een verpakking van kunststof gepresenteerde tuinierset die uit de volgende artikelen bestaat: De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur. De artikelen kunnen niet worden aangemerkt als „goederen opgemaakt in stellen of assortimenten voor de verkoop in het klein” in de zin van algemene regel 3 b), omdat zij niet samen zijn opgemaakt om in één specifieke behoefte te voorzien of om één specifieke activiteit uit te voeren. De tas wordt niet gebruikt om te tuinieren, maar om de andere artikelen in te plaatsen. De tas kan ook voor andere activiteiten dan tuinieren worden gebruikt. Het potlood is evenmin tuingereedschap en kan ook anderszins worden gebruikt. Als een of meer artikelen van een „stel of assortiment” niet in één specifieke behoefte voorzien of niet zijn ontworpen om dezelfde specifieke activiteit uit te voeren, moet elk artikel afzonderlijk worden ingedeeld (zie ook de „Richtsnoeren voor de indeling in de gecombineerde nomenclatuur van goederen in stellen of assortimenten opgemaakt voor de verkoop in het klein”, deel B (II) ( 1 ) ). De afzonderlijke, in de omschrijving genoemde artikelen moeten daarom als volgt worden ingedeeld: a) De indeling is vastgesteld op basis van de tekst van de GN-codes 4202 , 4202 22  en 4202 22 90 . Het artikel moet worden ingedeeld onder GN-code 4202 22 90  als handtassen met een buitenkant van textiel. b) De indeling is vastgesteld op basis van de tekst van GN-code 6216 00 00 . Het textielweefsel wordt beschouwd als het materiaal waarvan de handschoenen zijn vervaardigd. Zij moeten daarom worden ingedeeld onder GN-code 6216 00 00  als handschoenen. c) De indeling is vastgesteld op basis van de tekst van de GN-codes 8201  en 8201 50 00 . Het artikel moet worden ingedeeld onder GN-code 8201 50 00  als scharen. d) De indeling is vastgesteld op basis van de tekst van de GN-codes 8201  en 8201 10 00 . Het artikel moet worden ingedeeld onder GN-code 8201 10 00  als schoppen. e) De indeling is vastgesteld op basis van de tekst van de GN-codes 3926 , 3926 90  en 3926 90 97 . Het artikel moet worden ingedeeld onder GN-code 3926 90 97  als andere artikelen van kunststof. f) De indeling is vastgesteld op basis van de tekst van de GN-codes 9609 , 9609 10  en 9609 10 10 . Het artikel moet worden ingedeeld onder GN-code 9609 10 10  als potloden met grafietstift. a) een van textielweefsel vervaardigde tas, waarvan de buitenkant uit textiel bestaat, met een groot vak aan de binnenkant en vier kleinere vakken aan de buitenkant; 4202 22 90 b) een paar hoofdzakelijk van textielweefsel vervaardigde handschoenen die voorzien zijn van een dunne laag kunststof met celstructuur aan de handpalmzijde; 6216 00 00 c) een snoeischaar van onedel metaal; 8201 50 00 d) een plantschopje van onedel metaal; 8201 10 00 e) twaalf steeketiketten; 3926 90 97 f) een potlood met grafietstift. 9609 10 10 De artikelen van de set zijn afzonderlijk verpakt in een beschermende verpakking van kunststof. De tas en de handschoenen zijn vervaardigd van stof met hetzelfde patroon (bomen, bloemen, huizen). Zie afbeelding ( *1 ) . ( *1 ) De afbeelding is louter ter informatie. ( 1 ) PB C 105 van 11.4.2013, blz. 1 .",
  "source": "EUR LEX"
}