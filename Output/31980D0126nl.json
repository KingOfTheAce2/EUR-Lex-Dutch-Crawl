{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0126:NL:HTML\">",
  "content": "EUR-Lex - 31980D0126 - NL Belangrijke juridische mededeling | 31980D0126 80/126/EEG: Beschikking van de Commissie van 28 december 1979 tot machtiging van de Bondsrepubliek Duitsland om de handel in zaaizaad en pootgoed van bepaalde rassen van landbouwgewassen te beperken (Slechts de tekst in de Duitse taal is authentiek) Publicatieblad Nr. L 029 van 06/02/1980 blz. 0031 - 0032 Beschikking van de Commissie van 28 december 1979 tot machtiging van de Bondsrepubliek Duitsland om de handel in zaaizaad en pootgoed van bepaalde rassen van landbouwgewassen te beperken (Slechts de tekst in de Duitse taal is authentiek) (80/126/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn nr. 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen [1], laatstelijk gewijzigd bij Richtlijn nr. 79/967/EEG van de Raad van 12 november 1979 [2], en met name op artikel 15, leden 2 en 3, en op lid 7, Gezien het door de Bondsrepubliek Duitsland gedane verzoek, Overwegende dat krachtens artikel 15, lid 1, van voornoemde richtlijn zaaizaad en pootgoed van rassen die in 1977 in ten minste één van de Lid-Staten officieel zijn toegelaten en die overigens voldoen aan de bepalingen van de richtlijn, na 31 december 1979 in de Gemeenschap aan geen enkele handelsbeperking ten aanzien van het ras meer zijn onderworpen; Overwegende evenwel dat in artikel 15, lid 2, van voornoemde richtlijn is bepaald dat een Lid-Staat die daarom verzoekt, kan worden gemachtigd de handel in zaaizaad en pootgoed van bepaalde rassen te verbieden; Overwegende dat de Bondsrepubliek Duitsland om een dergelijke machtiging heeft verzocht voor bepaalde rassen van zaaizaad en pootgoed; Overwegende dat het ras Kaweintermono (suikerbieten) en de haver- en maïsrassen in de Bondsrepubliek Duitsland niet aan officiële onderzoeken te velde zijn onderworpen met het oog op het Duitse verzoek; Overwegende dat voor het genoemde suikerbietenras in de Bondsrepubliek Duitsland om officiële toelating is verzocht, voor zover het zaaizaad ervan bestemd is voor verkoop in een ander land (artikel 4, lid 2, sub b), van voornoemde richtlijn); dat zelfs de aanvrager derhalve niet heeft gesteld dat dit ras voor de Bondsrepubliek Duitsland voldoende cultuur- of gebruikswaarde bezit; dat dit ras bijgevolg kan worden geacht in de Bondsrepubliek Duitsland op grond van het geheel van zijn hoedanigheden inzake cultuur- of gebruikswaarde niet de resultaten op te leveren die worden verkregen met een vergelijkbaar in dit land toegelaten ras (artikel 15, lid 3, sub c), eerste van voornoemde richtlijn); Overwegende dat de betrokken haverrassen van de wintervorm zijn; dat de betrokken maïsrassen een FAO-rijpheidsklasse-index van meer dan 350 hebben; dat algemeen bekend is dat de wintervormen van haver met een FAO-rijpheidsklasse-index van meer dan 350 nog niet geschikt zijn om in de Bondsrepubliek Duitsland te worden verbouwd voor alle gebruiksvormen (artikel 15, lid 3, sub c), tweede geval, van voornoemde richtlijn); Overwegende dat de overige in deze beschikking opgesomde rassen in de Bondsrepubliek Duitsland aan offiicële onderzoeken te velde zijn onderworpen; dat de resultaten van deze onderzoeken in de Bondsrepubliek Duitsland tot de conclusie hebben geleid dat zij in dit land niet onderscheidbaar zijn of een geringere cultuur of gebruikswaarde hebben dan vergelijkbare in de Bondsrepubliek Duitsland toegelaten rassen; Overwegende dat voor de rassen Bergond (roodzwenkgras) en Goal (Engels raaigras), aan de hand van de dossiers inzake de onderzoekresultaten kan worden geconstateerd dat zij in de Bondsrepubliek Duitsland in het kader van de nationale voorschriften met betrekking tot de toelating van de rassen in de Bondsrepubliek Duitsland welke gelden op grond van de vigerende communautaire bepalingen, niet onderscheidbaar zijn van andere in dit land toegelaten rassen (artikel 15, lid 3, sub a), van voornoemde richtlijn); Overwegende dat derhalve in alle opzichten moet worden voldaan aan het verzoek van de Bondsrepubliek Duitsland betreffende al deze rassen; dat voorts rekening dient te worden gehouden met het feit dat een gedeelte van deze rassen in de Bondsrepubliek Duitsland officieel is toegelaten voor zover het zaaizaad ervan bestemd is voor teelt van voedergewassen (groenvoeder); Overwegende dat voor de overige gevallen het verzoek momenteel door de Commissie grondig wordt onderzocht; dat het onderzoek voor de betrokken variëteit niet kan worden afgesloten binnen de in artikel 15, lid 1, van de richtlijn bedoelde termijn; Overwegende dat het derhalve dienstig lijkt om voor de Bondsrepubliek Duitsland de bedoelde termijn met een adequate periode te verlengen om een volledig onderzoek van het verzoek voor deze rassen mogelijk te maken (artikel 15, lid 7, van voornoemde richtlijn); Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 1. De Bondsrepubliek Duitsland wordt gemachtigd om op haar gehele grondgebied de handel te verbieden in zaaizaad en pootgoed van de volgende in de gemeenschappelijke rassenlijst voor landbouwgewassen van 1980 vermelde rassen: I. Suikerbieten Kaweintermono; II. Voedergewassen 1. Festuca rubra L. Bergond 2. Lolium perenne L. Goal; III. Granen 1. Avena sativa L. Panema 2. Zea mays L. Anémone Bang (*) Cirius Dedalo H (*) Dekalb XL 21 (*) Dekalb XL 48 Dekalb XL 49 Dekalb XL 69 Eddy Energamid 115 (*) Funk's G 2646 Funk's G 2652 Funk's G 2746 Funk's G 5302 Funk's G. Consul H 734095 H 734379 Iowa U 395 Jolly UC 2302 (*) Laser Manon 404 Niagara Falls Norking PX 32 (*) Norking PX 74 Olona Polar UC 6201 Ranger UC 8701 Redor Roc Royal UC 6801 Tador Urus White River. 2. Voor de met een asterisk gemerkte rassen geldt de in lid 1 bedoelde machtiging slechts voor zover het zaaizaad betreft dat niet bestemd is voor de teelt van voedergewassen (groenvoeder). Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening ervan niet meer zijn vervuld. Artikel 3 De Bondsrepubliek Duitsland deelt de Commissie mede met ingang van welke datum en op welke wijze zij van de in artikel 1 verleende machtiging gebruik maakt. De Commissie stelt de andere Lid-Staten daarvan in kennis. Artikel 4 Voor de onderstaande rassen wordt de in artikel 15, lid 1, van Richtlijn 70/457/EEG bedoelde en op 31 december 1979 aflopende termijn voor de Bondsrepubliek Duitsland verlengd tot en met 31 maart 1980. I. Voederbieten Majoral; II. Voedergewassen 1. Festuca pratensis L. Salfat 2. Lolium perenne L. Borvi Frances Mirvan; III. Granen Zea mays L. Cuzco 251; IV. Aardappelen Brio. Artikel 5 Deze beschikking is gericht tot de Bondsrepubliek Duitsland. Gedaan te Brussel, 28 december 1979. Voor de Commissie Finn Gundelach Vice-voorzitter [1] PB nr. L 225 van 12. 10. 1970, blz. 1. [2] PB nr. L 293 van 20. 11. 1979, blz. 16. --------------------------------------------------",
  "source": "EUR LEX"
}