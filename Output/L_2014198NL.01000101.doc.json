{
  "url": "http://www.w3.org/1999/xhtml\">",
  "content": "L_2014198NL.01000101.xml 5.7.2014 NL Publicatieblad van de Europese Unie L 198/1 UITVOERINGSVERORDENING (EU) Nr. 735/2014 VAN DE COMMISSIE van 4 juli 2014 tot 216e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al Qaida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al Qaida-netwerk ( 1 ) , en met name artikel 7, lid 1, onder a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 26 juni 2014 besloten een natuurlijke persoon en een entiteit toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 dient derhalve dienovereenkomstig te worden bijgewerkt. (4) Om de doeltreffendheid van de in deze verordening vastgestelde maatregelen te garanderen dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 juli 2014. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: 1) De volgende vermelding wordt toegevoegd aan de lijst „Natuurlijke personen”: „Shekau Mohammed Abubakar (ook bekend als) Abubakar Shekau; b) Abu Mohammed Abubakar bin Mohammed; c) Abu Muhammed Abubakar bi Mohammed; d) Shekau; e) Shehu; f) Shayku; g) Imam Darul Tauhid; h) Imam Darul Tawheed). Titel: Imam. Functie: Leider van Jama'atu Ahlis Sunna Lidda'Awati Wal-Jihad (Boko Haram). Geboortedatum: 1969. Geboorteplaats: Shekau Village, Yobe State, Nigeria. Nationaliteit: Nigeriaans. Adres: Nigeria. Overige informatie: a) fysieke beschrijving: zwarte ogen, zwart haar; b) foto beschikbaar voor opname in de speciale kennisgeving van Interpol/VN-Veiligheidsraad. Datum van aanwijzing bedoeld in artikel 2 bis, lid 4, onder b): 26.6.2014.”. 2) De volgende vermelding wordt toegevoegd aan de lijst „Rechtspersonen, groepen en entiteiten”: „Ansarul Muslimina Fi Biladis Sudan (ook bekend als: a) Ansaru; b) Ansarul Muslimina fi Biladis Sudan; c) Jama'atu Ansaril Muslimina fi Biladis Sudan (JAMBS); d) Jama'atu Ansarul Muslimina fi Biladis-Sudan (JAMBS); e) Jamma'atu Ansarul Muslimina fi Biladis-Sudan (JAMBS); f) Vanguards for the Protection of Muslims in Black Africa; g) Vanguard for the Protection of Muslims in Black Africa). Adres: Nigeria. Overige informatie: a) groepering opgericht in 2012; b) actief in Nigeria. Datum van aanwijzing bedoeld in artikel 2 bis, lid 4, onder b): 26.6.2014.”.",
  "source": "EUR LEX"
}