{
  "url": "http://www.w3.org/1999/xhtml\"><!--",
  "content": "C_2023227NL.01001001.xml 29.6.2023 NL Publicatieblad van de Europese Unie C 227/10 BESLUIT VAN DE COMMISSIE van 15 mei 2023 tot rectificatie van Besluit C(2023) 2678 final houdende opdracht aan de centrale administrateur van het transactielogboek van de Europese Unie om wijzigingen aan de nationale luchtvaarttoewijzingstabel van Italië voor 2022 en 2023 in het transactielogboek van de Europese Unie in te voeren (2023/C 227/07) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlĳn 2003/87/EG van het Europees Parlement en de Raad van 13 oktober 2003 tot vaststelling van een systeem voor de handel in broeikasgasemissierechten binnen de Unie en tot wĳziging van Richtlĳn 96/61/EG van de Raad ( 1 ) , Gedelegeerde Verordening (EU) 2019/1122 van de Commissie van 12 maart 2019 tot aanvulling van Richtlijn 2003/87/EG van het Europees Parlement en de Raad betreffende de werking van het EU-register ( 2 ) , en met name artikel 49, lid 2, Overwegende hetgeen volgt: (1) Na de vaststelling van Besluit C(2023) 2678 final ( 3 ) heeft de Commissie een fout in de bijlage bij dat besluit vastgesteld: er is namelijk een verkeerde hoeveelheid kosteloze emissierechten die voor het jaar 2023 aan ETSID 48643 waren toegewezen, vermeld. Een rectificatie is nodig om de centrale administrateur van het transactielogboek van de Europese Unie duidelijkheid en rechtszekerheid te bieden. (2) Besluit C(2023) 2678 final moet derhalve dienovereenkomstig worden gerectificeerd, BESLUIT: Enig artikel In de tabel in bijlage I bij Besluit C(2023) 2678 final wordt in de rij voor ETSID 48643, vierde kolom, het cijfer “604 612” vervangen door het cijfer “590 698”. Gedaan te Brussel, 15 mei 2023. Voor de Commissie Frans TIMMERMANS Uitvoerend vicevoorzitter ( 1 ) PB L 275 van 25.10.2003, blz. 32 . ( 2 ) PB L 177 van 2.7.2019, blz. 3 . ( 3 ) Besluit C(2023) 2678 final van de Commissie van 19 april 2023 houdende opdracht aan de centrale administrateur van het transactielogboek van de Europese Unie om wijzigingen aan de nationale luchtvaarttoewijzingstabel van Italië voor 2022 en 2023 in het transactielogboek van de Europese Unie in te voeren ( PB C 226 van 28.6.2023, blz. 6 .).",
  "source": "EUR LEX"
}