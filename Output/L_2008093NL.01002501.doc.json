{
  "url": "http://www.w3.org/1999/xhtml\">",
  "content": "L_2008093NL.01002501.xml 4.4.2008 NL Publicatieblad van de Europese Unie L 93/25 BESLUIT VAN DE COMMISSIE van 3 april 2008 betreffende de financiering van het werkprogramma inzake scholingsinstrumenten op het gebied van voedselveiligheid, diergezondheid, dierenwelzijn en plantengezondheid voor 2008 (2008/287/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 1 ) , en met name op artikel 75, Gelet op Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen ( 2 ) , en met name op artikel 90, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen ( 3 ) , en met name op artikel 2, lid 1, onder i), Gelet op Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 4 ) , en met name op artikel 51 en artikel 66, lid 1, onder b) en c), Overwegende hetgeen volgt: (1) Overeenkomstig artikel 75 van Verordening (EG, Euratom) nr. 1605/2002 en artikel 90 van Verordening (EG, Euratom) nr. 2342/2002 wordt de vastlegging van een uitgave voorafgegaan door een financieringsbesluit waarin de essentiële elementen van een actie die een uitgave ten laste van de begroting meebrengt, worden vastgelegd. (2) Er zijn diverse acties gepland in het kader van wetsbesluiten op het gebied van voedselveiligheid, diergezondheid, dierenwelzijn en plantengezondheid. Deze acties moeten uit de Gemeenschapsbegroting worden gefinancierd. Deze financiering dient bij een enkel besluit te worden vastgesteld, BESLUIT: Enig artikel Het werkprogramma in de bijlage betreffende de financiering in 2008 van acties die verband houden met scholingsinstrumenten op het gebied van voedselveiligheid, diergezondheid, dierenwelzijn en plantengezondheid wordt hierbij goedgekeurd. De directeur-generaal van het directoraat-generaal Gezondheid en consumentenbescherming is belast met de publicatie en tenuitvoerlegging ervan. Gedaan te Brussel, 3 april 2008. Voor de Commissie Androulla VASSILIOU Lid van de Commissie ( 1 ) PB L 248 van 16.9.2002, blz. 1 . Verordening laatstelijk gewijzigd bij Verordening (EG) nr. 1525/2007 ( PB L 343 van 27.12.2007, blz. 9 ). ( 2 ) PB L 357 van 31.12.2002, blz. 1 . Verordening laatstelijk gewijzigd bij Verordening (EG, Euratom) nr. 478/2007 ( PB L 111 van 28.4.2007, blz. 13 ). ( 3 ) PB L 169 van 10.7.2000, blz. 1 . Richtlijn laatstelijk gewijzigd bij Richtlijn 2007/41/EG van de Commissie ( PB L 169 van 29.6.2007, blz. 51 ). ( 4 ) PB L 165 van 30.4.2004, blz. 1 , gerectificeerd in PB L 191 van 28.5.2004, blz. 1 . Verordening laatstelijk gewijzigd bij Verordening (EG) nr. 180/2008 van de Commissie ( PB L 56 van 29.2.2008, blz. 4 ). BIJLAGE Werkprogramma inzake scholingsinstrumenten op het gebied van voedselveiligheid, diergezondheid, dierenwelzijn en plantengezondheid voor 2008 SCHOLING 1)   Begrotingsonderdelen: 17 04 07 01 en 17 04 04 01 Rechtsgrondslag: — Verordening (EG) nr. 882/2004, en met name artikel 51 en artikel 66, lid 1, onder b); — Richtlijn 2000/29/EG, en met name artikel 2, lid 1, onder i). De uit hoofde van dit begrotingsonderdeel te financieren actie beoogt de ontwikkeling en organisatie van scholingscursussen, workshops en studiebijeenkomsten in de Gemeenschap en in derde landen om een adequate scholing van het met officiële controles belaste personeel te garanderen. Door middel van deze scholingscursussen en studiebijeenkomsten zullen overheidsambtenaren, nationale autoriteiten en laboratoriumexperts worden voorgelicht over en scholing ontvangen in de Gemeenschapswetgeving inzake diervoeders en levensmiddelen en de voorschriften voor de controles die worden uitgevoerd voordat diervoeders en levensmiddelen in de Gemeenschap op de markt mogen worden gebracht. De Commissie levert een bijdrage aan de scholing van ambtenaren in de lidstaten doordat zij in aanvulling op de scholing op nationaal niveau training aanbiedt in aspecten die relevant zijn vanuit het oogpunt van de Gemeenschap. In 2008 zullen de scholingsacties betrekking hebben op de volgende onderwerpen: — op de beginselen van HACCP (Hazard Analysis Critical Control Point) gebaseerde controleprocedures voor levensmiddelen en diervoeders; auditmethoden om te controleren of de HACCP-systemen worden toegepast; — veterinaire controles en controles op de veiligheid van levensmiddelen in grensinspectieposten (lucht- en zeehavens en wegen/spoorwegen); — levensmiddelenhygiëne en -controle: vis, vlees en zuivelproducten; — preventie, bestrijding en uitroeiing van overdraagbare spongiforme encefalopathieën; — fytosanitaire controles (communautaire fytosanitaire quarantaineregeling voor aardappels, communautaire interne fytosanitaire regeling voor planten, communautaire fytosanitaire regeling voor ingevoerde planten); — gewasbeschermingsmiddelen (aspecten betreffende de veiligheid van diervoeders en levensmiddelen): evaluatie en registratie; — zoönosen en microbiologische criteria bij levensmiddelen; — dierenwelzijn: bedwelmen en doden van dieren in slachthuizen, in het kader van ziektebestrijding en van het dierenwelzijn tijdens het vervoer; — wetgeving inzake levensmiddelen en diervoeders en voorschriften betreffende diergezondheid, dierenwelzijn en plantengezondheid (8 800 000 EUR). Financiering: door middel van contracten voor overheidsopdrachten. Het begrote totaalbedrag voor overheidsopdrachten tijdens het jaar bedraagt 8 800 000 EUR. Voor elk van de hierboven genoemde technische kwesties zullen specifieke dienstverleningscontracten worden gesloten. Naar schatting zullen er ongeveer veertien dienstverleningscontracten worden aangegaan. De externe contractanten zijn voornamelijk betrokken bij de organisatorische en logistieke kant van de scholingsactiviteiten. Beoogd wordt om zo spoedig mogelijk (ongeveer tussen maart en mei) een begin te maken met de procedure voor het plaatsen van opdrachten, zodat de contracten in de loop van 2008 kunnen worden gesloten. 2)   Begrotingsonderdeel: 17 01 04 05 Rechtsgrondslag: — Verordening (EG) nr. 882/2004, en met name artikel 66, lid 1, onder c); De uit hoofde van dit begrotingsonderdeel te financieren actie heeft tot doel om feedback te verkrijgen over de scholingsactiviteiten. Feedback speelt een zeer belangrijke rol bij de verbetering van de scholing ten behoeve van veiligere levensmiddelen. De opstelling van een verslag over de activiteiten in 2007 maakt hiervan deel uit. Ook door middel van een evaluatie achteraf zal feedback over de scholingsactiviteiten worden verkregen. Hiertoe zullen na afloop van een scholingsactiviteit formulieren/vragenlijsten onder een dwarsdoorsnede van de deelnemers worden verspreid om een indruk te krijgen van het effect van de scholing op hun beroepskennis. Ten slotte moeten IT-apparatuur en -hulpmiddelen, promotiemateriaal, informatie- en communicatievoorzieningen worden gefinancierd om de scholingsprogramma's beter te kunnen organiseren (308 000 EUR). Financiering: bestaande kadercontracten Naar schatting zullen er ongeveer vier dienstverleningscontracten worden aangegaan. Indicatief tijdschema voor het sluiten van de contracten: tussen maart en juli. Samenvatting Nr. Naam Begrotingsonderdeel Rechtsgrondslag Bedrag in EUR 1 Scholing: externe contracten voor de uitvoering van het scholingsprogramma 17 04 07 01 Verordening (EG) nr. 882/2004 8 350 000 17 04 04 01 Richtlijn 2000/29/EG van de Raad 450 000 2 Scholing: jaarverslag, evaluatie achteraf, IT-apparatuur en -hulpmiddelen, promotiemateriaal, informatie- en communicatievoorzieningen 17 01 04 05 Verordening (EG) nr. 882/2004 308 000 Totaal 9 108 000",
  "source": "EUR LEX"
}