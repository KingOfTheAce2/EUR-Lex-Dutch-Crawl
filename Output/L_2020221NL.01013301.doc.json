{
  "url": "http://www.w3.org/1999/xhtml\">",
  "content": "L_2020221NL.01013301.xml 10.7.2020 NL Publicatieblad van de Europese Unie L 221/133 UITVOERINGSVERORDENING (EU) 2020/1004 VAN DE COMMISSIE van 9 juli 2020 tot goedkeuring van de basisstof koemelk overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 13, lid 2, in samenhang met artikel 23, lid 5, Overwegende hetgeen volgt: (1) Op 20 september 2017 heeft de Commissie van Basic-Eco-Logique een aanvraag ontvangen voor de goedkeuring van melk als basisstof. De aanvraag ging vergezeld van de in artikel 23, lid 3, tweede alinea, van Verordening (EG) nr. 1107/2009 voorgeschreven informatie. De aanvrager kreeg toestemming om de aanvraag aan te vullen in een nieuwe versie, die werd voltooid in mei 2018. Bij die gelegenheid heeft de indiener van het verzoek het toepassingsgebied van de aanvraag gewijzigd naar (rauwe volle) koemelk. (2) De Commissie heeft de Europese Autoriteit voor voedselveiligheid (EFSA) om wetenschappelijke bijstand verzocht. Op 22 augustus 2018 heeft de EFSA een technisch verslag bij de Commissie ingediend ( 2 ) . De Commissie heeft het evaluatieverslag ( 3 ) en een ontwerp van deze verordening op 21 oktober 2019 aan het Permanent Comité voor planten, dieren, levensmiddelen en diervoeders voorgelegd en daarna voor definitieve versies gezorgd voor de bijeenkomst van dit comité op 24 maart 2020. (3) Uit de door de aanvrager verstrekte informatie blijkt dat koemelk voldoet aan de criteria van een voedingsmiddel zoals gedefinieerd in artikel 2 van Verordening (EG) nr. 178/2002 van het Europees Parlement en de Raad ( 4 ) . Bovendien wordt die stof niet voornamelijk gebruikt om gewassen te beschermen, maar is zij daarvoor toch nuttig in een product dat bestaat uit die stof en water, of zelfs onverdund. Bijgevolg moet de stof als basisstof worden beschouwd. (4) Melk die niet voor menselijke consumptie bestemd is, wordt overeenkomstig Verordening (EG) nr. 1069/2009 van het Europees Parlement en de Raad ( 5 ) als een dierlijk bijproduct beschouwd. Als zodanig moet zij voldoen aan die verordening en aan Verordening (EU) nr. 142/2011 van de Commissie ( 6 ) . (5) Aangezien melk wegens lactose en melkproteïnen in overeenstemming met bijlage II, punt 7, bij Verordening (EU) nr. 1169/2011 van het Europees Parlement en de Raad ( 7 ) op de lijst is geplaatst van stoffen of producten die allergieën of intoleranties veroorzaken, moet het gebruik ervan worden beperkt tot groeistadia waarin geen vruchten aanwezig zijn. (6) Uit de verrichte onderzoeken is gebleken dat mag worden verwacht dat koemelk in het algemeen zal voldoen aan de voorschriften van artikel 23 van Verordening (EG) nr. 1107/2009, met name voor de toepassingen die zijn onderzocht en in het evaluatieverslag van de Commissie zijn opgenomen. Derhalve moet koemelk worden goedgekeurd als basisstof. (7) Overeenkomstig artikel 13, lid 2, in samenhang met artikel 6, van Verordening (EG) nr. 1107/2009 en in het licht van de huidige wetenschappelijke en technische kennis moeten aan de goedkeuring echter bepaalde voorwaarden worden verbonden, die zijn opgenomen in bijlage I bij deze verordening. (8) Overeenkomstig artikel 13, lid 4, van Verordening (EG) nr. 1107/2009 moet de bijlage bij Uitvoeringsverordening (EU) nr. 540/2011 van de Commissie ( 8 ) dienovereenkomstig worden gewijzigd. (9) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Goedkeuring van een basisstof De stof koemelk, als gespecificeerd in bijlage I, wordt onder de in die bijlage vastgestelde voorwaarden goedgekeurd als basisstof. Artikel 2 Wijziging van Uitvoeringsverordening (EU) nr. 540/2011 Uitvoeringsverordening (EU) nr. 540/2011 wordt gewijzigd overeenkomstig bijlage II bij deze verordening. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juli 2020. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) EFSA (Europese Autoriteit voor voedselveiligheid), 2018. Technical report on the outcome of the consultation with Member States and EFSA on the basic substance application for milk for use in plant protection as a fungicide. EFSA Supporting Publication 2018:EN-1482, 42 blz. ( 3 ) http://ec.europa.eu/food/plant/pesticides/eu-pesticides-database/public/?event=activesubstance.selection&language=EN ( 4 ) Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( PB L 31 van 1.2.2002, blz. 1 ). ( 5 ) Verordening (EG) nr. 1069/2009 van het Europees Parlement en de Raad van 21 oktober 2009 tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot intrekking van Verordening (EG) nr. 1774/2002 (verordening dierlijke bijproducten) ( PB L 300 van 14.11.2009, blz. 1 ). ( 6 ) Verordening (EU) nr. 142/2011 van de Commissie van 25 februari 2011 tot uitvoering van Verordening (EG) nr. 1069/2009 van het Europees Parlement en de Raad tot vaststelling van gezondheidsvoorschriften inzake niet voor menselijke consumptie bestemde dierlijke bijproducten en afgeleide producten en tot uitvoering van Richtlijn 97/78/EG van de Raad wat betreft bepaalde monsters en producten die vrijgesteld zijn van veterinaire controles aan de grens krachtens die richtlijn ( PB L 54 van 26.2.2011, blz. 1 ). ( 7 ) Verordening (EU) nr. 1169/2011 van het Europees Parlement en de Raad van 25 oktober 2011 betreffende de verstrekking van voedselinformatie aan consumenten, tot wijziging van Verordeningen (EG) nr. 1924/2006 en (EG) nr. 1925/2006 van het Europees Parlement en de Raad en tot intrekking van Richtlijn 87/250/EEG van de Commissie, Richtlijn 90/496/EEG van de Raad, Richtlijn 1999/10/EG van de Commissie, Richtlijn 2000/13/EG van het Europees Parlement en de Raad, Richtlijnen 2002/67/EG en 2008/5/EG van de Commissie, en Verordening (EG) nr. 608/2004 van de Commissie ( PB L 304 van 22.11.2011, blz. 18 ). ( 8 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). BIJLAGE I Benaming, Identificatienummers IUPAC-benaming Zuiverheid ( 1 ) Datum van goedkeuring Specifieke bepalingen Koemelk CAS-nr.: 8049-98-7 Niet beschikbaar. Niet van toepassing 30.7.2020 Koemelk moet voldoen aan Verordening (EG) nr. 1069/2009 en Verordening (EU) nr. 142/2011. Koemelk mag worden gebruikt overeenkomstig de specifieke voorwaarden in de conclusies van het evaluatieverslag over koemelk (SANTE/12816/2019), met name de aanhangsels I en II. ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof. BIJLAGE II Aan deel C van de bijlage bij Uitvoeringsverordening (EU) nr. 540/2011 wordt de volgende vermelding toegevoegd: Nummer Benaming, Identificatienummers IUPAC-benaming Zuiverheid ( 1 ) Datum van goedkeuring Specifieke bepalingen “22 Koemelk CAS-nr.: 8049-98-7 Niet beschikbaar. Niet van toepassing 30.7.2020 Koemelk moet voldoen aan Verordening (EG) nr. 1069/2009 en Verordening (EU) nr. 142/2011 van de Commissie. Koemelk mag worden gebruikt overeenkomstig de specifieke voorwaarden in de conclusies van het evaluatieverslag over koemelk (SANTE/12816/2019), met name de aanhangsels I en II.” ( 1 ) Het evaluatieverslag bevat nadere gegevens over de identiteit, de specificatie en de wijze van gebruik van de basisstof.",
  "source": "EUR LEX"
}