{
  "url": "http://www.w3.org/1999/xhtml\">",
  "content": "L_2010127NL.01001801.xml 26.5.2010 NL Publicatieblad van de Europese Unie L 127/18 BESLUIT VAN DE COMMISSIE van 21 mei 2010 tot intrekking van Besluit 2002/627/EG tot oprichting van de Europese Groep van regelgevende instanties voor elektronische communicatienetwerken en -diensten (Voor de EER relevante tekst) (2010/299/EU) DE EUROPESE COMMISSIE, Gelet op het Verdrag betreffende de werking van de Europese Unie, Overwegende hetgeen volgt: (1) Na de vaststelling van het regelgevingskader inzake elektronischecommunicatienetwerken en -diensten overeenkomstig Richtlijn 2002/21/EG van het Europees Parlement en de Raad van 7 maart 2002 inzake een gemeenschappelijk regelgevingskader voor elektronischecommunicatienetwerken en -diensten (kaderrichtlijn) ( 1 ) , Richtlijn 2002/19/EG van het Europees Parlement en de Raad van 7 maart 2002 inzake de toegang tot en interconnectie van elektronischecommunicatienetwerken en bijbehorende faciliteiten (de toegangsrichtlijn) ( 2 ) , Richtlijn 2002/20/EG van het Europees Parlement en de Raad van 7 maart 2002 betreffende de machtiging voor elektronischecommunicatienetwerken en -diensten (de machtigingsrichtlijn) ( 3 ) en Richtlijn 2002/22/EG van het Europees Parlement en de Raad van 7 maart 2002 inzake de universele dienst en gebruikersrechten met betrekking tot elektronischecommunicatienetwerken en -diensten (de universeledienstrichtlijn) ( 4 ) , heeft de Commissie bij Besluit 2002/627/EG ( 5 ) de Europese Groep van regelgevende instanties voor elektronischecommunicatienetwerken en -diensten (ERG) opgericht. (2) De ERG heeft een positieve bijdrage geleverd aan een consistente regelgevingspraktijk door middel van de bevordering van samenwerking tussen nationale regelgevende instanties onderling en tussen de nationale regelgevende instanties en de Commissie en als interface om de Commissie te adviseren en bij te staan op het gebied van elektronische communicatie. (3) Het regelgevingskader voor elektronische communicatie van 2002 is gewijzigd bij Richtlijn 2009/140/EG van het Europees Parlement en de Raad ( 6 ) en Richtlijn 2009/136/EG van het Europees Parlement en de Raad ( 7 ) en aangevuld met Verordening (EG) nr. 1211/2009 van het Europees Parlement en de Raad van 25 november 2009 tot oprichting van het Orgaan van Europese regelgevende instanties voor elektronische communicatie (BEREC) en het Bureau ( 8 ) . (4) Bij Verordening (EG) nr. 1211/2009 wordt de rol die het ERG in het verleden vervulde versterkt en wordt deze in het herziene regelgevingskader beter erkend, door de oprichting van het BEREC zelf en door de grotere betrokkenheid daarvan bij de ontwikkeling van een regelgevingspraktijk en bij de mechanismen om de consistente toepassing van de regelgeving in alle lidstaten te waarborgen. De verordening bepaalt dat het BEREC in de plaats komt van de ERG en als exclusief forum fungeert voor de samenwerking tussen de nationale regelgevende instanties onderling en tussen de nationale regelgevende instanties en de Commissie bij de uitvoering van al hun taken uit hoofde van het EU-regelgevingskader. (5) Besluit 2002/627/EG moet derhalve worden ingetrokken, HEEFT HET VOLGENDE BESLUIT VASTGESTELD: Enig artikel Besluit 2002/627/EG wordt ingetrokken per 1 juni 2010. Gedaan te Brussel, 21 mei 2010. Voor de Commissie De voorzitter José Manuel BARROSO ( 1 ) PB L 108 van 24.4.2002, blz. 33 . ( 2 ) PB L 108 van 24.4.2002, blz. 7 . ( 3 ) PB L 108 van 24.4.2002, blz. 21 . ( 4 ) PB L 108 van 24.4.2002, blz. 51 . ( 5 ) PB L 200 van 30.7.2002, blz. 38 . ( 6 ) PB L 337 van 18.12.2009, blz. 37 . ( 7 ) PB L 337 van 18.12.2009, blz. 11 . ( 8 ) PB L 337 van 18.12.2009, blz. 1 .",
  "source": "EUR LEX"
}