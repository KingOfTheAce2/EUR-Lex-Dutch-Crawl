{
  "url": "http://www.w3.org/1999/xhtml\">",
  "content": "L_2016039NL.01005901.xml 16.2.2016 NL Publicatieblad van de Europese Unie L 39/59 AANBEVELING (EU) 2016/210 VAN DE RAAD van 12 februari 2016 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (achtste EOF) voor het begrotingsjaar 2014 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien de vierde ACS-EEG-Overeenkomst, ondertekend te Lomé op 15 december 1989 ( 1 ) en gewijzigd bij de op 4 november 1995 in Mauritius ondertekende overeenkomst ( 2 ) , Gezien het Intern Akkoord tussen de vertegenwoordigers van de regeringen van de lidstaten, in het kader van de Raad bijeen, betreffende de financiering en het beheer van de steun van de Gemeenschap in het kader van het tweede financieel protocol bij de vierde ACS-EG-Overeenkomst ( 3 ) (het „Intern Akkoord”), waarbij, onder andere, het achtste Europees Ontwikkelingsfonds (achtste EOF) werd ingesteld, en met name artikel 33, lid 3, Gezien het Financieel Reglement van 16 juni 1998 van toepassing op de samenwerking inzake de ontwikkelingsfinanciering krachtens de vierde ACS-EG-Overeenkomst ( 4 ) , en met name de artikelen 66 tot en met 74, Na onderzoek van de jaarrekening en de balans betreffende de verrichtingen van het achtste EOF, die op 31 december 2014 zijn vastgesteld, alsmede van het jaarverslag van de Rekenkamer over de activiteiten gefinancierd uit het achtste, negende, tiende en elfde Europees Ontwikkelingsfonds (EOF) wat het begrotingsjaar 2014 betreft, samen met de in dat jaarverslag vervatte antwoorden van de Commissie ( 5 ) , Overwegende hetgeen volgt: (1) Krachtens artikel 33, lid 3, van het Intern Akkoord wordt aan de Commissie voor het financieel beheer van het achtste EOF kwijting verleend door het Europees Parlement op aanbeveling van de Raad. (2) De uitvoering van de verrichtingen van het achtste EOF door de Commissie gedurende het begrotingsjaar 2014 is over het geheel genomen bevredigend geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het achtste EOF voor het begrotingsjaar 2014. Gedaan te Brussel, 12 februari 2016. Voor de Raad De voorzitter J.R.V.A. DIJSSELBLOEM ( 1 ) PB L 229 van 17.8.1991, blz. 3 . ( 2 ) PB L 156 van 29.5.1998, blz. 3 . ( 3 ) PB L 156 van 29.5.1998, blz. 108 . ( 4 ) PB L 191 van 7.7.1998, blz. 53 . ( 5 ) PB C 373 van 10.11.2015, blz. 289 .",
  "source": "EUR LEX"
}