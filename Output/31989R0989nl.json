{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R0989:NL:HTML\">",
  "content": "EUR-Lex - 31989R0989 - NL Avis juridique important | 31989R0989 Verordening (EEG) nr. 989/89 van de Commissie van 17 april 1989 met betrekking tot de indelingscriteria van anoraks, blousons en dergelijke van de GN-codes 6101, 6102, 6201 en 6202 Publicatieblad Nr. L 106 van 18/04/1989 blz. 0025 - 0025 Bijzondere uitgave in het Fins: Hoofdstuk 2 Deel 7 blz. 0032 Bijzondere uitgave in het Zweeds: Hoofdstuk 2 Deel 7 blz. 0032 ***** VERORDENING  (EEG) Nr. 989/89 VAN DE COMMISSIE van 17 april 1989 met betrekking tot de indelingscriteria van anoraks, blousons en dergelijke van de GN-codes 6101, 6102, 6201 en 6202 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 20/89 (2), inzonderheid op artikel 9, Overwegende dat ten einde de uniforme toepassing van de gecombineerde nomenclatuur, gehecht aan Verordening (EEG) nr. 2658/87, betreffende de indeling van anoraks, blousons en dergelijke behorende onder andere bij de GN-codes 6101, 6102, 6201 en 6202 te waarborgen, het dienstig is bepaalde kenmerken van genoemde kledingstukken te omschrijven; Overwegende dat deze artikelen behoren tot een categorie kledingstukken die in het algemeen over andere kledingstukken worden gedragen en bescherming bieden tegen slechte weersomstandigheden; Overwegende dat een dergelijke bescherming niet geboden wordt door kledingstukken zonder mouwen of met korte mouwen; dat het daarom noodzakelijk is te preciseren dat anoraks, blousons en dergelijke dienen te zijn voorzien van lange mouwen; Overwegende dat het Comite Nomenclatuur geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Worden uitsluitend als anoraks, blousons en dergelijke artikelen onder de GN-codes 6101, 6102, 6201 en 6202 ingedeeld, de kledingstukken voorzien van lange mouwen. Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 17 april 1989. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 4 van 6. 1. 1989, blz. 19.",
  "source": "EUR LEX"
}