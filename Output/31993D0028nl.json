{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0028:NL:HTML\">",
  "content": "EUR-Lex - 31993D0028 - NL Avis juridique important | 31993D0028 93/28/EEG: Beschikking van de Commissie van 14 december 1992 tot vaststelling van een aanvullende communautaire financiering voor het computernetwerk ANIMO Publicatieblad Nr. L 016 van 25/01/1993 blz. 0028 - 0028 Bijzondere uitgave in het Fins: Hoofdstuk 3 Deel 48 blz. 0045 Bijzondere uitgave in het Zweeds: Hoofdstuk 3 Deel 48 blz. 0045 BESCHIKKING VAN DE COMMISSIE van 14 december 1992 tot vaststelling van een aanvullende communautaire financiering voor het computernetwerk ANIMO (93/28/EEG)DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zooetechnische controles in het intracommunautaire handelsverkeer in bepaalde levende dieren en produkten in het vooruitzicht van de totstandbrenging van de interne markt  (1), laatstelijk gewijzigd bij Richtlijn 92/65/EEG (2), en met name op artikel 20, lid 2, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (3), laatstelijk gewijzigd bij Beschikking 92/438/EEG (4), en met name op artikel 37, lid 1, Overwegende dat de Commissie op 22 juli 1991 Beschikking 91/426/EEG (5) tot vaststelling van de voorschriften inzake de financiële bijdrage van de Gemeenschap voor het opzetten van een computernetwerk tussen veterinaire autoriteiten (ANIMO) heeft  vastgesteld; Overwegende dat uit de ervaring die is opgedaan bij het opzetten van het computernetwerk ANIMO, is gebleken dat alle eenheden bij voorkeur beschikken over identieke communicatieprogrammatuur ten einde het net beter te doen functioneren; Overwegende dat daartoe moet worden voorzien in een aanvullende communautaire financiering voor de levering en de installatie van deze programmatuur in alle eenheden van het ANIMO-netwerk; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Elke ANIMO-eenheid moet beschikken over communicatieprogrammatuur van het type BLAST, ter aanvulling van de applicatieprogrammatuur waarvoor alle tests zijn uitgevoerd. Artikel 2 De in artikel 1 vastgestelde actie wordt uitgevoerd door de firma Eurokom, Blijde Inkomstlaan 1, B-1050 Brussel. Artikel 3 De uitgaven voor de in artikel 1 vastgestelde actie worden volledig gedragen door de Gemeenschap, tot een bedrag van maximaal 625 000 ecu. Deze financiële bijdrage wordt verleend na overlegging door de firma Eurokom van de bewijsstukken, die  vóór 15 december 1992 bij de Commissie moeten worden ingediend. Artikel 4 Deze beschikking is gericht tot de Lid-Staten. Gedaan te Brussel, 14 december 1992. Voor de Commissie Ray MAC SHARRY Lid van de Commissie (1) PB nr. L 224 van 18. 8. 1990, blz. 29. (2) PB nr. L 268 van 14. 9. 1992, blz. 54. (3) PB nr. L 224 van 18. 8. 1990, blz. 19. (4) PB nr. L 243 van 25. 8. 1992, blz. 27. (5) PB nr. L 234 van 23. 8. 1991, blz. 27.",
  "source": "EUR LEX"
}