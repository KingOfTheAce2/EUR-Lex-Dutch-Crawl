{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977R2962:NL:HTML\">",
  "content": "EUR-Lex - 31977R2962 - NL Avis juridique important | 31977R2962 Verordening (EEG) nr. 2962/77 van de Commissie van 23 december 1977 tot wijziging van Verordening (EEG) nr. 616/72 betreffende de wijze van toepassing van de restituties en de heffingen bij uitvoer van olijfolie Publicatieblad Nr. L 348 van 30/12/1977 blz. 0053 - 0053 Bijzondere uitgave in het Fins: Hoofdstuk 3 Deel 9 blz. 0145 Bijzondere uitgave in het Grieks: Hoofdstuk 03 Deel 19 blz. 0226 Bijzondere uitgave in het Zweeds: Hoofdstuk 3 Deel 9 blz. 0145 Bijzondere uitgave in het Spaans: Hoofdstuk 03 Deel 13 blz. 0169 Bijzondere uitgave in het Portugees: Hoofdstuk 03 Deel 13 blz. 0169 ++++ VERORDENING ( EEG ) Nr . 2962/77 VAN DE COMMISSIE van 23 december 1977 tot wijziging van Verordening ( EEG ) nr . 616/72 betreffende de wijze van toepassing van de restituties en de heffingen bij uitvoer van olijfolie DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 136/66/EEG van de Raad van 22 september 1966 houdende de totstandbrenging van een gemeenschappelijke ordening der markten in de sector oliën en vetten ( 1 ) , laatstelijk gewijzigd bij Verordening ( EEG ) nr . 1707/73 ( 2 ) , Gelet op Verordening nr . 162/66/EEG van de Raad van 27 oktober 1966 betreffende het handelsverkeer in oliën en vetten tussen de Gemeenschap en Griekenland ( 3 ) , Gelet op Verordening nr . 171/67/EEG van de Raad van 27 juni 1967 betreffende de restituties en heffingen bij uitvoer van olijfolie ( 4 ) , laatstelijk gewijzigd bij Verordening ( EEG ) nr . 2429/72 ( 5 ) , en met name op artikel 11 , Overwegende dat ingevolge artikel 16 van Verordening  ( EEG ) nr . 2960/77 van de Commissie van 23 december 1977 inzake de voorschriften voor de verkoop van olijfolie die in het bezit is van de interventiebureaus ( 6 ) , voor olie die wordt uitgevoerd in het kader van een openbare inschrijving voor uitvoer , geen uitvoerrestitutie wordt verleend , dat in sommige gevallen de voor uitvoer toegewezen olie , voordat ze wordt uitgevoerd , met op de markt van de Gemeenschap gekochte olie wordt vermengd ; dat derhalve moet worden gepreciseerd dat de uitvoerrestitutie uitsluitend mag worden verleend voor in het uitgevoerde mengsel verwerkte olie die is gekocht op de markt of die door behandeling van op de markt gekochte olie is verkregen ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor oliën en vetten , HEEFT DE VOLGENDE VERORDENING VASTGESTELD : Artikel 1 Artikel 1 van Verordening ( EEG ) nr . 612/72 van de Commissie van 27 maart 1972 betreffende de wijze van toepassing van de restituties en de heffingen bij uitvoer van olijfolie ( 7 ) , wordt gelezen : \" Artikel 1 1 . De restitutie bij uitvoer wordt slechts verleend voor olijfolie waarvan het gehalte aan vrije vetzuren , uitgedrukt in oliezuur , ten hoogste 30 gram per 100 gram bedraagt . 2 . Indien de uitgevoerde olijfolie een mengsel is als bedoeld in tariefpost 15.07 A II bestaande uit : a ) olie die in het kader van een openbare inschrijving voor uitvoer is gekocht en b ) olie die rechtstreeks op de markt van de Gemeenschap is gekocht , wordt de voor olie als bedoeld in tariefpost 15.07 A II vastgestelde restitutie uitsluitend verleend voor de hoeveelheid olie die rechtstreeks op de markt van de Gemeenschap is gekocht . \" . Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 23 december 1977 . Voor de Commissie De Vice-Voorzitter Finn GUNDELACH ( 1 ) PB nr . 172 van 30 . 9 . 1966 , blz . 3025/66 . ( 2 ) PB nr . L 175 van 29 . 6 . 1973 , blz . 5 . ( 3 ) PB nr . 197 van 29 . 10 . 1966 , blz . 3393/66 . ( 4 ) PB nr . L 130 van 28 . 6 . 1967 , blz . 2600/67 . ( 5 ) PB nr . L 264 van 21 . 11 . 1972 , blz . 1 . ( 6 ) Zie blz . 46 van dit Publikatieblad . ( 7 ) PB nr . L 78 van 31 . 3 . 1972 , blz . 1 .",
  "source": "EUR LEX"
}