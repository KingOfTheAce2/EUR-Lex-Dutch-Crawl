{
  "url": "http://www.w3.org/1999/xhtml\">",
  "content": "L_2011076NL.01006201.xml 22.3.2011 NL Publicatieblad van de Europese Unie L 76/62 BESLUIT 2011/171/GBVB VAN DE RAAD van 21 maart 2011 houdende wijziging van Besluit 2010/573/GBVB inzake beperkende maatregelen tegen de leiders van de regio Transnistrië van de Republiek Moldavië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) De Raad heeft op 27 september 2010 Besluit 2010/573/GBVB aangenomen ( 1 ) . (2) Na een nieuwe evaluatie van Besluit 2010/573/GBVB wordt het wenselijk geacht de toepassing van de beperkende maatregelen tot en met 31 maart 2012 te verlengen. (3) Om de partijen echter te stimuleren vooruitgang te boeken bij het vinden van een politieke oplossing voor het Transnistrische conflict — het uit de weg ruimen van de resterende problemen in verband met de scholen waar het Latijnse schrift wordt gebruikt, en het herstel van het vrij verkeer van personen —, is het wenselijk de beperkende maatregelen op te schorten tot en met 30 september 2011. Aan het eind van die periode zal de Raad de beperkende maatregelen opnieuw bezien in het licht van de ontwikkelingen, met name op de hierboven vermelde gebieden. De Raad kan te allen tijde besluiten de reisbeperkingen opnieuw toe te passen of in te trekken, HEEFT HET VOLGENDE BESLUIT VASTGESTELD: Artikel 1 Besluit 2010/573/GBVB wordt als volgt gewijzigd: 1) artikel 4, lid 2, wordt vervangen door: „2.   Dit besluit is van toepassing tot en met 31 maart 2012. Het wordt voortdurend getoetst. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”; 2) artikel 4, lid 3, wordt vervangen door: „3.   De in dit besluit vervatte beperkende maatregelen worden opgeschort tot en met 30 september 2011. Aan het slot van die termijn beziet de Raad de beperkende maatregelen opnieuw.”. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 21 maart 2011. Voor de Raad De voorzitter C. ASHTON ( 1 ) PB L 253 van 28.9.2010, blz. 54 .",
  "source": "EUR LEX"
}