{
  "url": "http://www.w3.org/1999/xhtml\"><!--",
  "content": "L_2020430NL.01001501.xml 18.12.2020 NL Publicatieblad van de Europese Unie L 430/15 BESLUIT (EU) 2020/2137 VAN DE RAAD van 15 december 2020 betreffende het standpunt dat namens de Europese Unie moet worden ingenomen in het Handels- en ontwikkelingscomité Cariforum-EU dat is ingesteld bij de Economische Partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, met betrekking tot de instelling van een Speciale Commissie diensten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Economische Partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds ( 1 ) (“de overeenkomst”), werd op 15 oktober 2008 ondertekend en wordt sinds 29 december 2008 voorlopig toegepast. (2) Op grond van artikel 230, lid 4, van de overeenkomst kan het Handels- en ontwikkelingscomité Cariforum-EU speciale commissies instellen ter behandeling van aangelegenheden die onder zijn bevoegdheid vallen, en daar toezicht op houden. (3) Teneinde alle onder de overeenkomst vallende aangelegenheden in verband met de handel in diensten efficiënter te behandelen, is het Handels-en ontwikkelingscomité Cariforum-EU voornemens een besluit aan te nemen tot instelling van een Speciale Commissie diensten. (4) Het is passend het standpunt te bepalen dat namens de Unie moet worden ingenomen in het Handels- en ontwikkelingscomité Cariforum-EU aangezien het besluit tot instelling van een Speciale Commissie diensten rechtsgevolgen zal hebben. (5) Het standpunt van de Unie in het Handels- en ontwikkelingscomité Cariforum-EU, met betrekking tot de instelling van een Speciale Commissie diensten, moet derhalve worden gebaseerd op het ontwerpbesluit van het Handels- en ontwikkelingscomité Cariforum-EU, HEEFT HET VOLGENDE BESLUIT VASTGESTELD: Artikel 1 1.   Het standpunt dat namens de Unie moet worden ingenomen in het Handels- en ontwikkelingscomité Cariforum-EU dat is ingesteld bij de economische partnerschapsovereenkomst tussen de Cariforum-staten, enerzijds, en de Europese Gemeenschap en haar lidstaten, anderzijds, met betrekking tot de instelling van een Speciale Commissie diensten wordt gebaseerd op het ontwerpbesluit van het Handels- en ontwikkelingscomité Cariforum-EU ( 2 ) . 2.   Kleine wijzigingen van het ontwerpbesluit van het Handels- en ontwikkelingscomité Cariforum-EU kunnen zonder nader besluit van de Raad worden goedgekeurd door de vertegenwoordigers van de Unie in het Handels- en ontwikkelingscomité. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 15 december 2020. Voor de Raad De voorzitter J. KLOECKNER ( 1 ) PB L 289 van 30.10.2008, blz. 3 . ( 2 ) Zie document ST 13287/20 op: http://register.consilium.europa.eu",
  "source": "EUR LEX"
}