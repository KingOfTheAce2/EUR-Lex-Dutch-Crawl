{
  "url": "http://www.w3.org/1999/xhtml\">",
  "content": "L_2011154NL.01000101.xml 11.6.2011 NL Publicatieblad van de Europese Unie L 154/1 BESLUIT VAN DE RAAD van 21 november 2006 houdende de goedkeuring van sluiting door de Commissie van de Europese Gemeenschappen van een Overeenkomst inzake samenwerking tussen de Europese Gemeenschap voor Atoomenergie vertegenwoordigd door de Commissie en de regering van de Republiek Korea bij onderzoek op het gebied van fusie-energie (2011/334/Euratom) DE RAAD VAN DE EUROPESE UNIE, Gezien het Verdrag tot oprichting van de Europese Gemeenschap voor Atoomenergie, en met name artikel 101, tweede alinea, Gezien het voorstel van de Commissie, Overwegende hetgeen volgt: (1) In overeenstemming met de richtsnoeren van de Raad van 14 april 2006 heeft de Commissie onderhandelingen gevoerd over een overeenkomst inzake samenwerking tussen de Europese Gemeenschap voor Atoomenergie vertegenwoordigd door de Commissie en de regering van de Republiek Korea bij onderzoek op het gebied van fusie-energie. (2) De sluiting van de overeenkomst door de Commissie dient te worden goedgekeurd, HEEFT HET VOLGENDE BESLUIT VASTGESTELD: Enig artikel De sluiting door de Commissie, voor en namens de Europese Gemeenschap voor Atoomenergie, van de Overeenkomst inzake samenwerking tussen de Europese Gemeenschap voor Atoomenergie vertegenwoordigd door de Commissie en de regering van de Republiek Korea bij onderzoek op het gebied van fusie-energie, wordt goedgekeurd. De tekst van de overeenkomst is aan dit besluit gehecht. Gedaan te Brussel, 21 november 2006. Voor de Raad De voorzitster U.-M. WIDEROOS",
  "source": "EUR LEX"
}