{
  "url": "http://www.w3.org/1999/xhtml\">",
  "content": "L_2013322NL.01001101.xml 3.12.2013 NL Publicatieblad van de Europese Unie L 322/11 UITVOERINGSVERORDENING (EU) Nr. 1230/2013 VAN DE COMMISSIE van 28 november 2013 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 november 2013. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) Het product is opgemaakt voor de verkoop in het klein, in de vorm van tabletten met een totaal gewicht van elk circa 900 mg, waarbij één tablet bestaat uit (in mg): — alfa-liponzuur 300, — calcium (in de vorm van dibasisch calciumfosfaat) 88,5, — microkristallijne cellulose, hydroxypropylethylcellulose, colloïdaal siliciumdioxide en magnesiumstearaat ca. 511. Volgens het etiket wordt het product aangeboden als voedingssupplement voor menselijke consumptie. De op het etiket aangegeven aanbevolen dagelijkse dosis is één tablet per dag. 3004 90 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de bewoordingen van de GN-codes 3004  en 3004 90 00 . Ofschoon het product wordt aangeboden als voedingssupplement, is het werkzaam bij de voorkoming of de behandeling van ziekten of aandoeningen. Indeling onder post 2106  als product voor menselijke consumptie, elders genoemd noch elders onder begrepen, is derhalve uitgesloten (zie ook de GS-toelichtingen op post 2106 , punt 16)). Het product is opgemaakt in afgemeten hoeveelheden voor de verkoop in het klein en heeft welomschreven profylactische of therapeutische eigenschappen, bv. tegen polyneuropathie. Het moet daarom worden ingedeeld als een geneesmiddel, in afgemeten hoeveelheden, opgemaakt voor de verkoop in het klein, van post 3004 .",
  "source": "EUR LEX"
}