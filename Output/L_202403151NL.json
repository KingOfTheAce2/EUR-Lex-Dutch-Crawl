{
  "url": "http://www.w3.org/1999/xhtml\">",
  "content": "L_202403151NL.000101.fmx.xml Publicatieblad van de Europese Unie NL L-serie 2024/3151 16.12.2024 BESLUIT (GBVB) 2024/3151 VAN DE RAAD van 16 december 2024 tot wijziging van Besluit (GBVB) 2016/849 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 mei 2016 Besluit (GBVB) 2016/849 ( 1 ) vastgesteld. (2) Overeenkomstig artikel 36, lid 2, van Besluit (GBVB) 2016/849 heeft de Raad de lijsten van aangewezen personen, entiteiten en vaartuigen in de bijlagen II, III, V en VI bij dat besluit geëvalueerd. (3) Voor de personen en entiteiten op de lijsten in de bijlagen II en III bij Besluit (GBVB) 2016/849 moeten de beperkende maatregelen worden gehandhaafd. De vermeldingen van 21 personen en 4 entiteiten in die bijlagen moeten worden geactualiseerd. (4) In het licht van de aanhoudende activiteiten van de DVK in verband met ballistische raketten, die in strijd zijn met en een flagrante veronachtzaming zijn van de desbetreffende resoluties van de VN-Veiligheidsraad (VNVR), moet één entiteit worden opgenomen in de lijst van personen en entiteiten die onderworpen zijn aan beperkende maatregelen in bijlage III bij Besluit (GBVB) 2016/849. (5) Op 17 september 2024 heeft het comité van de VNVR, opgericht op grond van Resolutie 1718 (2006) van de VNVR, de informatie over één persoon op de lijst in bijlage I bij Besluit (EU) 2016/849 geactualiseerd. Derhalve moet de vermelding voor die persoon worden geactualiseerd. (6) Besluit (GBVB) 2016/849 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlagen I, II en III bij Besluit (GBVB) 2016/849 worden gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 16 december 2024. Voor de Raad De voorzitter K. KALLAS ( 1 ) Besluit (GBVB) 2016/849 van de Raad van 27 mei 2016 betreffende beperkende maatregelen tegen de Democratische Volksrepubliek Korea en tot intrekking van Besluit 2013/183/GBVB ( PB L 141 van 28.5.2016, blz. 79 ). BIJLAGE Besluit (GBVB) 2016/849 wordt als volgt gewijzigd: 1) In bijlage I, in afdeling A “Personen”, wordt vermelding 77 vervangen door: Naam Alias Identificatiegegevens Datum van aanwijzing door de VN Motivering “77. Ri Pyong Chul Ri Pyong Chol; Ri Pyo’ng-ch’o’l Geboortedatum: 1948 Nationaliteit: DVK (Noord-Korea) Geslacht: mannelijk Adres: DVK (Noord-Korea) 22.12.2017 Vicevoorzitter van de Centrale Militaire Commissie van de Koreaanse Arbeiderspartij. Voormalig secretaris van de Arbeiderspartij en lid van het politiek bureau. Voormalig plaatsvervangend lid van het politiek bureau van de Koreaanse Arbeiderspartij en eerste vicedirecteur van het Munitions Industry Department.” 2) Bijlage II wordt als volgt gewijzigd: a) in rubriek I “Personen en entiteiten die verantwoordelijk zijn voor de programma’s van de DVK in verband met kernwapens, ballistische raketten of andere massavernietigingswapens of personen of entiteiten die namens hen of op hun aanwijzing handelen, of entiteiten waarvan de eigendom of de zeggenschap bij hen berust”, in afdeling A “Personen”, worden de vermeldingen 11, 17, 21, 23, 28 en 29 vervangen door: Naam Alias Identificatiegegevens Datum van aanwijzing Motivering “11. JO Kyongchol 조경철 JO Kyong Chol Geslacht: mannelijk 20.5.2016 Generaal in het Koreaanse volksleger. Werd in juni 2022 benoemd tot lid van de Centrale Militaire Commissie van de Koreaanse Arbeiderspartij, een belangrijk orgaan voor nationale defensie in de DVK. Directeur van het Commando militaire veiligheid. Als zodanig is hij verantwoordelijk voor de ondersteuning of bevordering van programma’s van de DVK inzake kernwapens, ballistische raketten of andere massavernietigingswapens. In januari 2021 herkozen tot lid van het Centraal Comité van de partij. Vergezelde Kim Jong Un bij grootschalige artillerieoefeningen in maart 2024. 17. PAK Jong-chon 박정천 PAK Jong Chon Geslacht: mannelijk 20.5.2016 Lid van het politiek bureau van de Koreaanse Arbeiderspartij, vicevoorzitter van de Centrale Militaire Commissie, secretaris van het Centraal Comité van de Koreaanse Arbeiderspartij. Lid van de commissie Staatsaangelegenheden, maarschalk en voormalig hoofd van de generale staf. Voerde de schouwing uit tijdens de militaire parade van 25 april 2022, hetgeen erop wijst dat hij een rol speelt bij en verantwoordelijkheid draagt voor het ondersteunen en bevorderen van de programma’s van de DVK inzake kernwapens, ballistische raketten of andere massavernietigingswapens. Pak vergezelde Kim Jong Un tijdens een bezoek aan Rusland in september 2023, samen met andere hoge militaire commandanten en functionarissen van de wapenindustrie. 21. HONG Yong Chil 홍영칠 Geslacht: mannelijk 20.5.2016 Vicedirecteur van het Munitions Industry Department (MID). Het MID — op 2 maart 2016 aangewezen door de VN-Veiligheidsraad — is betrokken bij belangrijke aspecten van het rakettenprogramma van de DVK. Het MID is verantwoordelijk voor het toezicht op de ontwikkeling van de ballistische raketten van de DVK, met inbegrip van O&O-programma’s. De Tweede Economische Commissie en de Tweede Academie voor Natuurwetenschappen — ook aangewezen in augustus 2010 — zijn ondergeschikt aan het MID. Hij is viceafdelingshoofd van het Centraal Comité van de Koreaanse Arbeiderspartij. Hong vergezelde Kim Jong Un in 2023 en 2024 naar een site die verbonden is met de munitie-industrie van de DVK. In 2019 werd Hong omschreven als een van de hooggeplaatste functionarissen op het gebied van nationale defensiewetenschap. Hij vergezelde Kim Jong Un bij het afvuren van een nieuw type van tactisch geleid wapen en tijdens de inspectie van een in aanbouw zijnd nieuw type van onderzeeër. Hij was een van de wetenschappers die Kim Jong Un in 2017 feliciteerde met de lancering van de Hwasong-15 intercontinentale ballistische raket (ICBM) en hij woonde eerdere motortests en andere ballistische lanceringen bij. In 2016 vergezelde hij Kim Jong Un op een bijeenkomst met wetenschappers waar onderzoek naar het plaatsen van kernkoppen op tactische en strategische raketten werd besproken. Hij kan een belangrijke rol hebben gespeeld bij de nucleaire test van de DVK van 6 januari 2016. In die hoedanigheid is hij verantwoordelijk voor de ondersteuning of bevordering van programma’s van de DVK inzake kernwapens, ballistische raketten of andere massavernietigingswapens. 23. YUN Chang Hyok 윤창혁 Geboortedatum: 9.8.1965 Geslacht: mannelijk 20.5.2016 Adjunct-directeur van het Satellite Control Centre, National Aerospace Technology Administration (NATA), dat Kim Jong Un heeft bezocht vóór de test van een intercontinentale ballistische raket (ICBM) op 24 maart 2022. Op de NATA zijn sancties van toepassing krachtens Resolutie 2270 (2016) van de VN-Veiligheidsraad vanwege betrokkenheid bij de ontwikkeling van wetenschap en technologie in de ruimtevaartsector van de DVK, voor onder meer satellietlanceringen en raketdragers. Bij Resolutie 2270 (2016) van de VN-Veiligheidsraad is de DVK veroordeeld voor het lanceren van een satelliet op 7 februari 2016, omdat gebruik is gemaakt van technologie met betrekking tot ballistische raketten en voor het ernstig overtreden van de Resoluties 1718 (2006), 1874 (2009), 2087 (2013) en 2094 (2013). Als zodanig is hij verantwoordelijk voor de ondersteuning of bevordering van programma’s van de DVK inzake kernwapens, ballistische raketten of andere massavernietigingswapens. Op 23 november 2023 veroordeelde de hoge vertegenwoordiger van de Unie voor buitenlandse zaken en veiligheidsbeleid, namens de Europese Unie, de lancering door de DVK van een militaire satelliet met ballistische rakettechnologie, aangezien deze een schending vormt van resoluties van de VN-Veiligheidsraad. 28. KIM Su Gil 김수길 KIM Su-gil Geboortedatum: 1950 Geslacht: mannelijk 21.4.2022 In zijn hoedanigheid van directeur van het algemeen politiek bureau van het Koreaanse volksleger tussen 2018 en 2021, als lid van de commissie Staatsaangelegenheden tussen 2019 en 2021 en in zijn functies sinds 2023 van hoofdsecretaris van de partijcommissie van Pyongyang en plaatsvervangend lid van het politiek bureau is hij verantwoordelijk voor de uitvoering van de besluiten van de Koreaanse Arbeiderspartij in verband met de ontwikkeling van nucleaire en ballistische programma’s, in strijd met de Resoluties 1718 (2006), 1874 (2009), 2087 (2013), 2094 (2013), 2270 (2016), 2321 (2016), 2356 (2017), 2371 (2017), 2375 (2017) en 2397 (2017) van de Veiligheidsraad van de Verenigde Naties. In februari 2024 leidde hij een partijdelegatie naar Rusland en hield hij meerdere bijeenkomsten met hooggeplaatste Russische leiders. 29. JON Il Ho 전일호 JON Il-Ho Geboortedatum: 1955 of 1956 Nationaliteit: DVK (Noord-Korea) Geslacht: mannelijk 21.4.2022 Sinds december 2023 voorzitter van de Kim Jong Un University of National Defence, een instelling die betrokken is bij de ontwikkeling van de illegale wapenprogramma’s van Noord-Korea. Daarnaast speelt hij, als voorzitter van het Comité van de Academie voor Defensieonderzoek van de Koreaanse Arbeiderspartij en als lid van het Centraal Comité van de Koreaanse Arbeiderspartij, een belangrijke rol bij en is hij verantwoordelijk voor de ontwikkeling van de programma’s van Noord-Korea inzake massavernietigingswapens. Hij werd bevorderd tot kolonel-generaal in augustus 2019, ontving de prijs voor wetenschap en technologie van 16 februari, is directeur van het onderzoeksinstituut voor automatisering, instituutdirecteur van de Kim Chaek-universiteit en vicedirecteur van een afdeling van het Centraal Comité van de Arbeiderspartij. Hij nam deel aan de lancering van de intercontinentale ballistische raket Hwasong-14 (ICBM) op 4 en 28 juli 2017, en aan de meeste andere raketlanceringen in 2017, 2019 en maart 2020.” b) in rubriek I “Personen en entiteiten die verantwoordelijk zijn voor de programma’s van de DVK in verband met kernwapens, ballistische raketten of andere massavernietigingswapens en personen en entiteiten die namens hen of op hun aanwijzing handelen, en entiteiten waarvan de eigendom of de zeggenschap bij hen berust”, in afdeling B “Entiteiten”, worden de vermeldingen 4 en 5 vervangen door: Naam Alias Locatie Datum van aanwijzing Overige informatie “4. Wetenschappelijk onderzoekscentrum voor kernenergie van Yongbyon 녕변 원자력 연구소 영변 원자력 연구소 22.12.2009 Installaties die splijtstoffen voor militair gebruik kunnen produceren, waaronder een reactor van 5 MW (e), een opwerkingsinstallatie voor plutonium (radiochemisch laboratorium), een lichtwaterreactor (LWR) en naar verluidt een uraniumverrijkingsinstallatie. Het centrum is afhankelijk van het General Bureau of Atomic Energy (GBAE) (door de VN-Veiligheidsraad aangewezen entiteit, 16.7.2009). In juni 2024 heeft de IAEA verklaard dat zij sinds december 2023 de intermitterende lozing van water uit het koelsysteem van de LWR in Yongbyon heeft waargenomen, wat overeenstemt met de exploitatie van de LWR. De IAEA ontdekte ook aanhoudende aanwijzingen voor de exploitatie van de reactor van 5 MW (e) en van de gemelde centrifugeverrijkingsfaciliteit. Het VN-panel van deskundigen heeft, volgens zijn verslag van maart 2024, ook aanzienlijke aanhoudende activiteit in Yongbyon vastgesteld. 5. Koreaans Volksleger 조선인민군 16.10.2017 Het Koreaans Volksleger omvat de Strategic Force (voorheen Strategic Rocket Force), die zeggenschap heeft over de Noord-Koreaanse nucleaire en conventionele strategische raketeenheden. De Strategic Rocket Force is bij Resolutie 2356 (2017) van de Veiligheidsraad van de Verenigde Naties op de lijst geplaatst.” 3) Bijlage III wordt als volgt gewijzigd: a) de titel “Lijst van personen bedoeld in artikel 23, lid 1, onder c), en in artikel 27, lid 1, onder c)” wordt vervangen door: “Lijst van personen bedoeld in artikel 23, lid 1, onder c), en personen en entiteiten bedoeld in artikel 27, lid 1, onder c)”; b) in afdeling A “Personen” worden de vermeldingen 8, 10, 11, 12, 13, 14, 15, 19, 20, 21, 22, 23, 24, 27 en 28 vervangen door: Naam Identificatiegegevens Datum van aanwijzing Motivering “8. KIM Chang Hyok ook bekend als: James Kim 김창혁 Geboortedatum: 29.4.1963 Geboorteplaats: N. Hamgyong Paspoortnummer: 472130058 Geslacht: mannelijk 22.1.2018 Kim Chang Hyok is door het VN-panel van deskundigen aangemerkt als de vertegenwoordiger in Maleisië van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Hij heeft meerdere rekeningen in Maleisië geopend in naam van dekmantelbedrijven van “Glocom”, dat zelf een dekmantelbedrijf is van de aangewezen entiteit Pan Systems Pyongyang. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat Pan Systems de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 10. RYANG Su Nyo 량수니오 Geboortedatum: 11.8.1959 Geboorteplaats: Japan Geslacht: mannelijk 22.1.2018 Directeur van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 11. PYON Won Gun 변원군 Geboortedatum: 13.3.1968 Geboorteplaats: S. Phyongan Dienstpaspoort: 836220035 Paspoortnummer: 290220142 Geslacht: mannelijk 22.1.2018 Directeur van Glocom, een dekmantelbedrijf van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Glocom maakt reclame voor radiocommunicatieapparatuur voor militaire en paramilitaire organisaties. Pyon Won Gun is door het VN-panel van deskundigen tevens aangemerkt als onderdaan van de DVK die Pan Systems Pyongyang exploiteert. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In juli 2024 was Glocom nog steeds actief en verkocht het actief militaire telecommunicatieapparatuur. 12. PAE Won Chol 배원철 Geboortedatum: 30.8.1969 Geboorteplaats: Pyongyang Nummer diplomatiek paspoort: 654310150 Geslacht: mannelijk 22.1.2018 Pae Won Chol is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 13. RI Sin Song 리신송 Geslacht: mannelijk 22.1.2018 Ri Sin Song is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 14. KIM Sung Su 김성수 Geslacht: mannelijk 22.1.2018 Kim Sung Su is door het VN-panel van deskundigen aangemerkt als vertegenwoordiger in China van Pan Systems Pyongyang. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 15. KIM Pyong Chol 김병철 Geslacht: mannelijk 22.1.2018 Kim Pyong Chol is door het VN-panel van deskundigen aangemerkt als onderdaan van de DVK die Pan Systems Pyongyang exploiteert. Pan Systems Pyongyang is door de Unie aangewezen voor het verlenen van steun aan de ontduiking van sancties die zijn opgelegd door de Veiligheidsraad van de Verenigde Naties door middel van de poging tot verkoop van wapens en aanverwant materieel aan Eritrea. Pan Systems staat tevens onder zeggenschap van en verricht werkzaamheden namens het Algemeen Verkenningsbureau, dat door de Verenigde Naties is aangewezen. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 19. KIM Il-Su ook bekend als: KIM Il Su 김일수 Geboortedatum: 2.9.1965 Geboorteplaats: Pyongyang, DVK Geslacht: mannelijk 3.7.2015 Manager dienst Herverzekering van de Korea National Insurance Corporation (KNIC) op het hoofdkantoor in Pyongyang en voormalig gemachtigde hoofdvertegenwoordiger van KNIC in Hamburg; treedt op namens of op aanwijzing van KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 20. KANG Song-Sam ook bekend als: KANG Song Sam Geboortedatum: 5.7.1972 Geboorteplaats: Pyongyang, DVK Geslacht: mannelijk 3.7.2015 Voormalig gemachtigde vertegenwoordiger van de Korea National Insurance Corporation (KNIC) in Hamburg; treedt nog steeds op namens of op aanwijzing van de KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 21. CHOE Chun-Sik ook bekend als: CHOE Chun Sik 최천식 Geboortedatum: 23.12.1963 Geboorteplaats: Pyongyang, DVK Paspoortnummer: 745132109 Geldig tot en met 12.2.2020 Geslacht: mannelijk 3.7.2015 Directeur dienst Herverzekering van de Korea National Insurance Corporation (KNIC) op het hoofdkantoor in Pyongyang, treedt op namens of op aanwijzing van KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 22. SIN Kyu-Nam ook bekend als: SIN Kyu Nam 신규남 Geboortedatum: 12.9.1972 Geboorteplaats: Pyongyang, DVK Paspoortnummer: PO472132950 Geslacht: mannelijk 3.7.2015 Manager dienst Herverzekering van de Korea National Insurance Corporation (KNIC) op het hoofdkantoor in Pyongyang en voormalig gemachtigde hoofdvertegenwoordiger van KNIC in Hamburg; treedt op namens of op aanwijzing van KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 23. PAK Chun-San ook bekend als: PAK Chun San 박천산 Geboortedatum: 18.12.1953 Geboorteplaats: Pyongyang, DVK Paspoortnummer: PS472220097 Geslacht: mannelijk 3.7.2015 Directeur dienst Herverzekering van de Korea National Insurance Corporation (KNIC) op het hoofdkantoor in Pyongyang ten minste tot en met december 2015 en voormalig gemachtigde hoofdvertegenwoordiger van KNIC in Hamburg; treedt nog steeds op namens of op aanwijzing van KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 24. SO Tong Myong 서동명 Geboortedatum: 10.9.1956 Geslacht: mannelijk 3.7.2015 Voormalig president-directeur van de Korea National Insurance Corporation (KNIC), voormalig voorzitter van het uitvoerend beheerscomité van KNIC (juni 2012); voormalig algemeen directeur van KNIC, september 2013, handelend namens of op aanwijzing van KNIC. Het VN-panel van deskundigen stelde in zijn verslagen van september 2023 en maart 2024 vast dat KNIC nog steeds actief was en haar activiteiten uitbreidde in verschillende derde landen. 27. IM Song Sun ook bekend als IM Song-Sun Nationaliteit: DVK (Noord-Korea) Geslacht: mannelijk 21.4.2022 Als vertegenwoordiger van de Corman Construction Company (Tong Bang), dat als dekmantel dient voor de door de VN op de lijst geplaatste Mansudae Overseas Project (MOP) Group (ook bekend als Mansudae Art Studio), is Im Song Sun betrokken bij het ontwijken van sancties, hetgeen in strijd is met de bepalingen van Resoluties 1718 (2006), 1874 (2009), 2087 (2013), 2094 (2013), 2270 (2016), 2321 (2016), 2356 (2017), 2371 (2017), 2375 (2017) en 2397 (2017) van de VN-Veiligheidsraad. Hij heeft in Senegal bouwprojecten van dit bedrijf geleid en betalingen ontvangen voor contracten die zijn gegund aan MOP en Corman Construction. Hij is derhalve verantwoordelijk voor financiële activiteiten ter ondersteuning van de nucleaire en ballistische programma’s van de DVK. De Amerikaanse regering heeft Im Song Sun in 2023 om soortgelijke redenen aan sancties onderworpen. Het VN-panel van deskundigen stelde in maart 2024 vast dat kunstenaars met banden met de Mansudae Overseas Project Group nog steeds actief waren in het buitenland. 28. CHOE Song Chol ook bekend als CHOE Song-Chol Nationaliteit: DVK (Noord-Korea) Geslacht: mannelijk 21.4.2022 Als vertegenwoordiger van de Corman Construction Company (Tong Bang), dat als dekmantel dient voor de door de VN op de lijst geplaatste Mansudae Overseas Project Group (ook bekend als Mansudae Art Studio), is Choe Song Chol betrokken bij het ontwijken van sancties, hetgeen in strijd is met de bepalingen van Resoluties 1718 (2006), 1874 (2009), 2087 (2013), 2094 (2013), 2270 (2016), 2321 (2016), 2356 (2017), 2371 (2017), 2375 (2017) en 2397 (2017) van de VN-Veiligheidsraad. Hij heeft in Senegal bouwprojecten van dit bedrijf geleid en betalingen ontvangen voor contracten die zijn gegund aan MOP en Corman Construction. Hij is derhalve verantwoordelijk voor financiële activiteiten ter ondersteuning van de nucleaire en ballistische programma’s van de DVK. De Amerikaanse regering heeft Choe Song Chol in 2023 om soortgelijke redenen gesanctioneerd. Het VN-panel van deskundigen stelde in maart 2024 vast dat kunstenaars met banden met de Mansudae Overseas Project Group nog steeds actief waren in het buitenland.” c) in afdeling B “Entiteiten” worden de vermeldingen 4 en 8 vervangen door: Naam (en eventuele aliassen) Identificatiegegevens Datum van aanwijzing Motivering “4. Pan Systems Pyongyang ook bekend als: Wonbang Trading Co.; Glocom; International Golden Services; International Global System Adres: Room 818, Pothonggang Hotel, Ansan-Dong, Pyongchon district, Pyongyang, DVK 16.10.2017 Pan Systems heeft geholpen bij het ontduiken van de sancties van de Veiligheidsraad van de Verenigde Naties door de poging tot verkoop van wapens en daarmee verband houdend materieel aan Eritrea. Pan Systems staat onder zeggenschap van en werkt namens het Algemeen Verkenningsbureau, een door de Verenigde Naties aangewezen entiteit. Het eindverslag van de Groep van deskundigen van de VN van maart 2023 bevat informatie waaruit blijkt dat Pan Systems nog steeds pogingen onderneemt om wapens uit te voeren. In het verslag van september 2023 van het VN-panel van deskundigen is vastgesteld dat het bedrijf de Ethiopische strijdkrachten via dekmantelbedrijven in Maleisië en Indonesië militaire telecommunicatieapparatuur levert en hen voor het gebruik daarvan opleidt. 8. Korea Paekho Trading Corporation (ook bekend als: Joson Paekho Muyok Hoesa) 조선백호무역회사 Adres: Chongryu 3-dong, Taedonggang District, Pyongyang, DVK 21.4.2022 Paekho Trading Corporation is een kunstbedrijf dat zich bezighoudt met de bouw van standbeelden in het buitenland en de uitvoer van door Paekho Art Studio gemaakte kunstbeelden, en dat illegale arbeid en toegang tot internationale financiële systemen faciliteert. Het richt zich specifiek op ontwikkelingssubsidies en -leningen, alsook op directe buitenlandse investeringen die bestemd zijn voor gemeentelijke projecten. Daardoor ontduikt het sancties en is het verantwoordelijk voor de financiële ondersteuning van de nucleaire en ballistische programma’s van de DVK. In juli 2024 werd vastgesteld dat de onderneming deelnam aan een handelsbeurs voor producten uit de DVK in Vladivostok, Rusland.” d) in afdeling B “Entiteiten” wordt de volgende vermelding toegevoegd: Naam (en eventuele aliassen) Identificatiegegevens Datum van aanwijzing Motivering “11. Royal Shune Lei Adres: Building 37, Room 6, Bahosi Housing, Lanmadaw Township, Yangon, Myanmar/Birma 16.12.2024 Het VN-panel van deskundigen meldt dat Royal Shune Lei, een bedrijf in Myanmar/Birma dat optreedt als tussenpersoon voor de strijdkrachten van Myanmar/Birma, wordt aangemerkt als een bedrijf dat samenwerkt met de Korea Mining Development Trading Corporation (KOMID) voor de levering van wapens uit de DVK. Dergelijke wapenoverdrachten vanuit de DVK vormen een inbreuk op de resoluties van de Veiligheidsraad van de VN. Derhalve verleent de entiteit steun aan het ontduiken van VN-sancties.” ELI: http://data.europa.eu/eli/dec/2024/3151/oj ISSN 1977-0758 (electronic edition)",
  "source": "EUR LEX"
}