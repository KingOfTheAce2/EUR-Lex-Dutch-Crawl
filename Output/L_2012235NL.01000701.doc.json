{
  "url": "http://www.w3.org/1999/xhtml\">",
  "content": "L_2012235NL.01000701.xml 1.9.2012 NL Publicatieblad van de Europese Unie L 235/7 UITVOERINGSVERORDENING (EU) Nr. 787/2012 VAN DE COMMISSIE van 31 augustus 2012 houdende afwijking van Verordening (EG) nr. 612/2009 ten aanzien van de vaststelling van de restitutievoet voor varkensvlees in het geval van in artikel 34 van die verordening bedoelde leveranties die hebben plaatsgevonden van 1 tot en met 18 april 2012 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten (integrale GMO-verordening) ( 1 ) , en met name artikel 170 juncto artikel 4, Overwegende hetgeen volgt: (1) Bij Uitvoeringsverordening (EU) nr. 342/2012 van de Commissie ( 2 ) zijn de uitvoerrestituties voor varkensvlees vastgesteld op nul. (2) Overeenkomstig artikel 34 van Verordening (EG) nr. 612/2009 van de Commissie ( 3 ) kunnen de lidstaten aan exporteurs toestemming verlenen om een procedure te gebruiken in het kader waarvan de laatste dag van de maand in aanmerking wordt genomen voor het bepalen van de restitutievoet voor in artikel 34 van die verordening bedoelde leveranties van producten die elke maand aan boord worden gebracht. (3) Het recht op restituties voor specifieke leveranties die overeenkomstig de in artikel 34 van Verordening (EG) nr. 612/2009 bedoelde procedure hebben plaatsgevonden vóór de datum van inwerkingtreding van Uitvoeringsverordening (EU) nr. 342/2012, moet onverkort blijven bestaan. Om de restitutie te kunnen vaststellen, moet bijgevolg worden bepaald welke datum daarvoor in aanmerking moet worden genomen in afwijking van artikel 34, lid 2, van Verordening (EG) nr. 612/2009. (4) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In afwijking van artikel 34, lid 2, van Verordening (EG) nr. 612/2009 is 18 april 2012 de datum die in aanmerking moet worden genomen voor het bepalen van de restitutievoet voor varkensvlees in het geval van in artikel 41, lid 1, van die verordening bedoelde leveranties die van 1 tot en met 18 april 2012 hebben plaatsgevonden overeenkomstig de procedure van artikel 34 van die verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 31 augustus 2012. Voor de Commissie De voorzitter José Manuel BARROSO ( 1 ) PB L 299 van 16.11.2007, blz. 1 . ( 2 ) PB L 108 van 20.4.2012, blz. 24 . ( 3 ) PB L 186 van 17.7.2009, blz. 1 .",
  "source": "EUR LEX"
}