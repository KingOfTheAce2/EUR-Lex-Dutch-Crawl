{
  "url": "http://www.w3.org/1999/xhtml\">",
  "content": "L_2021140NL.01000101.xml 23.4.2021 NL Publicatieblad van de Europese Unie L 140/1 UITVOERINGSBESLUIT (EU) 2021/659 VAN DE COMMISSIE van 15 april 2021 betreffende vrijstellingen van het uitgebreide antidumpingrecht op bepaalde delen van rijwielen van oorsprong uit de Volksrepubliek China overeenkomstig Verordening (EG) nr. 88/97 (Kennisgeving geschied onder nummer C(2021) 2416) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/1036 van het Europees Parlement en de Raad van 8 juni 2016 betreffende beschermende maatregelen tegen invoer met dumping uit landen die geen lid zijn van de Europese Unie ( 1 ) , en met name artikel 13, lid 4, Gezien Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China op de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer ( 2 ) , en met name artikel 3, Gezien Uitvoeringsverordening (EU) 2020/45 van de Commissie van 20 januari 2020 tot wijziging van Uitvoeringsverordening (EU) 2019/1379 wat betreft de uitbreiding bij Verordening (EG) nr. 71/97 van de Raad van het antidumpingrecht op rijwielen van oorsprong uit de Volksrepubliek China tot bepaalde rijwielonderdelen van oorsprong uit de Volksrepubliek China ( 3 ) , Gezien Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht ( 4 ) , en met name de artikelen 4 tot en met 7, Na kennisgeving aan de lidstaten, Overwegende hetgeen volgt: (1) Als gevolg van de uitbreiding bij Verordening (EG) nr. 71/97 van het antidumpingrecht op rijwielen van oorsprong uit de Volksrepubliek China (“de VRC”) geldt momenteel een antidumpingrecht op hoofdbestanddelen van rijwielen van oorsprong uit de VRC die in de Unie worden ingevoerd (“het uitgebreide recht”). (2) Krachtens artikel 3 van Verordening (EG) nr. 71/97 is de Commissie bevoegd de nodige maatregelen vast te stellen om goedkeuring te geven voor de vrijstelling van de invoer van hoofdbestanddelen van rijwielen die geen ontwijking van het antidumpingrecht inhoudt. (3) Die uitvoeringsmaatregelen zijn opgenomen in Verordening (EG) nr. 88/97 waarbij het specifieke stelsel van vrijstelling is ingevoerd. (4) Op basis hiervan heeft de Commissie een aantal rijwielassemblagebedrijven van het uitgebreide recht vrijgesteld (“de vrijgestelde partijen”). (5) Overeenkomstig artikel 16, lid 2, van Verordening (EG) nr. 88/97 heeft de Commissie in het Publicatieblad van de Europese Unie meermaals lijsten van de vrijgestelde partijen bekendgemaakt ( 5 ) . (6) Het meest recente besluit van de Commissie betreffende vrijstellingen uit hoofde van Verordening (EG) nr. 88/97, te weten Uitvoeringsbesluit (EU) 2020/1409 ( 6 ) , is aangenomen op 29 september 2020. (7) Voor de toepassing van dit besluit zijn de definities van artikel 1 van Verordening (EG) nr. 88/97 van toepassing. 1. AANVRAGEN VOOR VRIJSTELLING (8) De Commissie heeft tussen 8 mei 2018 en 25 september 2020 van de in de tabellen 1 en 2 vermelde partijen aanvragen voor vrijstelling ontvangen met de informatie die nodig is om vast te stellen of deze aanvragen op grond van artikel 4, lid 1, van Verordening (EG) nr. 88/97 ontvankelijk zijn. (9) De partijen die om vrijstelling hebben verzocht, zijn in de gelegenheid gesteld op de gevolgtrekkingen van de Commissie met betrekking tot de ontvankelijkheid van hun aanvragen te reageren. (10) Overeenkomstig artikel 5, lid 1, van Verordening (EG) nr. 88/97 is, in afwachting van een beslissing over de gegrondheid van de aanvragen van de partijen die om vrijstelling hebben verzocht, de betaling van het uitgebreide recht met betrekking tot de invoer van hoofdbestanddelen van rijwielen die door deze in de onderstaande tabellen 1 en 3 vermelde partijen voor het vrije verkeer zijn aangegeven, geschorst met ingang van de datum waarop de Commissie hun respectieve aanvragen heeft ontvangen. 2. GOEDKEURING VOOR VRIJSTELLING (11) Het onderzoek naar de gegrondheid van de aanvragen van de in tabel 1 vermelde partijen is afgesloten. Tabel 1 Aanvullende Taric-code Naam Adres C481 FJ Bikes Europe Unipessoal Lda Praça do Município 8, Sala 1D PT-3750 111 Águeda, Portugal C499 Frog Bikes Manufacturing Ltd Unit A, Mamhilad Park Estate, GB-Pontypool, Torfaen, NP4 0HZ, Verenigd Koninkrijk (12) De Commissie heeft tijdens haar onderzoek vastgesteld dat de waarde van de delen van oorsprong uit de VRC minder dan 60 % van de totale waarde van de delen van alle door FJ Bikes Unipessoal Lda geassembleerde rijwielen bedroeg en dat de waarde die tijdens de door Frog Bikes Manufacturing Ltd uitgevoerde assemblageverrichtingen aan de ingevoerde delen werd toegevoegd, meer dan 25 % van de fabricagekosten bedroeg. (13) Bijgevolg heeft de Commissie geconcludeerd dat de door FJ Bikes Unipessoal Lda respectievelijk Frog Bikes Manufacturing Ltd uitgevoerde assemblageverrichtingen niet binnen de werkingssfeer van artikel 13, lid 2, van Verordening (EU) 2016/1036 vallen. (14) Om die reden en overeenkomstig artikel 7, lid 1, van Verordening (EG) nr. 88/97 voldoen de in tabel 1 vermelde partijen aan de voorwaarden voor vrijstelling van het uitgebreide recht. (15) Overeenkomstig artikel 7, lid 2, van Verordening (EG) nr. 88/97 moet de vrijstelling van kracht worden met ingang van de datum waarop de aanvraag is ontvangen. Derhalve moeten de douaneschulden van de om vrijstelling verzoekende partijen met betrekking tot het uitgebreide recht met ingang van dezelfde datum geacht worden niet te hebben bestaan. (16) De belanghebbenden zijn in kennis gesteld van de gevolgtrekkingen van de Commissie met betrekking tot de gegrondheid van hun respectieve aanvragen en zijn in de gelegenheid gesteld daarop te reageren. (17) Aangezien de vrijstelling uitsluitend geldt ten aanzien van de partijen die specifiek in tabel 1 worden vermeld, moeten de vrijgestelde partijen de Commissie onverwijld van elke wijziging hiervan in kennis stellen ( 7 ) (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (18) In geval van wijziging van de referentiegegevens moeten de vrijgestelde partijen relevante informatie verstrekken, onder meer over alle wijzigingen van hun met assemblageverrichtingen verband houdende activiteiten. Waar nodig werkt de Commissie de referentiegegevens dienovereenkomstig bij. 3. SCHORSING VAN BETALING VAN DE RECHTEN VOOR ONDERZOCHTE PARTIJEN (19) Het onderzoek van de gegrondheid van de aanvragen van de in tabel 2 vermelde partijen is hangende. In afwachting van een beslissing over de gegrondheid van hun aanvragen is de betaling van het uitgebreide recht door deze partijen geschorst. (20) Aangezien de schorsingen uitsluitend gelden ten aanzien van de partijen die specifiek in tabel 2 worden vermeld, moeten deze partijen de Commissie onverwijld van elke wijziging hiervan in kennis stellen ( 8 ) (bv. naar aanleiding van een wijziging van de naam, de rechtsvorm of het adres, of naar aanleiding van het opzetten van nieuwe assemblage-eenheden). (21) In geval van wijziging van de referentiegegevens moet de partij alle relevante informatie verstrekken, onder meer over alle wijzigingen van haar met assemblageverrichtingen verband houdende activiteiten. Waar nodig werkt de Commissie de verwijzingen naar de desbetreffende partij bij. Tabel 2 Aanvullende Taric-code Naam Adres C527 FIRMA ADAM Adam Ziętek Muchy 56 PL-63-524 Czajków, Polen C529 Rowerland Piotr Tokarz ul. Klubowa 23, PL-32-600 Broszkowice, Polen C557 Berria Bike SL Calle Blasco de Garay 19, ES-02600 Villarrobledo, Spanje C559 Northtec Sp. Z.o.o. ul. Dworcowa 15a, PL-43-502 Czechowice-Dziedzice, Polen C560 Giant Gyártó Hungary Kft. Bajcsy-Zsilinszky út 78, HU-1055 Boedapest, Hongarije C492 MOTOKIT Veiculos e Accesórios S.A. Rua Padre Vicente Maria da Rocha 448, 1 o Esq., PT-3840-453 Vagos, Portugal C609 Nextbike Gmbh Erich Zeigner Allee 69-73 DE-04229 Leipzig, Duitsland 4. BIJWERKING VAN VERWIJZINGEN NAAR VRIJGESTELDE PARTIJEN OF PARTIJEN WAARVOOR BETALING VAN RECHT IS GESCHORST (22) De in tabel 3 vermelde vrijgestelde partijen of partijen waarvoor de betaling van het recht is geschorst, hebben de Commissie tussen 28 juli 2020 en 9 december 2020 ervan in kennis gesteld dat hun referentiegegevens (naam, rechtsvorm en/of adres) zijn gewijzigd. De Commissie heeft na onderzoek van de ingediende informatie geconcludeerd dat deze wijzigingen, wat de in Verordening (EG) nr. 88/97 opgenomen voorwaarden voor vrijstelling of schorsing betreft, geen gevolgen voor de assemblageverrichtingen hebben. (23) De krachtens artikel 7, lid 1, van Verordening (EG) nr. 88/97 ten aanzien van deze partijen verleende goedkeuring voor de vrijstelling van het uitgebreide recht of voor de schorsing van de betaling daarvan blijft ongewijzigd, maar de verwijzingen naar deze partijen moeten worden bijgewerkt. Tabel 3 Aanvullende Taric-code Oude verwijzing Wijziging A630 Vizija Sport d.o.o. Tržaška cesta 77, SI-1370 Logatec, Slovenië De naam van deze vrijgestelde partij is als volgt gewijzigd: CULT d.o.o. 8983 Mandelli SpA Via Tommaso Grossi 5, IT-20841 Carate Brianza (MB), Italië De rechtsvorm van deze vrijgestelde partij is als volgt gewijzigd: Mandelli s.r.l. C560 Giant Gyártó Hungary Kft. Bajcsy-Zsilinszky út 78, HU-1055 Boedapest, Hongarije Het adres van deze partij waarvoor de betaling van het recht is geschorst, is als volgt gewijzigd: Jedlik Ányos utca 1, HU-3200 Gyöngyös, Hongarije A813 Leader-96 Ltd. 19 Sedianka str., BG-4003 Plovdiv, Bulgarije Het adres van deze partij waarvoor de betaling van het recht is geschorst, is als volgt gewijzigd: 3 Vazrazhdane str., BG-4140 Rogosh, Bulgarije A565 Arkus & Romet Group Sp. Z o.o. Podgrodzie 32 C PL-39-200 Dębica, Polen De naam van deze vrijgestelde partij is als volgt gewijzigd: Romet Sp. Z o.o. 5. OPHEFFING VAN SCHORSING VAN BETALING VAN DE RECHTEN VOOR ONDERZOCHTE PARTIJEN (24) De schorsing van betaling van de rechten voor de onderzochte partijen moet ten aanzien van de in tabel 4 vermelde partij van 29 november 2018 tot en met 24 september 2020 worden opgeheven. Tabel 4 Aanvullende Taric-code Naam Adres C492 MOTOKIT Veiculos e Accesórios S.A. Rua Padre Vicente Maria da Rocha 448, 1 o Esq., PT-3840-453 Vagos, Portugal (25) De Commissie heeft op 29 november 2018 van de in tabel 4 vermelde partij (“Motokit”) een aanvraag voor vrijstelling ontvangen met de informatie die nodig is om te kunnen vaststellen of deze aanvraag op grond van artikel 4, lid 1, van Verordening (EG) nr. 88/97 ontvankelijk is. (26) Overeenkomstig artikel 5, lid 1, van Verordening (EG) nr. 88/97 is, in afwachting van een beslissing over de gegrondheid van de aanvraag, de betaling van het uitgebreide recht met betrekking tot de invoer van hoofdbestanddelen van rijwielen die door Motokit voor het vrije verkeer zijn aangegeven, geschorst met ingang van de datum waarop de Commissie haar aanvraag voor vrijstelling heeft ontvangen. (27) Om te kunnen vaststellen welke invoer van hoofdbestanddelen van rijwielen voor het vrije verkeer wordt aangegeven en onder de schorsing van de betaling van het uitgebreide recht valt, is aan Motokit de aanvullende Taric-code C492 toegekend. (28) De Commissie heeft op 22 juli 2020 van Motokit een verzoek tot intrekking van de aanvraag voor vrijstelling ontvangen terwijl het onderzoek naar de gegrondheid van de aanvraag nog gaande was en de betaling van het uitgebreide antidumpingrecht was geschorst. (29) De Commissie heeft de intrekking toegestaan, zodat de schorsing van betaling van het uitgebreide recht moet worden opgeheven en het uitgebreide recht met ingang van de datum waarop de schorsing van kracht is geworden, namelijk 29 november 2018, moet worden geïnd. (30) De Commissie heeft op 25 september 2020 van Motokit een nieuwe aanvraag voor vrijstelling ontvangen met de informatie die nodig is om te kunnen vaststellen of deze aanvraag op grond van artikel 4, lid 1, van Verordening (EG) nr. 88/97 ontvankelijk is. (31) Overeenkomstig artikel 5, lid 1, van Verordening (EG) nr. 88/97 is, in afwachting van een beslissing over de gegrondheid van de nieuwe aanvraag, de betaling van het uitgebreide recht met betrekking tot de invoer van hoofdbestanddelen van rijwielen die door Motokit voor het vrije verkeer zijn aangegeven, geschorst met ingang van de datum waarop de Commissie haar nieuwe aanvraag voor vrijstelling heeft ontvangen, namelijk 25 september 2020. (32) Derhalve moet de schorsing van de betaling van het uitgebreide recht worden opgeheven voor de periode vóór 25 september 2020. Het uitgebreide recht moet worden geïnd met ingang van de datum waarop de eerste aanvraag voor vrijstelling van Motokit is ontvangen, dus van 29 november 2018 tot en met 24 september 2020. Bijgevolg moet, in afwachting van een beslissing over de gegrondheid van de aanvraag voor vrijstelling, de datum met ingang waarvan de betaling van het uitgebreide recht wordt geschorst, worden veranderd in 25 september 2020. (33) De in tabel 4 vermelde partij is in kennis gesteld van de gevolgtrekkingen van de Commissie en is in de gelegenheid gesteld daarop te reageren. Er werden geen opmerkingen ontvangen. 6. NIET-ONTVANKELIJKE AANVRAGEN VOOR VRIJSTELLING (34) De in tabel 5 vermelde partijen hebben een aanvraag voor vrijstelling ingediend die niet-ontvankelijk werd verklaard in de zin van artikel 4, lid 4, van Verordening (EG) nr. 88/97, omdat zij niet aan de voorwaarden van artikel 4, lid 1, onder a), van die verordening voldeden. Tabel 5 Naam Adres UW Werkmaatschappij B.V. Postbus 9255, NL-3506GG Utrecht, Nederland Profil Bicycles CZ, s.r.o. Hněvotín 31, CZ-783 47 Hněvotín, Tsjechische Republiek TechniBike GmbH Julius-Saxler-Strasse 3, DE-54550 Daun/Eifel, Duitsland HNF GmbH Bahnhofstrasse 14, DE-16359 Biesenthal, Duitsland (35) De in tabel 5 vermelde partijen werden in kennis gesteld van de gevolgtrekkingen van de Commissie en werden in de gelegenheid gesteld daarop te reageren. Er werden geen opmerkingen over de gevolgtrekkingen van de Commissie ontvangen. 7. PARTIJEN TEN AANZIEN WAARVAN DE GOEDKEURING VOOR VRIJSTELLING WORDT INGETROKKEN (36) Zoals vermeld in overweging 1 geldt het uitgebreide recht op hoofdbestanddelen van rijwielen van oorsprong uit de VRC die in de Unie worden ingevoerd. (37) Na het einde van de overgangsperiode waarin is voorzien in het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie van 24 januari 2020, en onverminderd de artikelen 5, leden 3 en 4, van het protocol inzake Ierland en Noord-Ierland, geldt het uitgebreide recht niet langer voor ingevoerde goederen die in Groot-Brittannië zijn ingeklaard. (38) Bijgevolg moet de goedkeuring voor vrijstelling van betaling van het uitgebreide recht voor de in tabel 6 vermelde partijen worden ingetrokken met ingang van 1 januari 2021. Tabel 6 Aanvullende Taric-code Naam Adres A995 Planet X Ltd Unit 38-41, Aldwarke Wharfe Business Park, Waddington Way, GB-Rotherham, South Yorkshire S65 3SH, Verenigd Koninkrijk C049 CycleSport North Ltd 363 Leach Place, Walton Summit Centre, GB-Preston PR5 8AS, Verenigd Koninkrijk C499 Frog Bikes Manufacturing Ltd Unit A, Mamhilad Park Estate, Pontypool GB-Torfaen NP4 0HZ, Verenigd Koninkrijk HEEFT HET VOLGENDE BESLUIT VASTGESTELD: Artikel 1 De in de tabel in dit artikel vermelde partijen worden vrijgesteld van de uitbreiding bij Verordening (EG) nr. 71/97 van het bij Verordening (EEG) nr. 2474/93 van de Raad ( 9 ) ingestelde definitieve antidumpingrecht op rijwielen van oorsprong uit de Volksrepubliek China tot bepaalde delen van rijwielen uit de Volksrepubliek China. Overeenkomstig artikel 7, lid 2, van Verordening (EG) nr. 88/97 wordt de vrijstelling van kracht met ingang van de datum waarop de aanvragen van de partij zijn ontvangen. Deze datum wordt vermeld in de tabelkolom “Geldig vanaf”. De vrijstelling geldt uitsluitend ten aanzien van de partijen die specifiek in de tabel in dit artikel worden vermeld. De vrijgestelde partijen stellen de Commissie onverwijld in kennis van elke wijziging van hun naam en adres en verstrekken daarbij alle relevante informatie, met name over wijzigingen van hun met assemblageverrichtingen verband houdende activiteiten die de vrijstellingsvoorwaarden betreffen. Vrijgestelde partijen Aanvullende Taric-code Naam Adres Geldig vanaf C481 FJ Bikes Europe Unipessoal Lda Praça do Município 8, Sala 1D, PT-3750 111 Águeda, Portugal 8.5.2018 C499 Frog Bikes Manufacturing Ltd Unit A, Mamhilad Park Estate, GB-Pontypool, Torfaen, NP4 0HZ, Verenigd Koninkrijk 7.1.2019 Artikel 2 De in de tabel in dit artikel vermelde partijen zijn overeenkomstig artikel 6 van Verordening (EG) nr. 88/97 in onderzoek. De schorsingen van betaling van het uitgebreide antidumpingrecht overeenkomstig artikel 5 van Verordening (EG) nr. 88/97 gelden met ingang van de datum waarop de respectieve schorsingsaanvragen van de partijen zijn ontvangen. Deze data worden vermeld in de tabelkolom “Geldig vanaf”. Deze schorsingen van betaling gelden uitsluitend ten aanzien van de onderzochte partijen die specifiek in de tabel in dit artikel worden vermeld. De onderzochte partijen stellen de Commissie onverwijld in kennis van alle met de schorsingsvoorwaarden verband houdende wijzigingen van hun assemblageverrichtingen en verstrekken de Commissie ten bewijze daarvan alle relevante informatie. Deze wijzigingen omvatten alle wijzigingen van de namen, activiteiten, rechtsvormen en adressen van de partijen, maar zijn daartoe niet beperkt. Onderzochte partijen Aanvullende Taric-code Naam Adres Geldig vanaf C527 FIRMA ADAM Adam Ziętek Muchy 56 PL-63-524 Czajków, Polen 29.8.2019 C529 Rowerland Piotr Tokarz ul. Klubowa 23, PL-32-600 Broszkowice, Polen 17.10.2019 C557 Berria Bike SL Calle Blasco de Garay 19, ES-02600 Villarrobledo - Spanje 27.7.2020 C559 Northtec Sp. Z.o.o. ul. Dworcowa 15a, PL-43-502 Czechowice-Dziedzice - Polen 27.7.2020 C560 Giant Gyártó Hungary Kft. Jedlik Ányos utca 1, HU-3200 Gyöngyös - Hongarije 15.7.2020 C492 MOTOKIT Veiculos e Accesórios S.A. Rua Padre Vicente Maria da Rocha 448, 1 o Esq., PT-3840-453 Vagos, Portugal 25.9.2020 C609 Nextbike Gmbh Erich Zeigner Allee 69-73 DE-04229 Leipzig, Duitsland 25.11.2020 Artikel 3 Bijgewerkte verwijzingen naar de in de tabel in dit artikel vermelde vrijgestelde partijen of partijen waarvoor de betaling van het recht is geschorst, worden vermeld in de kolom “Nieuwe verwijzing”. Deze bijwerkingen worden van kracht met ingang van de data in de tabelkolom “Geldig vanaf”. De bijbehorende aanvullende Taric-codes in de tabelkolom “Aanvullende Taric-code”, die voorheen zijn toegekend aan die vrijgestelde partijen of partijen waarvoor de betaling van het recht is geschorst, blijven ongewijzigd. Vrijgestelde partijen/partijen ten aanzien waarvan de betaling van het recht is geschorst en waarvoor de verwijzing wordt bijgewerkt Aanvullende Taric-code Oude verwijzing Nieuwe verwijzing Geldig vanaf A630 Vizija Sport d.o.o. Tržaška cesta 77, SI-1370 Logatec, Slovenië CULT d.o.o. Tržaška cesta 77, SI-1370 Logatec, Slovenië 28.7.2020 8983 Mandelli SpA Via Tommaso Grossi 5, IT-20841 Carate Brianza (MB), Italië Mandelli s.r.l. Via Tommaso Grossi 5, IT-20841 Carate Brianza (MB), Italië 2.9.2020 C560 Giant Gyártó Hungary Kft. Bajcsy-Zsilinszky út 78, HU-1055 Boedapest, Hongarije Giant Gyártó Hungary Kft. Jedlik Ányos út 1, HU-3200 Gyöngyös, Hongarije 17.9.2020 A813 Leader-96 Ltd. 19 Sedianka str., BG-4003 Plovdiv, Bulgarije Leader-96 Ltd. 3 Vazrazhdane str., BG-4140 Rogosh, Bulgarije 7.12.2020 A565 Arkus & Romet Group Sp. Z o.o. Podgrodzie 32 C PL-39-200 Dębica, Polen Romet Sp. Z o.o. Podgrodzie 32 C PL-39-200 Dębica, Polen 9.12.2020 Artikel 4 De schorsing van betaling van het uitgebreide antidumpingrecht overeenkomstig artikel 5 van Verordening (EG) nr. 88/97 wordt opgeheven in de periode van 29 november 2018 tot en met 24 september 2020 ten aanzien van de in de tabel in dit artikel vermelde partij. Het uitgebreide recht wordt geïnd voor de periode van 29 november 2018 tot en met 24 september 2020. Partij ten aanzien waarvan de schorsing wordt opgeheven Aanvullende Taric-code Naam Adres C492 MOTOKIT Veiculos e Accesórios S.A. Rua Padre Vicente Maria da Rocha 448, 1 o Esq., PT-3840-453 Vagos, Portugal Artikel 5 De aanvragen voor vrijstelling die door de in de tabel van dit artikel vermelde partijen zijn ingediend, zijn niet-ontvankelijk en worden derhalve afgewezen. Partij ten aanzien waarvan de aanvraag voor vrijstelling wordt afgewezen Naam Adres UW Werkmaatschappij B.V. Postbus 9255, NL-3506GG Utrecht, Nederland Profil Bicycles CZ, s.r.o. Hněvotín 31, CZ-783 47 Hněvotín, Tsjechische Republiek TechniBike GmbH Julius-Saxler-Strasse 3, DE-54550 Daun/Eifel, Duitsland HNF GmbH Bahnhofstrasse 14, DE-16359 Biesenthal, Duitsland Artikel 6 De goedkeuring voor de vrijstelling van betaling van het uitgebreide antidumpingrecht wordt ingetrokken ten aanzien van de in de tabel in dit artikel vermelde partijen. Partijen ten aanzien waarvan de goedkeuring voor vrijstelling wordt ingetrokken Aanvullende Taric-code Naam Adres A995 Planet X Ltd Unit 38-41, Aldwarke Wharfe Business Park, Waddington Way, GB-Rotherham, South Yorkshire S65 3SH, Verenigd Koninkrijk C049 CycleSport North Ltd 363 Leach Place, Walton Summit Centre, GB-Preston PR5 8AS, Verenigd Koninkrijk C499 Frog Bikes Manufacturing Ltd Unit A, Mamhilad Park Estate, Pontypool GB-Torfaen NP4 0HZ, Verenigd Koninkrijk Artikel 7 Dit besluit is gericht tot de lidstaten alsmede tot de in de artikelen 1 tot en met 6 vermelde partijen en wordt bekendgemaakt in het Publicatieblad van de Europese Unie . Gedaan te Brussel, 15 april 2021. Voor de Commissie Valdis DOMBROVSKIS Uitvoerend vicevoorzitter ( 1 ) PB L 176 van 30.6.2016, blz. 21 . ( 2 ) PB L 16 van 18.1.1997, blz. 55 . ( 3 ) PB L 16 van 21.1.2020, blz. 7 . ( 4 ) PB L 17 van 21.1.1997, blz. 17 . ( 5 ) PB C 45 van 13.2.1997, blz. 3 ; PB C 112 van 10.4.1997, blz. 9 ; PB C 220 van 19.7.1997, blz. 6 ; PB L 193 van 22.7.1997, blz. 32 ; PB L 334 van 5.12.1997, blz. 37 ; PB C 378 van 13.12.1997, blz. 2 ; PB C 217 van 11.7.1998, blz. 9 ; PB C 37 van 11.2.1999, blz. 3 ; PB C 186 van 2.7.1999, blz. 6 ; PB C 216 van 28.7.2000, blz. 8 ; PB C 170 van 14.6.2001, blz. 5 ; PB C 103 van 30.4.2002, blz. 2 ; PB C 35 van 14.2.2003, blz. 3 ; PB C 43 van 22.2.2003, blz. 5 ; PB C 54 van 2.3.2004, blz. 2 ; PB L 343 van 19.11.2004, blz. 23 ; PB C 299 van 4.12.2004, blz. 4 ; PB L 17 van 21.1.2006, blz. 16 ; PB L 313 van 14.11.2006, blz. 5 ; PB L 81 van 20.3.2008, blz. 73 ; PB C 310 van 5.12.2008, blz. 19 ; PB L 19 van 23.1.2009, blz. 62 ; PB L 314 van 1.12.2009, blz. 106 ; PB L 136 van 24.5.2011, blz. 99 ; PB L 343 van 23.12.2011, blz. 86 ; PB L 119 van 23.4.2014, blz. 67 ; PB L 132 van 29.5.2015, blz. 32 ; PB L 331 van 17.12.2015, blz. 30 ; PB L 47 van 24.2.2017, blz. 13 ; PB L 79 van 22.3.2018, blz. 31 ; PB L 171 van 26.6.2019, blz. 117 ; PB L 138 van 30.4.2020, blz. 8 ; PB L 158 van 20.5.2020, blz. 7 en PB L 325 van 7.10.2020, blz. 74 . ( 6 ) Uitvoeringsbesluit (EU) 2020/1409 van de Commissie van 29 september 2020 betreffende vrijstellingen van het uitgebreide antidumpingrecht op bepaalde delen van rijwielen van oorsprong uit de Volksrepubliek China uit hoofde van Verordening (EG) nr. 88/97 ( PB L 325 van 7.10.2020, blz. 74 ). ( 7 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu ( 8 ) De partijen wordt verzocht het volgende e-mailadres te gebruiken: TRADE-BICYCLE-PARTS@ec.europa.eu ( 9 ) Verordening (EEG) nr. 2474/93 van de Raad van 8 september 1993 tot instelling van een definitief anti- dumpingrecht op de invoer in de Gemeenschap van rijwielen van oorsprong uit de Volksrepubliek China en tot definitieve inning van het voorlopige anti- dumpingrecht ( PB L 228 van 9.9.1993, blz. 1 ).",
  "source": "EUR LEX"
}