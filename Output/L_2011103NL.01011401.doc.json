{
  "url": "http://www.w3.org/1999/xhtml\">",
  "content": "L_2011103NL.01011401.xml 19.4.2011 NL Publicatieblad van de Europese Unie L 103/114 BESLUIT VAN DE COMMISSIE van 18 april 2011 tot wijziging van Beschikking 1999/93/EG betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor deuren, ramen, luiken, blinden, poorten en bijbehorend hang- en sluitwerk (Kennisgeving geschied onder nummer C(2011) 2587) (Voor de EER relevante tekst) (2011/246/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( 1 ) , en met name artikel 13, lid 4, Na raadpleging van het Permanent Comité voor de bouw, Overwegende hetgeen volgt: (1) De Commissie heeft Beschikking 1999/93/EG van 25 januari 1999 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor deuren, ramen, luiken, blinden, poorten en bijbehorend hang- en sluitwerk ( 2 ) goedgekeurd. (2) Artikel 13 van Richtlijn 89/106/EEG bepaalt dat de conformiteit overeenkomstig bijlage III bij de richtlijn wordt vastgesteld. (3) Na een herziening van de beoogde toepassingen van deuren en poorten moeten de desbetreffende procedures voor conformiteitsverklaring worden aangevuld met bepalingen voor hang- en sluitwerk voor ramen en deuren die niet voor brand/rookcompartimentering of voor nooduitgangen worden gebruikt. (4) Beschikking 1999/93/EG moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage III bij Beschikking 1999/93/EG wordt vervangen door de tekst van de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 18 april 2011. Voor de Commissie Antonio TAJANI Vicevoorzitter ( 1 ) PB L 40 van 11.2.1989, blz. 12 . ( 2 ) PB L 29 van 3.2.1999, blz. 51 . BIJLAGE „BIJLAGE III PRODUCTFAMILIE DEUREN, RAMEN, LUIKEN, BLINDEN, POORTEN EN BIJBEHOREND HANG- EN SLUITWERK (1/1) 1.   Systemen van conformiteitsverklaring Het CEN/Cenelec wordt verzocht om in de desbetreffende geharmoniseerde norm(en) voor de onderstaande producten en de beoogde toepassingen ervan het volgende systeem van conformiteitsverklaring te vermelden: Product(en) Beoogde toepassing(en) Niveau(s) of klasse(n) Systeem van conformiteitsverklaring Deuren en poorten (met of zonder hang- en sluitwerk): Brand/rookcompartimentering en nooduitgangen — 1 Andere aangegeven specifieke toepassingen en/of toepassingen waarvoor specifieke eisen gelden, met name ten aanzien van geluid, energie, dichtheid en gebruiksveiligheid (d.w.z. NIET voor brand/rookcompartimentering, NIET voor nooduitgangen) — 3 Alleen voor interne communicatie — 4 Ramen (met of zonder hang- en sluitwerk) Brand/rookcompartimentering en nooduitgangen — 1 Andere — 3 Hang- en sluitwerk voor deuren, poorten en ramen Brand/rookcompartimentering en nooduitgangen — 1 Andere — 3 Luiken en blinden (met of zonder hang- en sluitwerk) Buitenshuis — 4 Systeem 1: zie Richtlijn 89/106/EEG, bijlage III, punt 2, onder i), zonder steekproefsgewijze controle van monsters. Systeem 3: zie Richtlijn 89/106/EEG, bijlage III, punt 2, onder ii), mogelijkheid 2. Systeem 4: zie Richtlijn 89/106/EEG, bijlage III, punt 2, onder ii), mogelijkheid 3. De specificatie van het systeem moet zodanig zijn dat het ook kan worden toegepast al hoeft de prestatie ten aanzien van een bepaalde eigenschap niet te worden vastgesteld, omdat minstens één lidstaat geen wettelijke voorschriften heeft voor een dergelijke eigenschap (zie artikel 2, lid 1, van Richtlijn 89/106/EEG en, wanneer van toepassing, punt 1.2.3 van de basisdocumenten). In die gevallen is de verificatie van een dergelijke eigenschap niet verplicht voor de fabrikant indien hij in dit opzicht niets over de prestatie van dit product wil meedelen.”",
  "source": "EUR LEX"
}