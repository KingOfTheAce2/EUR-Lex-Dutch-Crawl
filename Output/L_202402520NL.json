{
  "url": "http://www.w3.org/1999/xhtml\">",
  "content": "L_202402520NL.000101.fmx.xml Publicatieblad van de Europese Unie NL L-serie 2024/2520 24.9.2024 BESLUIT (GBVB) 2024/2520 VAN DE RAAD van 23 september 2024 betreffende de tijdelijke opvang van een aantal Palestijnen door lidstaten van de Europese Unie DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29 en artikel 31, lid 1, Overwegende hetgeen volgt: (1) De Raad heeft op 9 september 2022 Besluit (GBVB) 2022/1508 ( 1 ) vastgesteld, op grond waarvan de geldigheid van de nationale vergunningen van een aantal Palestijnen om het grondgebied van de in Gemeenschappelijk Standpunt 2002/400/GBVB ( 2 ) vermelde lidstaten te betreden en daar te verblijven, met nog eens 24 maanden werd verlengd. (2) Op basis van een evaluatie van de toepassing van Gemeenschappelijk Standpunt 2002/400/GBVB acht de Raad het gepast de geldigheidsduur van die vergunningen met nog eens 24 maanden te verlengen, HEEFT HET VOLGENDE BESLUIT VASTGESTELD: Artikel 1 De in artikel 2 van Gemeenschappelijk Standpunt 2002/400/GBVB vermelde lidstaten verlengen de geldigheidsduur van de op grond van artikel 3 van dat Gemeenschappelijk Standpunt verleende nationale vergunningen om hun grondgebied te betreden en daar te verblijven met nog eens 24 maanden, met ingang van 31 januari 2024. Artikel 2 Dit besluit treedt in werking op de datum van de vaststelling ervan. Gedaan te Brussel, 23 september 2024. Voor de Raad De voorzitter Z. FELDMAN ( 1 ) Besluit (GBVB) 2022/1508 van de Raad van 9 september 2022 betreffende de tijdelijke opvang van een aantal Palestijnen door lidstaten van de Europese Unie ( PB L 235 van 12.9.2022, blz. 34 ). ( 2 ) Gemeenschappelĳk Standpunt 2002/400/GBVB van de Raad van 21 mei 2002 betreffende de tĳdelĳke opvang van een aantal Palestĳnen door lidstaten van de Europese Unie ( PB L 138 van 28.5.2002, blz. 33 ). ELI: http://data.europa.eu/eli/dec/2024/2520/oj ISSN 1977-0758 (electronic edition)",
  "source": "EUR LEX"
}