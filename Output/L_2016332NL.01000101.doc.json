{
  "url": "http://www.w3.org/1999/xhtml\">",
  "content": "L_2016332NL.01000101.xml 7.12.2016 NL Publicatieblad van de Europese Unie L 332/1 BESLUIT (EU) 2016/2136 VAN DE RAAD van 21 november 2016 betreffende de ondertekening, namens de Europese Unie, van de Overeenkomst tussen de Europese Unie en IJsland over de bescherming van geografische aanduidingen van landbouwproducten en levensmiddelen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, juncto artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 18 juni 2007 heeft de Raad de Commissie gemachtigd om met IJsland onderhandelingen te starten die moeten resulteren in de ondertekening van een overeenkomst over de bescherming van geografische aanduidingen van landbouwproducten en levensmiddelen. (hierna „de overeenkomst” genoemd). Deze onderhandelingen zijn succesvol afgesloten met de parafering van de overeenkomst. (2) De partijen komen onderling overeen om een harmonieuze ontwikkeling van geografische aanduidingen zoals bedoeld in artikel 22, lid 1, van de Overeenkomst inzake handelsaspecten van intellectuele-eigendomsrechten (Agreement on Trade-Related Aspects of Intellectual Property Rights — Trips) ( 1 ) te bevorderen en de handel in landbouwproducten en levensmiddelen met een geografische aanduiding van oorsprong uit het grondgebied van de partijen te stimuleren. (3) De overeenkomst moet derhalve namens de Unie worden ondertekend, onder voorbehoud van de sluiting ervan op een latere datum, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening namens de Unie van de Overeenkomst tussen de Europese Unie en IJsland over de bescherming van geografische aanduidingen van landbouwproducten en levensmiddelen, onder voorbehoud van de sluiting van genoemde overeenkomst ( 2 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 21 november 2016. Voor de Raad De voorzitter P. PLAVČAN ( 1 ) Bijlage 1C bij de Overeenkomst van Marrakesh tot oprichting van de Wereldhandelsorganisatie, ondertekend in Marrakesh, Marokko, op 15 april 1994. ( 2 ) De tekst van de overeenkomst zal samen met het besluit betreffende de sluiting ervan in het Publicatieblad worden bekendgemaakt.",
  "source": "EUR LEX"
}