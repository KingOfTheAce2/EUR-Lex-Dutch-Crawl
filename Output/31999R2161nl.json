{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R2161:NL:HTML\">",
  "content": "EUR-Lex - 31999R2161 - NL Avis juridique important | 31999R2161 Verordening (EG) nr. 2161/1999 van de Commissie van 12 oktober 1999 betreffende het opleggen van verdere eisen aan importeurs of fabrikanten van een bepaalde prioriteitsstof voor het testen van die stoffen als bedoeld in Verordening (EEG) nr. 793/93 van de Raad inzake de beoordeling en de beperking van de risico's van bestaande stoffen Publicatieblad Nr. L 265 van 13/10/1999 blz. 0011 - 0012 VERORDENING (EG) Nr. 2161/1999 VAN DE COMMISSIE van 12 oktober 1999 betreffende het opleggen van verdere eisen aan importeurs of fabrikanten van een bepaalde prioriteitsstof voor het testen van die stoffen als bedoeld in Verordening (EEG) nr. 793/93 van de Raad inzake de beoordeling en de beperking van de risico's van bestaande stoffen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 793/93 van de Raad van 23 maart 1993 inzake de beoordeling en de beperking van de risico's van bestaande stoffen(1), met name op artikel 10, lid 2, Overwegende hetgeen volgt: (1) In artikel 10 van Verordening (EEG) nr. 793/93 is bepaald dat de lidstaat die als rapporteur verantwoordelijk is voor een bepaalde stof, de door de fabrikant(en) of importeur(s) verstrekte gegevens beoordeelt en na raadpleging van de betrokken fabrikant(en) of importeur(s) bepaalt in welke gevallen het met het oog op de risicobeoordeling noodzakelijk is nadere inlichtingen en/of aanvullend onderzoek van bovengenoemde fabrikant(en) of importeur(s) te verlangen. (2) De Commissie is door een als rapporteur aangewezen lidstaat in kennis gesteld van de noodzaak om van de importeurs of fabrikanten van een bepaalde prioriteitsstof die aan een risicobeoordeling is onderworpen te verlangen dat deze binnen een bepaalde periode verder wordt onderzocht. (3) In artikel 12 van Verordening (EEG) nr. 793/93 is bepaald dat in het geval een stof als zodanig of in een preparaat door verschillende fabrikanten of importeurs wordt geproduceerd of ingevoerd, mag het aanvullend onderzoek door een van de fabrikanten of importeurs namens de andere betrokken fabrikanten of importeurs worden uitgevoerd. De andere betrokken fabrikanten of importeurs zullen naar dit onderzoek verwijzen en zullen op billijke en rechtvaardige wijze in de kosten delen. (4) De bepalingen van deze verordening zijn in overeenstemming met het advies van het Comité dat krachtens artikel 15 van Verordening (EEG) nr. 793/93 is ingesteld, HEEFT DE VOLGENDE VERORDENING VASTGESTELD: Artikel 1 1. De fabrikant(en) en/of importeur(s) zoals bedoeld in artikel 10, lid 1 van Verordening (EEG) nr. 793/93, van de in bijlage bij deze verordening genoemde stof, voeren het hier genoemde onderzoek uit en verstrekken de desbetreffende resultaten aan de lidstaat die als rapporteur is aangewezen. 2. Deze resultaten dienen binnen de periode welke ook in de bijlage is opgegeven te worden meegedeeld (gerekend vanaf de datum van inwerkingtreding van deze verordening). Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 oktober 1999. Voor de Commissie Margot WALLSTRÖM Lid van de Commissie (1) PB L 84 van 5.4.1993, blz. 1. BIJLAGE >RUIMTE VOOR DE TABEL>",
  "source": "EUR LEX"
}