{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0988:NL:HTML\">",
  "content": "EUR-Lex - 32002D0988 - NL Avis juridique important | 32002D0988 2002/988/EG: Beschikking van de Commissie van 17 december 2002 tot vaststelling van een financiële bĳdrage van de Gemeenschap aan bepaalde lidstaten met het oog op de verbetering van de infrastructuur voor fytosanitaire controles van planten en plantaardige producten uit derde landen (kennisgeving geschied onder nummer C(2002) 5076) Publicatieblad Nr. L 344 van 19/12/2002 blz. 0041 - 0044 Beschikking van de Commissie van 17 december 2002 tot vaststelling van een financiële bijdrage van de Gemeenschap aan bepaalde lidstaten met het oog op de verbetering van de infrastructuur voor fytosanitaire controles van planten en plantaardige producten uit derde landen (kennisgeving geschied onder nummer C(2002) 5076) (Slechts de teksten in de Duitse, de Franse, de Italiaanse en de Zweedse taal zijn authentiek) (2002/988/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2000/29/EG van de Raad van 8 mei 2000 betreffende de beschermende maatregelen tegen het binnenbrengen en de verspreiding in de Gemeenschap van voor planten en voor plantaardige producten schadelijke organismen(1), laatstelijk gewijzigd bij Richtlijn 2002/36/EG van de Commissie(2), en met name op artikel 13, lid 9, zesde alinea, Overwegende hetgeen volgt: (1) Krachtens Richtlijn 2000/29/EG kan aan de lidstaten een financiële bijdrage van de Gemeenschap worden verleend met het oog op de verbetering van de infrastructuur voor fytosanitaire controles van planten en plantaardige producten uit derde landen. (2) Duitsland, Frankrijk, Italië en Zweden hebben elk een programma opgesteld om de infrastructuur voor de controle van planten en plantaardige producten uit derde landen te verbeteren. Zij hebben om toekenning van een financiële bijdrage van de Gemeenschap voor deze programma's verzocht overeenkomstig Verordening (EG) nr. 998/2002 van de Commissie van 11 juni 2002 tot vaststelling van uitvoeringsbepalingen van de regeling inzake de toekenning door de Gemeenschap van een financiële bijdrage aan de lidstaten met het oog op de verbetering van de infrastructuur voor fytosanitaire controles van planten en plantaardige producten uit derde landen(3). (3) Dankzij de door Duitsland, Frankrijk, Italië en Zweden verstrekte technische informatie heeft de Commissie de situatie nauwkeurig en volledig kunnen onderzoeken. De Commissie heeft een lijst opgesteld van de subsidiabele programma's ter verbetering van de voorzieningen in inspectieposten, waarbij voor elk programma het bedrag is aangegeven van de voorgestelde financiële bijdrage van de Gemeenschap. De informatie is ook onderzocht door het Permanent Plantenziektekundig Comité. Elk in de lijst opgenomen programma is apart goedgekeurd. De Commissie is tot de slotsom gekomen dat de in Richtlijn 2000/29/EG en Verordening (EG) nr. 998/2002 vastgestelde voorwaarden en criteria voor de toekenning van een financiële bijdrage van de Gemeenschap vervuld zijn. (4) Derhalve moet een financiële bijdrage van de Gemeenschap worden vastgesteld om de uitgaven voor deze programma's te dekken. (5) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De toekenning van een financiële bijdrage van de Gemeenschap ter dekking van de door Duitsland, Frankrijk, Italië en Zweden gedane uitgaven voor de programma's ter verbetering van de voorzieningen in inspectieposten, wordt goedgekeurd. Artikel 2 1. De in artikel 1 bedoelde financiële bijdrage van de Gemeenschap bedraagt in totaal 201172 EUR. 2. De financiële bijdrage van de Gemeenschap per betrokken lidstaat bedraagt ten hoogste: a) 26904 EUR voor Duitsland, b) 45007 EUR voor Frankrijk, c) 93030 EUR voor Italië, d) 36231 EUR voor Zweden. 3. De maximale financiële bijdrage van de Gemeenschap per programma ter verbetering van de voorzieningen in inspectieposten is vermeld in de bijlage bij deze beschikking. Artikel 3 De voor elk programma in de bijlage vastgestelde financiële bijdrage van de Gemeenschap wordt pas betaald wanneer: a) de betrokken lidstaat aan de Commissie de nodige bewijsstukken heeft voorgelegd waaruit de aankoop en/of de verbetering van de in het programma vermelde apparatuur en/of installaties blijkt, en b) de betrokken lidstaat bij de Commissie een aanvraag tot uitkering van de financiële bijdrage van de Gemeenschap heeft ingediend overeenkomstig artikel 3 van Verordening (EG) nr. 998/2002. Artikel 4 Deze beschikking is gericht tot de Bondsrepubliek Duitsland, de Franse Republiek, de Italiaanse Republiek en het Koninkrijk Zweden. Gedaan te Brussel, 17 december 2002. Voor de Commissie David Byrne Lid van de Commissie (1) PB L 169 van 10.7.2000, blz. 1. (2) PB L 116 van 3.5.2002, blz. 16. (3) PB L 152 van 12.6.2002, blz. 16. Verordeningsnummer gerectificeerd in PB L 153 van 13.6.2002, blz. 18. BIJLAGE PROGRAMMA'S TER VERBETERING VAN DE VOORZIENINGEN IN INSPECTIEPOSTEN Programma's en overeenkomstige financiële bijdrage van de Gemeenschap >RUIMTE VOOR DE TABEL>",
  "source": "EUR LEX"
}