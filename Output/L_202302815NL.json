{
  "url": "http://www.w3.org/1999/xhtml\">",
  "content": "L_202302815NL.000101.fmx.xml Publicatieblad van de Europese Unie NL Serie L 2023/2815 18.12.2023 BESLUIT (EU) 2023/2815 VAN DE EUROPESE CENTRALE BANK van 7 december 2023 tot wijziging van Besluit ECB/2010/29 betreffende uitgifte van eurobankbiljetten (ECB/2023/35) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 128, lid 1, Gezien de statuten van het Europees Stelsel van centrale banken en van de Europese Centrale Bank, en met name artikel 16, Overwegende hetgeen volgt: (1) Besluit (EU) 2023/2811 van de Europese Centrale Bank (ECB/2023/31) ( 1 ) voorziet in de verdeelsleutel voor de inschrijving op het kapitaal van de Europese Centrale Bank (ECB) (hierna de “kapitaalverdeelsleutel” genoemd) overeenkomstig artikel 29.3 en artikel 29.4 van de statuten van het Europees Stelsel van centrale banken en van de Europese centrale banken en stelt de met ingang van 1 januari 2024 aan elke nationale centrale bank (NCB) toegewezen nieuwe wegingen in de aangepaste kapitaalverdeelsleutel vast (hierna de “wegingen in de kapitaalverdeelsleutel” genoemd). (2) Artikel 1, punt d), van Besluit ECB/2010/29 van de Europese Centrale Bank ( 2 ) definieert de “verdeelsleutel voor de toedeling van bankbiljetten” en verwijst naar bijlage I bij dat besluit, waarin de sinds 1 januari 2023 toepasselijke verdeelsleutel voor de toedeling van bankbiljetten is vastgelegd. Aangezien de nieuwe wegingen in de kapitaalverdeelsleutel zullen gelden met ingang van 1 januari 2024, moet Besluit ECB/2010/29 worden gewijzigd om de toepasselijke verdeelsleutel voor de toedeling van bankbiljetten met ingang van die datum te bepalen, HEEFT HET VOLGENDE BESLUIT VASTGESTELD: Artikel 1 Wijzigingen Besluit ECB/2010/29 wordt als volgt gewijzigd: 1) De laatste zin van artikel 1, punt d), wordt vervangen door: “Bijlage I bij dit besluit legt de met ingang van 1 januari 2024 toepasselijke verdeelsleutel voor de toedeling van bankbiljetten vast.”. 2) Bijlage I wordt vervangen door de bijlage bij dit besluit. Artikel 2 Inwerkingtreding Dit besluit treedt in werking op 1 januari 2024. Gedaan te Frankfurt am Main, 7 december 2023. De president van de ECB Christine LAGARDE ( 1 ) Besluit (EU) 2023/2811 van de Europese Centrale Bank van 7 december 2023 betreffende het procentuele aandeel van de nationale centrale banken in de verdeelsleutel voor de inschrijving op het kapitaal van de Europese Centrale Bank en tot intrekking van Besluit (EU) 2020/137 (ECB/2020/3) (ECB/2023/31) ( PB L, 2023/2811, 18.12.2023, ELI: http://data.europa.eu/eli/dec/2023/2811/oj ). ( 2 ) Besluit ECB/2010/29 van de Europese Centrale Bank van 13 december 2010 betreffende de uitgifte van eurobankbiljetten ( PB L 35 van 9.2.2011, blz. 26 ). BIJLAGE “BIJLAGE I VERDEELSLEUTEL VOOR TOEDELING VAN BANKBILJETTEN MET INGANG VAN 1 JANUARI 2024 Europese Centrale Bank 8,0000  % Nationale Bank van België 3,3760  % Deutsche Bundesbank 24,4995  % Eesti Pank 0,2740  % Banc Ceannais na hÉireann/Central Bank of Ireland 2,0040  % Bank of Greece 2,0785  % Banco de España 10,8790  % Banque de France 18,4045  % Hrvatska narodna banka 0,7120  % Banca d’Italia 14,7385  % Central Bank of Cyprus 0,2025  % Latvijas Banka 0,3565  % Lietuvos bankas 0,5430  % Banque centrale du Luxembourg 0,3350  % Bank Ċentrali ta’ Malta/Central Bank of Malta 0,1190  % De Nederlandsche Bank 5,4350  % Oesterreichische Nationalbank 2,7200  % Banco de Portugal 2,1395  % Banka Slovenije 0,4545  % Národná banka Slovenska 1,0580  % Suomen Pankki 1,6710  % TOTAAL 100,0000  % ” ELI: http://data.europa.eu/eli/dec/2023/2815/oj ISSN 1977-0758 (electronic edition)",
  "source": "EUR LEX"
}