{
  "url": "http://www.w3.org/1999/xhtml\">",
  "content": "L_2021365NL.01003801.xml 14.10.2021 NL Publicatieblad van de Europese Unie L 365/38 UITVOERINGSVERORDENING (EU) 2021/1808 VAN DE COMMISSIE van 13 oktober 2021 tot wijziging van Uitvoeringsverordening (EU) 2021/1135 wat betreft de begrotingsmaxima voor 2021 voor bepaalde regelingen inzake rechtstreekse steunverlening voor Letland DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( 1 ) , en met name artikel 22, lid 1, artikel 36, lid 4, artikel 42, lid 2, artikel 47, lid 3, artikel 49, lid 2, artikel 51, lid 4, en artikel 53, lid 7, Overwegende hetgeen volgt: (1) Uitvoeringsverordening (EU) 2021/1135 van de Commissie ( 2 ) bevat de jaarlijkse begrotingsmaxima voor 2021 voor bepaalde regelingen inzake rechtstreekse betalingen. (2) Bij Uitvoeringsverordening (EU) 2021/1135 is overeenkomstig de kennisgeving van Letland uit hoofde van artikel 54, lid 1, van Verordening (EU) nr. 1307/2013 een maximum vastgesteld voor de vrijwillige gekoppelde steun in Letland. Vervolgens heeft Letland het maximum voor de vrijwillige gekoppelde steun herzien. Naar aanleiding van de kennisgeving ter zake moet het maximum voor de vrijwillige gekoppelde steun in Letland voor 2021 worden verlaagd. (3) Bijgevolg moet het maximum voor de regeling inzake een enkele areaalbetaling in Letland voor 2021 dienovereenkomstig worden verhoogd overeenkomstig artikel 36 van Verordening (EU) nr. 1307/2013. (4) Uitvoeringsverordening (EU) 2021/1135 moet daarom dienovereenkomstig worden gewijzigd. (5) Aangezien de wijzigingen waarin deze verordening voorziet, gevolgen hebben voor Uitvoeringsverordening (EU) 2021/1135, die met ingang van 1 januari 2021 van toepassing is, moet de onderhavige verordening met ingang van diezelfde datum van toepassing worden. (6) De in deze verordening vervatte maatregelen zijn in overeenstemming met het advies van het Comité voor rechtstreekse betalingen, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2021/1135 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2021. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 oktober 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 608 . ( 2 ) Uitvoeringsverordening (EU) 2021/1135 van de Commissie van 9 juli 2021 tot vaststelling van begrotingsmaxima voor 2021 voor bepaalde regelingen inzake rechtstreekse steunverlening die zijn ingesteld bij Verordening (EU) nr. 1307/2013 van het Europees Parlement en de Raad ( PB L 245 van 12.7.2021, blz. 1 ). BIJLAGE De bijlage bij Uitvoeringsverordening (EU) 2021/1135 wordt als volgt gewijzigd: 1) In punt II wordt de regel voor Letland vervangen door: “Letland 170 814 ” 2) In punt III wordt de regel voor Letland vervangen door: “Letland 45 193 ”",
  "source": "EUR LEX"
}