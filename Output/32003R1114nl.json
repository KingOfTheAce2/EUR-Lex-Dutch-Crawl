{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1114:NL:HTML\">",
  "content": "EUR-Lex - 32003R1114 - NL Avis juridique important | 32003R1114 Verordening (EG) nr. 1114/2003 van de Commissie van 26 juni 2003 tot vaststelling van de hoeveelheden die aan de importeurs worden toegewezen uit hoofde van de communautaire kwantitatieve contingenten voor bepaalde producten van oorsprong uit de Volksrepubliek China die bĳ Verordening (EG) nr. 538/2003 opnieuw zĳn verdeeld Publicatieblad Nr. L 158 van 27/06/2003 blz. 0026 - 0029 Verordening (EG) nr. 1114/2003 van de Commissie van 26 juni 2003 tot vaststelling van de hoeveelheden die aan de importeurs worden toegewezen uit hoofde van de communautaire kwantitatieve contingenten voor bepaalde producten van oorsprong uit de Volksrepubliek China die bij Verordening (EG) nr. 538/2003 opnieuw zijn verdeeld DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 519/94 van de Raad van 7 maart 1994 betreffende de gemeenschappelijke regeling voor de invoer uit bepaalde derde landen en tot intrekking van de Verordeningen (EEG) nr. 1765/82, (EEG) nr. 1766/82 en (EEG) nr. 3420/83(1), laatstelijk gewijzigd bij Verordening (EG) nr. 428/2003 van de Commissie(2), Gelet op Verordening (EG) nr. 520/94 van de Raad van 7 maart 1994 houdende de totstandbrenging van een communautaire procedure voor het beheer van kwantitatieve contingenten(3), laatstelijk gewijzigd bij Verordening (EG) nr. 138/96(4), inzonderheid op de artikelen 9 en 13, Verordening (EG) nr. 538/2003 van de Commissie van 26 maart 2003 tot herverdeling van niet benutte hoeveelheden van de kwantitatieve contingenten die in 2002 van toepassing waren op bepaalde producten van oorsprong uit de Volksrepubliek China(5), inzonderheid op artikel 6, Overwegende hetgeen volgt: (1) Bij Verordening (EG) nr. 538/2003 is het voor respectievelijk de traditionele en de niet-traditionele importeurs bestemde gedeelte van elk der betrokken contingenten vastgesteld, evenals de voorwaarden en bepalingen voor de toewijzing van de beschikbare hoeveelheden. De importeurs hebben, overeenkomstig artikel 3 van Verordening (EG) nr. 538/2003 van 28 maart 2003 tot 9 mei 2003, 15.00 uur plaatselijke tijd te Brussel, bij de bevoegde nationale autoriteiten een aanvraag voor een invoervergunning kunnen indienen. (2) De Commissie heeft, overeenkomstig artikel 5 van Verordening (EG) nr. 538/2003, van de lidstaten informatie ontvangen over het aantal aanvragen voor invoervergunningen en de totale hoeveelheid waarop deze betrekking hebben, alsmede over de totale hoeveelheid die door de traditionele importeurs in de loop van 1998 of 1999 (de referentiejaren) is ingevoerd. (3) De Commissie kan nu aan de hand van deze informatie uniforme kwantitatieve criteria vaststellen op grond waarvan de bevoegde nationale autoriteiten de door importeurs in de Gemeenschap ingediende vergunningaanvragen voor de kwantitatieve contingenten die bij Verordening (EG) nr. 538/2003 opnieuw zijn verdeeld, kunnen inwilligen. (4) Uit de door de lidstaten meegedeelde gegevens blijkt dat voor de in bijlage I bij deze verordening genoemde producten de totale hoeveelheid waarvoor traditionele importeurs aanvragen hebben ingediend het voor deze importeurs bestemde gedeelte van het contingent overschrijdt. Derhalve dient bij de behandeling van deze aanvragen op de invoer van elke importeur in de referentieperiode, uitgedrukt in hoeveelheid, de in bijlage I vermelde uniforme verminderingscoëfficiënt te worden toegepast. (5) Uit de door de lidstaten meegedeelde gegevens blijkt dat voor de in bijlage II bij deze verordening genoemde producten de totale hoeveelheid waarvoor niet-traditionele importeurs aanvragen hebben ingediend het voor deze importeurs bestemde gedeelte van het contingent overschrijdt. Derhalve dient bij de behandeling van deze aanvragen op de door elke importeur gevraagde hoeveelheid, waarvoor het maximum in Verordening (EG) nr. 538/2003 is vastgesteld, de in bijlage II vermelde uniforme verminderingscoëfficiënt te worden toegepast. (6) Hoeveelheden die door niet-traditionele importeurs niet zijn opgenomen, zijn overgedragen naar de traditionele importeurs, HEEFT DE VOLGENDE VERORDENING VASTGESTELD: Artikel 1 Voor de in bijlage I genoemde producten uit de Volksrepubliek China worden de door traditionele importeurs ingediende aanvragen voor invoervergunningen door de bevoegde nationale autoriteiten ingewilligd voor de hoeveelheid die resulteert uit de toepassing van de in bijlage I voor elk contingent vermelde verminderingscoëfficiënt op de invoer van elke importeur in 1998 of 1999. Mocht de toepassing van dit kwantitatieve criterium leiden tot toewijzing van een grotere hoeveelheid dan de gevraagde hoeveelheid, dan wordt slechts de gevraagde hoeveelheid toegewezen. Artikel 2 Voor de in bijlage II genoemde producten uit de Volksrepubliek China worden de door niet-traditionele importeurs ingediende aanvragen voor invoervergunningen door de bevoegde nationale autoriteiten ingewilligd voor de hoeveelheid die resulteert uit de toepassing van de in bijlage II voor elk contingent vermelde verminderingscoëfficiënt op de door de importeurs gevraagde hoeveelheid, binnen de bij Verordening (EG) nr. 538/2003 vastgestelde grenzen. Artikel 3 Deze verordening treedt in werking op de dag van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juni 2003. Voor de Commissie Pascal Lamy Lid van de Commissie (1) PB L 67 van 10.3.1994, blz. 89. (2) PB L 65 van 8.3.2003, blz. 12. (3) PB L 66 van 10.3.1994, blz. 1. (4) PB L 21 van 27.1.1996, blz. 6. (5) PB L 80 van 27.3.2003, blz. 13. BIJLAGE I VERMINDERINGSCOËFFICIËNT DIE OP DE INVOER IN 1998 OF 1999 WORDT TOEGEPAST (Traditionele importeurs) >RUIMTE VOOR DE TABEL> BIJLAGE II VERMINDERINGSCOËFFICIËNT DIE WORDT TOEGEPAST OP DE HOEVEELHEID DIE WORDT GEVRAAGD BINNEN DE GRENZEN VAN DE BIJ VERORDENING (EG) Nr. 538/2003 VASTGESTELDE MAXIMALE HOEVEELHEDEN (Niet-traditionele importeurs) >RUIMTE VOOR DE TABEL>",
  "source": "EUR LEX"
}