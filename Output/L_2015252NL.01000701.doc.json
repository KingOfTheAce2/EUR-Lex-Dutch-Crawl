{
  "url": "http://www.w3.org/1999/xhtml\">",
  "content": "L_2015252NL.01000701.xml 29.9.2015 NL Publicatieblad van de Europese Unie L 252/7 UITVOERINGSVERORDENING (EU) 2015/1723 VAN DE COMMISSIE van 22 september 2015 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij de onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-codes om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-codes. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 september 2015. Voor de Commissie, namens de voorzitter, Heinz ZOUREK Directeur-generaal voor Belastingen en Douane-unie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) 1. Een product met een stoichiometrische samenstelling, bestaande uit magnesiumaluminaat (magnesium-aluminiumoxide) met de kristallijne structuur van spinel, een chemisch welbepaalde stof, in de vorm van onregelmatige korrels, klompen of poeder. Het product heeft een magnesiumgehalte, berekend als magnesiumoxide, van ongeveer 28 gewichtspercenten en een aluminiumgehalte, berekend als aluminiumoxide, van ongeveer 72 gewichtspercenten. Het product wordt gebruikt bij de fabricage van vuurvaste bakstenen en tegels voor gebruik in de staalindustrie. Het product wordt verkregen uit een chemische reactie tussen magnesiumoxide en aluminiumoxide door smelten in een roterende oven. 2841 90 85 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 1 op hoofdstuk 28 en de tekst van de GN-codes 2841 , 2841 90  en 2841 90 85 . Het product wordt verkregen uit een chemische reactie door het smelten van grondstoffen in een roterende oven. Het is een stoichiometrische verbinding (chemisch welbepaald) waarin de aantallen atomen van de aanwezige elementen kunnen worden uitgedrukt als een verhouding van kleine gehele getallen. Het is geen ruw mineraal product of erts en kan derhalve niet worden ingedeeld in de hoofdstukken 25 of 26. Producten in de vorm van onregelmatige korrels, klompen of poeder zijn de grondstof voor de vervaardiging van producten van post 6815 . Indeling onder post 6815  is uitgesloten, omdat de producten noch afgewerkte artikelen, noch halffabricaten zijn. Vanwege de stoichiometrische samenstelling voldoet het product aan aantekening 1, onder a), op hoofdstuk 28, waarin wordt gesteld dat de posten van dat hoofdstuk uitsluitend betrekking hebben op chemisch welbepaalde verbindingen (d.w.z. met een stoichiometrische samenstelling). Als chemisch welbepaald product moet spinel op grond van zijn samenstelling worden ingedeeld als een anorganisch chemisch product van hoofdstuk 28. Het product moet daarom worden ingedeeld onder GN-code 2841 90 85  als andere zouten van oxometaalzuren of van peroxometaalzuren. 2. Een product met een niet-stoichiometrische samenstelling met een magnesiumgehalte, berekend als magnesiumoxide, van ongeveer 20-35 gewichtspercenten en een aluminiumgehalte, berekend als aluminiumoxide, van ongeveer 58-78 gewichtspercenten. Het product heeft de kristallijne structuur van spinel, in de vorm van onregelmatig gevormde korrels, klompen of poeder. Het product wordt gebruikt bij de fabricage van vuurvaste bakstenen en tegels voor gebruik in de staalindustrie. Het product wordt verkregen uit een chemische reactie tussen magnesiumoxide en aluminiumoxide door smelten in een roterende oven. 3824 90 96 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 3824 , 3824 90  en 3824 90 96 . Het product wordt verkregen uit een chemische reactie door het smelten van grondstoffen in een roterende oven. Het is geen ruw mineraal product of erts en kan derhalve niet worden ingedeeld in de hoofdstukken 25 of 26. Vanwege de niet-stoichiometrische samenstelling voldoet het product niet aan aantekening 1, onder a), op hoofdstuk 28, waarin wordt gesteld dat de posten van dat hoofdstuk uitsluitend betrekking hebben op chemisch welbepaalde verbindingen (d.w.z. met een stoichiometrische samenstelling), en is derhalve uitgesloten van hoofdstuk 28. Producten in de vorm van onregelmatige korrels, klompen of poeder zijn de grondstoffen voor de productie van producten van post 6815 . Zij worden niet ingedeeld onder post 6815  omdat zij noch afgewerkte artikelen, noch halffabricaten zijn. Het product moet daarom worden ingedeeld onder GN-code 3824 90 96  als andere chemische producten of preparaten van de chemische of van aanverwante industrieën, elders genoemd noch elders onder begrepen. 3. Een product, genoemd „gesmolten magnesiumchroom” in de vorm van onregelmatige grijze korrels, stukken of poeder van verschillende korrelgrootte, met een niet-stoichiometrische samenstelling van magnesiumoxide en chroomoxide. Het product heeft de kristallijne structuur van spinel en wordt gebruikt bij de fabricage van vuurvaste bakstenen en tegels voor gebruik in de staalindustrie. Dit product wordt verkregen door het smelten van magnesiumoxide en chroomerts in een vlamboogoven. 3824 90 96 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 3824 , 3824 90  en 3824 90 96 . Het product wordt verkregen uit een chemische reactie door het smelten van grondstoffen in een vlamboogoven. Het is geen ruw mineraal product of erts en kan derhalve niet worden ingedeeld in de hoofdstukken 25 of 26. Vanwege de niet-stoichiometrische samenstelling voldoet het product niet aan aantekening 1, onder a), op hoofdstuk 28, waarin wordt gesteld dat de posten van dat hoofdstuk uitsluitend betrekking hebben op chemisch welbepaalde verbindingen (d.w.z. met een stoichiometrische samenstelling), en is derhalve uitgesloten van hoofdstuk 28. Producten in de vorm van onregelmatige korrels, klompen of poeder zijn de grondstoffen voor de productie van producten van post 6815 . Zij worden niet ingedeeld onder post 6815  omdat zij noch afgewerkte artikelen, noch halffabricaten zijn. Het product moet daarom worden ingedeeld onder GN-code 3824 90 96  als andere chemische producten of preparaten van de chemische of van aanverwante industrieën, elders genoemd noch elders onder begrepen.",
  "source": "EUR LEX"
}