{
  "url": "http://www.w3.org/1999/xhtml\">",
  "content": "L_202501209NL.000101.fmx.xml Publicatieblad van de Europese Unie NL L-serie 2025/1209 17.6.2025 BESLUIT (EU) 2025/1209 VAN DE RAAD van 12 juni 2025 tot machtiging tot het openen van onderhandelingen met de Republiek Ivoorkust over een overeenkomst ter facilitering van duurzame investeringen DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, leden 3 en 4, Gezien de aanbeveling van de Europese Commissie, Overwegende dat er onderhandelingen moeten worden geopend met het oog op de sluiting van een overeenkomst ter facilitering van duurzame investeringen met de Republiek Ivoorkust, HEEFT HET VOLGENDE BESLUIT VASTGESTELD: Artikel 1 De Commissie wordt gemachtigd tot het openen van onderhandelingen voor een overeenkomst ter facilitering van duurzame investeringen met de Republiek Ivoorkust. De Commissie wordt benoemd tot onderhandelaar voor de Unie. Artikel 2 De onderhandelingen worden gevoerd op basis van de in het addendum bij dit besluit opgenomen onderhandelingsrichtsnoeren van de Raad. Artikel 3 De onderhandelingen worden gevoerd in overleg met de werkgroep Afrika, het Caribisch gebied en de Stille Oceaan. Het Comité handelspolitiek wordt bij de onderhandelingen betrokken. Artikel 4 Dit besluit is gericht tot de Commissie. Gedaan te Luxemburg, 12 juni 2025. Voor de Raad De voorzitter A. BODNAR ELI: http://data.europa.eu/eli/dec/2025/1209/oj ISSN 1977-0758 (electronic edition)",
  "source": "EUR LEX"
}