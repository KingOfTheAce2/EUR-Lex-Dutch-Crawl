{
  "url": "http://www.w3.org/1999/xhtml\">",
  "content": "L_2021272NL.01007101.xml 30.7.2021 NL Publicatieblad van de Europese Unie L 272/71 BESLUIT (GBVB) 2021/1251 VAN DE RAAD van 29 juli 2021 tot wijziging van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 ( 1 ) vastgesteld. (2) Op grond van artikel 17, lid 2, van Besluit (GBVB) 2015/1333 heeft de Raad de lijsten van aangewezen personen en entiteiten in de bijlagen II en IV bij dat besluit opnieuw bezien. (3) De Raad heeft geconcludeerd dat de vermeldingen voor één persoon, die is overleden, en voor een andere persoon, ten aanzien van wie tot en met 2 april 2021 beperkende maatregelen golden, moeten worden geschrapt van de lijsten, en dat de beperkende maatregelen ten aanzien van alle andere personen en entiteiten in de bijlagen II en IV bij Besluit (GBVB) 2015/1333 moeten worden gehandhaafd. Daarnaast moeten de identificatiegegevens van één persoon worden geactualiseerd. (4) Besluit (GBVB) 2015/1333 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2015/1333 wordt als volgt gewijzigd: 1) In artikel 17 worden de leden 3 en 4 geschrapt. 2) De bijlagen II en IV worden gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 29 juli 2021. Voor de Raad De voorzitter G. DOVŽAN ( 1 ) Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( PB L 206 van 1.8.2015, blz. 34 ). BIJLAGE Besluit (GBVB) 2015/1333 wordt als volgt gewijzigd: 1) In bijlage II (Lijst van personen en entiteiten bedoeld in artikel 8, lid 2), wordt deel A (Personen) als volgt gewijzigd: a) vermelding 4 (TOHAMI, Generaal Khaled) wordt geschrapt; b) vermelding 7 (AL-MAHMOUDI, Baghdadi) wordt vervangen door: “7. AL-MAHMOUDI, Baghdadi alias AL-MAHMOUDI Al-Baghdadi, Ali AL-MAHMOUDI AL-BAGHDADI, Ali Geboorteplaats: Alassa, Libië Nationaliteit: Libisch Geslacht: man Adres: Abu Dhabi, Verenigde Arabische Emiraten Minister-president van de regering van kolonel Kadhafi. Nauw verbonden met het voormalige regime van Muammar Kadhafi. 21.3.2011” c) vermelding 15 (GHWELL, Khalifa) wordt geschrapt. 2) In bijlage IV (Lijst van personen en entiteiten bedoeld in artikel 9, lid 2), wordt deel A (Personen) als volgt gewijzigd: a) vermelding 4 (TOHAMI, Generaal Khaled) wordt geschrapt; b) vermelding 7 (AL-MAHMOUDI, Baghdadi) wordt vervangen door: “7. AL-MAHMOUDI, Baghdadi alias AL-MAHMOUDI Al-Baghdadi, Ali AL-MAHMOUDI AL-BAGHDADI, Ali Geboorteplaats: Alassa, Libië Nationaliteit: Libisch Geslacht: man Adres: Abu Dhabi, Verenigde Arabische Emiraten Minister-president van de regering van kolonel Kadhafi. Nauw verbonden met het voormalige regime van Muammar Kadhafi. 21.3.2011” c) vermelding 20 (GHWELL, Khalifa) wordt geschrapt.",
  "source": "EUR LEX"
}