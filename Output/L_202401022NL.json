{
  "url": "http://www.w3.org/1999/xhtml\">",
  "content": "L_202401022NL.000101.fmx.xml Publicatieblad van de Europese Unie NL L-serie 2024/1022 9.4.2024 VERORDENING (EU) 2024/1022 VAN DE COMMISSIE van 8 april 2024 tot wijziging van Verordening (EU) 2023/915 wat de maximumgehalten aan deoxynivalenol in levensmiddelen betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 315/93 van de Raad van 8 februari 1993 tot vaststelling van communautaire procedures inzake verontreinigingen in levensmiddelen ( 1 ) , en met name artikel 2, lid 3, Overwegende hetgeen volgt: (1) Bij Verordening (EU) 2023/915 van de Commissie ( 2 ) zijn maximumgehalten aan bepaalde verontreinigingen, waaronder deoxynivalenol (DON), in levensmiddelen vastgesteld. (2) In 2017 heeft de Europese Autoriteit voor voedselveiligheid (EFSA) een wetenschappelijk advies uitgebracht over de risico’s voor de gezondheid van mens en dier in verband met de aanwezigheid van deoxynivalenol en de geacetyleerde en gewijzigde vormen daarvan in levensmiddelen en diervoeders ( 3 ) . De EFSA heeft in dat advies geconcludeerd dat de toelaatbare dagelijkse inname (TDI) van 1 μg/kg lichaamsgewicht per dag voor DON moest worden beschouwd als een groeps-TDI voor de som van DON, 3-acetyl-deoxynivalenol (3-Ac-DON), 15-acetyl-deoxynivalenol (15-Ac-DON) en deoxynivalenol-3-glucoside (DON-3-glucoside). Om het acute risico voor de menselijke gezondheid te beoordelen, werd een acute referentiedosis (ARfD) voor de contaminantengroep van 8 μg/kg lichaamsgewicht per maaltijd berekend. De schattingen van acute blootstelling via het voedsel waren lager dan deze dosis en gaven bij de mens geen aanleiding tot bezorgdheid voor de gezondheid. De schattingen van de gemiddelde chronische blootstelling via het voedsel lagen echter boven de groeps-TDI bij zuigelingen, peuters en andere kinderen, en in het geval van hoge blootstellingen ook bij adolescenten en volwassenen, wat op een potentieel gezondheidsrisico wijst. (3) In het licht van het advies van de EFSA heeft de Commissie de mogelijkheid overwogen om maximumgehalten vast te stellen voor de som van DON, 3-Ac-DON, 15-Ac-DON en DON-3-glucoside. Gezien de beperkte hoeveelheid gegevens over het vóórkomen van de som van DON, 3-Ac-DON, 15-Ac-DON en DON-3-glucoside en aangezien 3-Ac-DON, 15-Ac-DON en met name DON-3-glucoside nog niet routinematig worden geanalyseerd, is er op dit moment onvoldoende informatie om dergelijke maximumgehalten vast te stellen totdat de analysemethode voor de routinematige analyse van de geacetyleerde en gewijzigde vormen van DON verder is ontwikkeld en het vóórkomen van de som van DON en de geacetyleerde en gewijzigde vormen daarvan wordt gemonitord. Om een hoog niveau van bescherming van de volksgezondheid te waarborgen, is het, overeenkomstig het beginsel dat de maximumgehalten moeten worden vastgesteld op een niveau dat zo laag is als redelijkerwijs mogelijk door toepassing van goede praktijken om verontreiniging tot een minimum te beperken, in de tussentijd passend om bepaalde bestaande maximumgehalten voor DON te verlagen en daarbij rekening te houden met recente gegevens over het vóórkomen. (4) Teneinde ervoor te zorgen dat goede landbouwpraktijken worden toegepast om de aanwezigheid van DON in granen tot een minimum te beperken, is het belangrijk een maximumgehalte voor onverwerkte granen vast te stellen. Aangezien onverwerkte haver vóór het malen of vóór gebruik in graanproducten die voor de eindverbruiker in de handel worden gebracht, met het kaf in de handel wordt gebracht, moet het maximumgehalte voor DON in onverwerkte granen van haver van toepassing zijn op de onverwerkte granen van haver met inbegrip van het kafje, ook al is het kafje niet eetbaar. (5) Verordening (EU) 2023/915 moet daarom dienovereenkomstig worden gewijzigd. (6) Er moet worden voorzien in een overgangsperiode voor levensmiddelen die vóór de datum van toepassing van deze verordening rechtmatig in de handel zijn gebracht, rekening houdend met het feit dat bepaalde onder deze verordening vallende levensmiddelen een lange houdbaarheid hebben. (7) Om de marktdeelnemers in staat te stellen zich voor te bereiden op de nieuwe regels die bij deze verordening worden ingevoerd, is het passend te voorzien in een redelijke termijn totdat de nieuwe maximumgehalten van toepassing zijn. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2023/915 wordt gewijzigd overeenkomstig de bijlage bij deze verordening. Artikel 2 In de bijlage genoemde levensmiddelen die vóór 1 juli 2024 rechtmatig in de handel zijn gebracht, mogen in de handel blijven tot en met de datum van minimale houdbaarheid of de uiterste consumptiedatum van die levensmiddelen. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 april 2024. Voor de Commissie De voorzitter Ursula VON DER LEYEN ( 1 ) PB L 37 van 13.2.1993, blz. 1 . ( 2 ) Verordening (EU) 2023/915 van de Commissie van 25 april 2023 betreffende maximumgehalten aan bepaalde verontreinigingen in levensmiddelen en tot intrekking van Verordening (EG) nr. 1881/2006 ( PB L 119 van 5.5.2023, blz. 103 ). ( 3 ) Scientific opinion on the risks to human and animal health related to the presence of deoxynivalenol and its acetylated and modified forms in food and feed. EFSA Journal 2017;15(9):4718, https://doi.org/10.2903/j.efsa.2017.4718. BIJLAGE In punt 1 (mycotoxinen) van bijlage I bij Verordening (EU) 2023/915 wordt vermelding 1.4 (deoxynivalenol) vervangen door: “ 1.4 Deoxynivalenol Maximumgehalte (μg/kg) Opmerkingen 1.4.1 Onverwerkte granen, met uitzondering van de in de punten 1.4.2 en 1.4.3 vermelde producten 1 000 Met uitzondering van onverwerkte granen van mais die bestemd zijn om door natmalen te worden verwerkt, en met uitzondering van rijst. Het maximumgehalte is van toepassing op onverwerkte granen die voor eerste verwerking in de handel worden gebracht ( 6 ). 1.4.2 Onverwerkte granen van harde tarwe en van mais 1 500 Met uitzondering van onverwerkte granen van mais waarvoor duidelijk is, bv. door etikettering of bestemming, dat zij uitsluitend zijn bestemd voor gebruik in een natmaalproces (zetmeelproductie). Het maximumgehalte is van toepassing op onverwerkte granen van harde tarwe en van mais die voor eerste verwerking in de handel worden gebracht ( 6 ). 1.4.3 Onverwerkte granen van haver met niet-eetbaar kafje 1 750 Het maximumgehalte is van toepassing op onverwerkte granen van haver met kaf die voor eerste verwerking in de handel worden gebracht ( 6 ). Het maximumgehalte is van toepassing op de granen van haver met inbegrip van het niet-eetbare kafje. 1.4.4 Granen die in de handel worden gebracht voor de eindverbruiker, mais om te poppen en popcorn 750 Met uitzondering van rijst. 1.4.5 Maalderijproducten van granen, met uitzondering van de in punt 1.4.6 vermelde producten 600 Met uitzondering van maalderijproducten van rijst. 1.4.6 Maalderijproducten van mais 1.4.6.1 Maalderijproducten van mais die in de handel worden gebracht voor de eindverbruiker 750 1.4.6.2 Maalderijproducten van mais die niet voor de eindverbruiker in de handel worden gebracht 1 000 1.4.6.3 Voorgekookte polenta, gebruiksklaar 250 1.4.7 Bakkerijproducten, granensnacks en ontbijtgranen 400 Met uitzondering van rijstproducten. Met inbegrip van kleine bakkerijproducten. 1.4.8 Deegwaren 600 Deegwaren: (droge) deegwaren met een watergehalte van ca. 12 %. 1.4.9 Babyvoeding en verwerkte voedingsmiddelen op basis van granen voor zuigelingen en peuters ( 3 ) 150 Met uitzondering van rijstproducten. Het maximumgehalte geldt voor de droge stof ( 5 ) van het product zoals het in de handel wordt gebracht. 1.4.10 Voor zuigelingen en peuters bedoelde voeding voor medisch gebruik ( 3 ) 150 Met uitzondering van rijstproducten. Het maximumgehalte geldt voor de droge stof ( 5 ) van het product zoals het in de handel wordt gebracht.” ELI: http://data.europa.eu/eli/reg/2024/1022/oj ISSN 1977-0758 (electronic edition)",
  "source": "EUR LEX"
}