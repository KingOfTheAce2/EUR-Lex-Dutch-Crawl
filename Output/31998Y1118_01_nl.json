{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998Y1118(01):NL:HTML\">",
  "content": "EUR-Lex - 31998Y1118(01) - NL Avis juridique important | 31998Y1118(01) Mededeling van de Commissie van 5 november 1998 inzake het verlenen van een recht van voorrang dat voortvloeit uit een aanvrage van een Gemeenschapsmerk, op grond van de Taiwanese merkenwet (artikel 29, lid 5 van Verordening (EG) nr. 40/94 van de Raad inzake het Gemeenschapsmerk) Publicatieblad Nr. C 351 van 18/11/1998 blz. 0003 - 0003 MEDEDELING VAN DE COMMISSIE van 5 november 1998 inzake het verlenen van een recht van voorrang dat voortvloeit uit een aanvrage van een Gemeenschapsmerk, op grond van de Taiwanese merkenwet (artikel 29, lid 5 van Verordening (EG) nr. 40/94 van de Raad inzake het Gemeenschapsmerk) (98/C 351/03) Op grond van mededeling 96/C 335/03 van de Commissie (1) kunnen Taiwanese onderdanen houder worden van een Gemeenschapsmerk krachtens artikel 5, lid 1, onder d), van Verordening (EG) nr. 40/94 van de Raad (2), gewijzigd bij Verordening (EG) nr. 3288/94 (3) inzake het Gemeenschapsmerk. In dezelfde mededeling verklaarde de Commissie evenwel dat Taiwanese onderdanen geen recht van voorrang hebben op grond van de voorafgaande inschrijving van een merk in Taiwan bij het indienen van een aanvrage voor een Gemeenschapsmerk voor hetzelfde merk, daar de Gemeenschap geen dergelijke regeling met Taiwan heeft gesloten. In artikel 29, lid 5, van Verordening (EG) nr. 40/94, is bepaald dat een persoon die op regelmatige wijze in een staat die geen partij is bij het Verdrag van Parijs of bij de Overeenkomst tot oprichting van de Wereldhandelsorganisatie, een merk heeft aangevraagd, slechts voorrang kan eisen voor de datum van die aanvrage bij de aanvrage tot inschrijving van dat merk als een Gemeenschapsmerk, voor zover de betrokken staat een aanvrage van een Gemeenschapsmerk aanvaard als een eerste aanvrage op grond waarvan voorrang kan worden geëist bij de aanvrage tot inschrijving van hetzelfde merk bij zijn eigen merkenbureau. Sinds de publicatie van de bovengenoemde mededeling van de Commissie, hebben de Commissie en Taiwan van gedachten gewisseld met het oog op een mogelijke regeling van de voorrangskwestie. De delegaties van Taiwan en de Europese Commissie bereikten de volgende regeling inzake de voorrang. \"Inschrijving van merken Het nationale normalisatiebureau van Taiwan aanvaardt, overeenkomstig artikel 4 van de Taiwanese merkenwet, voorrangseisen welke voortvloeien uit een eerste aanvraag om inschrijving van een Gemeenschapsmerk bij het Bureau voor harmonisatie binnen de interne markt (merken en tekeningen). Het Bureau voor harmonisatie aanvaardt overeenkomstig artikel 29, lid 5, van Verordening (EG) nr. 40/94 van de Raad inzake het Gemeenschapsmerk, rechten van voorrang welke voortvloeien uit een eerste aanvraag om inschrijving van een merk bij het nationale normalisatiebureau van Taiwan. Met het oog op de tenuitvoerlegging van de voorgaande bepalingen verwijzen beide partijen naar artikel 4 van het Verdrag van Parijs tot bescherming van de industriële eigendom.\" Die conclusies werden opgenomen in de notulen van de onderhandelingen tussen de Europese Commissie en het bijzondere douanegebied Taiwan, Penghu en Matsu inzake toetreding tot de WTO van 23 juli 1998. De partijen komen overeen dat de regeling op 1 augustus 1998 in werking zal treden. (1) PB C 335 van 9.11.1996, blz. 3. (2) PB L 11 van 14.1.1994, blz. 1. (3) PB L 349 van 31.12.1994, blz. 84.",
  "source": "EUR LEX"
}