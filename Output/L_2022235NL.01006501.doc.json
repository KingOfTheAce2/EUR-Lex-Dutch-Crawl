{
  "url": "http://www.w3.org/1999/xhtml\">",
  "content": "L_2022235NL.01006501.xml 12.9.2022 NL Publicatieblad van de Europese Unie L 235/65 UITVOERINGSBESLUIT (EU) 2022/1517 VAN DE COMMISSIE van 9 september 2022 tot wijziging van Uitvoeringsbesluit (EU) 2019/450 wat betreft de bekendmaking van de referenties van Europese beoordelingsdocumenten voor isolatie gemaakt van ongebonden of gebonden geëxpandeerde kurkkorrels of ongebonden korrels van natuurkurk en rubber, en andere bouwproducten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 22, Overwegende hetgeen volgt: (1) Overeenkomstig Verordening (EU) nr. 305/2011 moeten technische beoordelingsinstanties bij de beoordeling van de prestaties van bouwproducten met betrekking tot de essentiële kenmerken daarvan die vallen onder de Europese beoordelingsdocumenten waarvan de referentienummers in het Publicatieblad van de Europese Unie zijn bekendgemaakt, de methoden en criteria van die beoordelingsdocumenten gebruiken. (2) Overeenkomstig artikel 19 van Verordening (EU) nr. 305/2011 heeft de organisatie van technische beoordelingsinstanties tien Europese beoordelingsdocumenten en één correctie opgesteld en aangenomen op grond van verschillende verzoeken van fabrikanten om Europese technische beoordelingen. (3) De door de organisatie van technische beoordelingsinstanties opgestelde en aangenomen Europese beoordelingsdocumenten hebben betrekking op de volgende bouwproducten: — isolatie gemaakt van ongebonden of gebonden geëxpandeerde kurkkorrels of ongebonden korrels van natuurkurk en rubber; — geosynthetische cementgebonden matten en beschermingsvoorzieningen; — automatische sprinkler voor vroegtijdige en snelle brandbestrijding (ESFR — Early Suppression Fast Response), K240 tot 480, staande en hangende uitvoering; — hoogovencement CEM III/A met beoordeling van de sulfaatbestendigheid (SR) en optioneel met een beperkt werkzaam alkaligehalte (LA) en/of een lage hydratatiewarmte (LH); — kit voor gesteente- en bodemankers met spanstaalstreng; — niet-schroefbare mof mechanische verbindingen door zijdelingse samendrukking van wapeningsstaven; — polystyreenbetonelementen en van die elementen vervaardigde wandpanelen; — thermostatische radiatorkranen; — schietplug voor het bevestigen van ETICS in beton; — flexibel constructie-element ter bescherming tegen lawines; — ventilatiesysteem gemaakt van steenwol met bekleding aan de buiten- en binnenzijde. (4) Het Europees beoordelingsdocument met referentienummer 360001-01-0803 betreffende een ventilatiesysteem gemaakt van steenwol met bekleding aan de buiten- en binnenzijde, waarvan de referentie bij Uitvoeringsbesluit (EU) 2019/450 van de Commissie ( 2 ) is bekendgemaakt, bevat een fout. Daarom moet worden verduidelijkt dat het Europees beoordelingsdocument met referentienummer 360001-01-0803 de vorige versie van het Europees beoordelingsdocument met referentienummer 360001-00-0803 vervangt. (5) De Europese beoordelingsdocumenten die door de organisatie van technische beoordelingsinstanties zijn opgesteld en aangenomen, voldoen aan de fundamentele eisen voor bouwwerken in bijlage I bij Verordening (EU) nr. 305/2011. Daarom is het passend de referentienummers van die Europese beoordelingsdocumenten in het Publicatieblad van de Europese Unie bekend te maken. (6) De lijst van referentienummers van Europese beoordelingsdocumenten is bij Uitvoeringsbesluit (EU) 2019/450 bekendgemaakt. Duidelijkheidshalve moeten de referentienummers van nieuwe Europese beoordelingsdocumenten aan die lijst worden toegevoegd. (7) Uitvoeringsbesluit (EU) 2019/450 moet daarom dienovereenkomstig worden gewijzigd. (8) Om de Europese beoordelingsdocumenten zo snel mogelijk voor gebruik beschikbaar te stellen, moet dit besluit op de dag van de bekendmaking ervan in werking treden, HEEFT HET VOLGENDE BESLUIT VASTGESTELD: Artikel 1 De bijlage bij Uitvoeringsbesluit (EU) 2019/450 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 9 september 2022. Voor de Commissie De voorzitter Ursula VON DER LEYEN ( 1 ) PB L 88 van 4.4.2011, blz. 5 . ( 2 ) Uitvoeringsbesluit (EU) 2019/450 van de Commissie van 19 maart 2019 inzake de bekendmaking van de Europese beoordelingsdocumenten (EBD’s) voor bouwproducten die zijn opgesteld ter ondersteuning van Verordening (EU) nr. 305/2011 van het Europees Parlement en de Raad ( PB L 77 van 20.3.2019, blz. 78 ). BIJLAGE De bijlage bij Uitvoeringsbesluit (EU) 2019/450 wordt als volgt gewijzigd: 1) De volgende rijen worden ingevoegd in volgorde van de referentienummers: “040369-01-1201 Isolatie gemaakt van ongebonden of gebonden geëxpandeerde kurkkorrels of ongebonden korrels van natuurkurk en rubber” (vervangt technische specificatie “EAD 040369-00-1201”) “080009-00-0301 Geosynthetische cementgebonden matten en beschermingsvoorzieningen” “100002-00-1106 Automatische sprinkler voor vroegtijdige en snelle brandbestrijding (ESFR — Early Suppression Fast Response), K240 tot 480, staande en hangende uitvoering” “150009-01-0301 Hoogovencement CEM III/A met beoordeling van de sulfaatbestendigheid (SR) en optioneel met een beperkt werkzaam alkaligehalte (LA) en/of een lage hydratatiewarmte (LH)” (vervangt technische specificatie “EAD 150009-00-0301”) “160071-00-0102 Kit voor gesteente- en bodemankers met spanstaalstreng” “160124-00-0301 Niet-schroefbare mof voor mechanische verbindingen door zijdelingse samendrukking van wapeningsstaven” “170010-00-0305 Polystyreenbetonelementen en van die elementen vervaardigde wandpanelen” “280005-00-0702 Thermostatische radiatorkranen” “330965-01-0601 Schietplug voor het bevestigen van ETICS in beton” (vervangt technische specificatie “EAD 330965-00-0601”) “340109-00-0106 Flexibel constructie-element ter bescherming tegen lawines” 2) De rij met referentienummer 360001-01-0803 wordt vervangen door: “360001-01-0803 Ventilatiesysteem gemaakt van steenwol met bekleding aan de buiten- en binnenzijde (vervangt technische specificatie “EAD 360001-00-0803”)”",
  "source": "EUR LEX"
}