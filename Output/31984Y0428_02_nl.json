{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984Y0428(02):NL:HTML\">",
  "content": "EUR-Lex - 31984Y0428(02) - NL Avis juridique important | 31984Y0428(02) Resolutie van het Raadgevend Comité EGKS betreffende het beleid van de Gemeenschap inzake de milieubescherming Publicatieblad Nr. C 114 van 28/04/1984 blz. 0002 - 0003 ++++ RESOLUTIE VAN HET RAADGEVEND COMITE EGKS betreffende het beleid van de Gemeenschap inzake de millieubescherming ( met algemene stemmen goedgekeurd tijdens de 241e zitting van 23 maart 1984 ) ( 84/C 114/02 ) HET RAADGEVEND COMITE , Zich bewust van de groeiende bezorgdheid in de Gemeenschap over de schade aan het milieu als gevolg van de uitstoot van schadelijke stoffen bij de verbranding van fossiele brandstoffen ; In dit verband met name wijzend op : - de conclusies van de Europese Raad van 17 tot 19 juni 1983 ( en van de Raad van ministers belast met Milieuzaken van 28 en 29 november en van 16 december 1983 ) , - het advies van het Europese Parlement ten aanzien van het voorstel voor een richtlijn van de Raad betreffende de bestrijding van door industriële installaties veroorzaakte luchtverontreiniging  ( goedgekeurd op 18 november 1983 ) , - de discussies tijdens het symposium over \" De zure neerslag - een uitdaging voor Europa \" , dat de Commissie van 19 t/m 21 september 1983 in Karlsruhe heeft gehouden , - de richtlijn van de Raad van 1 maart 1984 betreffende de bestrijding van door industriële installaties veroorzaakte luchtverontreiniging , Nogmaals verwijzend naar het toenemend belang van de milieubesherming en de behoefte aan solide wetenschappelijke gegevens als bedoeld in zijn resolutie van 21 juni 1983 ( 1 ) betreffende het werkprogramma op het gebied van vaste brandstoffen ; Erop wijzend dat de Gemeenschap reeds grenswaarden en richtwaarden heeft vastgesteld voor SO2-concentraties en zwevende deeltjes in de lucht ( Richtlijn 80/779/EEG ) ; Opmerkende dat in het kader van het derde actieprogramma van de EEG inzake het milieu , de Commissie bij de Raad een aantal voorstellen heeft ingediend voor wetgeving ter zake van de luchtverontreiniging , met name : - een voorstel voor een richtlijn van de Raad betreffende kwaliteitsnormen voor stikstofdioxyde  ( COM(83 ) 498 def . ) , - een voorstel voor een richtlijn van de Raad betreffende grenswaarden voor de emissie van verontreinigende stoffen in de atmosfeer door grote verbrandingsinstallaties ( COM(83 ) 704 def . ) ; Rekening houdende met het ontwerp van een voorstel van de Commissie ter herziening van het besluit van de Raad houdende vaststelling van een sectorieel programma voor onderzoek en ontwikkeling op het gebied van het milieu ( milieubescherming en klimatologie )  - indirecte en gecoordineerde acties - ( 1981-1985 ) ; Hoewel erkennende dat het raadzaam kan blijken om uit voorzorg bepaalde maatregelen ter bescherming van het milieu in te voeren voordat onweerlegbare bewijzen voor de oorzaak van de schade aan het milieu voorhanden zijn ; Niettemin vaststellende dat de mechanismen waaraan de milieuschade wordt toegeschreven - hoewel op dit gebied binnen en buiten de Gemeenschap een breed opgezet onderzoek aan de gang is - nog onvoldoende begrepen worden om een redelijke garantie te geven dat de voorgestelde nieuwe maatregelen doeltreffend zullen zijn ; Verontrust over de aanzienlijke investeringsuitgaven en omvangrijke stijgingen van de bedrijfskosten die de producenten en verbruikers van fossiele brandstoffen moeten dragen voor het geval besloten wordt de ontzwaveling van rookgassen en andere maatregelen ter vermindering van de gasuitstoot volledig toe te passen ; Overwegende dat andere mogelijkheden bestaan om door plaatselijke maatregelen de verzuring van het milieu snel en economisch te lijf te gaan ; De wens uitsprekende dat bij de communautaire wetgeving inzake het milieu meer rekening zal worden gehouden met alle kosten die negatieve gevolgen kunnen hebben voor het concurrentievermogen van en de werkgelegenheid in de industrieën van de Gemeenschap , 1 . Is verheugd over de aandacht die op communautair niveau wordt besteed aan de gevolgen voor het milieu van de verbranding van fossiele brandstoffen ; 2 . Wijst nogmaals op de dringende noodzaak het speurwerk op dit terrein te intensifiëren en in nieuwe banen te leiden , ten einde de oorzaken van de milieuverzuring of milieuschade , alsmede de relatie tussen emissies bij de verbranding van fossiele brandstoffen en de zure neerslag vast te stellen ; 3 . Verzoekt de Commissie op zo kort mogelijke termijn een onderzoekprogramma ter zake op te zetten , dat gefinancierd wordt door de EEG , de EGKS en de nationale regeringen ; 4 . Verzoekt om een spoedig onderzoek naar de oorzaken van het afsterven van de bossen en om directe praktijkproeven , ten einde een minder kostbare bestrijding van de verzuring van het ecosysteem te vinden ; 5 . Dringt erop aan , de nodige prioriteit te verlenen aan de financiering van dergelijke acties ; 6 . Verzoekt de Commissie bij de Raad aan te dringen op een zorgvuldige bestudering van de stappen die in bepaalde Lid-Staten reeds op nationaal en regionaal niveau zijn gedaan om het effect van de milieuverontreiniging teniet te doen , waarbij men ook de nodige aandacht moet hebben voor de eventuele sociaal-economische gevolgen van dit optreden ; 7 . Verzoekt de Commissie aan de Raad een evenwichtig programma en een gefaseerd tijdschema voor te leggen dat sociaal , financieel en wetenschappelijk goed gefundeerd is , ten einde er zeker van te zijn dat het voorgestelde communautaire programma op het gebied van het milieubeleid naar behoren kan worden uitgevoerd . ( 1 ) PB nr . C 191 van 16 . 7 . 1983 .",
  "source": "EUR LEX"
}