{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0223:NL:HTML\">",
  "content": "EUR-Lex - 31997D0223 - NL Avis juridique important | 31997D0223 97/223/EG: Besluit van de Commissie van 25 maart 1997 tot beëindiging van de antidumpingprocedure betreffende de invoer van ruw, niet-gelegeerd zink, van oorsprong uit Kazachstan, uit Oekraïne en uit Oezbekistan Publicatieblad Nr. L 089 van 04/04/1997 blz. 0047 - 0047 BESLUIT VAN DE COMMISSIE van 25 maart 1997 tot beëindiging van de antidumpingprocedure betreffende de invoer van ruw, niet-gelegeerd zink, van oorsprong uit Kazachstan, uit Oekraïne en uit Oezbekistan (97/223/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap (1), gewijzigd bij Verordening (EG) nr. 2331/96 (2), inzonderheid op de artikelen 9 en 23, Na raadpleging van het Raadgevend Comité, Overwegende hetgeen volgt: (1) Op 9 juni 1995 heeft de Commissie, door middel van een bericht in het Publikatieblad van de Europese Gemeenschappen (3), de inleiding aangekondigd van een antidumpingprocedure betreffende de invoer van ruw, niet-gelegeerd zink, van oorsprong uit, respectievelijk, Kazachstan, Polen, Rusland, Oekraïne en Oezbekistan en heeft zij een onderzoek geopend. De resultaten van dit onderzoek zijn, wat Polen en Rusland betreft, in Verordening (EG) nr. 593/97 (4) vervat. (2) Het onderzoek heeft aangetoond dat de invoer van ruw, niet-gelegeerd zink uit Kazachstan, Oekraïne en Oezbekistan verwaarloosbaar is in de zin van artikel 9, lid 3, van Verordening (EEG) nr. 384/96, aangezien het marktaandeel van de invoer uit elk van deze landen afzonderlijk minder dan 1 % en hun gezamenlijke invoer minder dan 3 % van het verbruik in de Gemeenschap vertegenwoordigt. De schade die de bedrijfstak van de Gemeenschap als gevolg van de invoer uit Kazachstan, uit Oekraïne en uit Oezbekistan lijdt, wordt derhalve als te verwaarlozen beschouwd en de procedure dient dan ook te worden beëindigd wat de invoer van ruw, niet-gelegeerd zink uit deze landen betreft, BESLUIT: Enig artikel De procedure betreffende de invoer van ruw, niet-gelegeerd zink uit, respectievelijk, Kazachstan, Oekraïne en Oezbekistan wordt beëindigd. Gedaan te Brussel, 25 maart 1997. Voor de Commissie Leon BRITTAN Vice-Voorzitter (1) PB nr. L 56 van 6. 3. 1996, blz. 1. (2) PB nr. L 317 van 6. 12. 1996, blz. 1. (3) PB nr. C 143 van 9. 6. 1995, blz. 12. (4) Zie bladzijde 6 van dit Publikatieblad.",
  "source": "EUR LEX"
}