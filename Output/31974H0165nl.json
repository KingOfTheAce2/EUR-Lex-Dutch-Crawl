{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974H0165:NL:HTML\">",
  "content": "EUR-Lex - 31974H0165 - NL Avis juridique important | 31974H0165 74/165/EEG: Aanbeveling van de Commissie van 6 februari 1974 aan de Lid-Staten betreffende de toepassing van de richtlijn van de Raad van 24 april 1972 inzake de onderlinge aanpassing van de wetgevingen der Lid-Staten betreffende de verzekering tegen de wettelijke aansprakelijkheid waartoe de deelneming aan het verkeer van motorrijtuigen aanleiding kan geven en de controle op de verzekering tegen deze aansprakelijkheid Publicatieblad Nr. L 087 van 30/03/1974 blz. 0012 - 0012 Bijzondere uitgave in het Spaans: Hoofdstuk 13 Deel 3 blz. 0209 Bijzondere uitgave in het Portugees: Hoofdstuk 13 Deel 3 blz. 0209 ++++ AANBEVELING VAN DE COMMISSIE van 6 februari 1974 aan de Lid-Staten betreffende de toepassing van de richtlijn van de Raad van 24 april 1972 inzake de onderlinge aanpassing van de wetgevingen der Lid-Staten betreffende de verzekering tegen de wettelijke aansprakelijkheid waartoe de deelneming aan het verkeer van motorrijtuigen aanleiding kan geven en de controle op de verzekering tegen deze aansprakelijkheid ( 74/165/EEG ) 1 . Krachtens artikel 7 , lid 1 , van de richtlijn van de Raad van 24 april 1972 inzake de onderlinge aanpassing van de wetgevingen der Lid-Staten betreffende de verzekering tegen de wettelijke aansprakelijkheid waartoe de deelneming aan het verkeer van motorrijtuigen aanleiding kan geven en de controle op de verzekering tegen deze aansprakelijkheid ( 1 ) , gewijzigd bij de richtlijn van de Raad van 19 december 1972 ( 2 ) , moet elk voertuig dat gewoonlijk is gestald op het grondgebied van een derde land voorzien zijn van een geldige groene kaart , of van een document van grensverzekering , geldig voor het gehele grondgebied van de Gemeenschap , alvorens het op dit grondgebied binnenkomt ; 2 . Daar in de Lid-Staten een uiteenlopende gedragslijn wordt gevolgd ten aanzien van de geldigheidsduur van overeenkomsten tot verzekering van de wettelijke aansprakelijkheid van motorrijtuigen in de vorm van grensverzekering is het noodzakelijk in de Lid-Staten een uniforme gedragslijn vast te stellen met betrekking tot de minimumgeldigheidsduur van de grensverzekering teneinde , na de opheffing van de controle aan de communautaire binnengrenzen op de verzekering tegen de wettelijke aansprakelijkheid van motorrijtuigen , misbruik te voorkomen van de grensverzekering door motorrijtuigen uit derde landen , die na hun binnenkomst op het grondgebied van een Lid-Staat niet meer worden gedekt door een in andere Lid-Staten geldende wettelijke aansprakelijkheidsverzekering ; 3 . Om deze redenen en krachtens artikel 155 van het Verdrag tot oprichting van de Europese Economische Gemeenschap , richt de Commissie tot de Lid-Staten de aanbeveling , erop toe te zien dat de overeenkomsten tot verzekering tegen de wettelijke aansprakelijkheid van motorrijtuigen , in de vorm van grensverzekering , uiterlijk op 15 mei 1974 een geldigheidsduur hebben van ten minste 15 dagen . Gedaan te Brussel , 6 februari 1974 . Voor de Commissie De Voorzitter Fran√ßois-Xavier ORTOLI ( 1 ) PB nr . L 103 van 2 . 5 . 1972 , blz . 1 . ( 2 ) PB nr . L 291 van 28 . 12 . 1972 , blz . 162 , Rectificatie in PB nr . L 75 van 23 . 3 . 1973 , blz . 30 .",
  "source": "EUR LEX"
}