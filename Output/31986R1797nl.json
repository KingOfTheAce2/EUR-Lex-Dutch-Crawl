{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986R1797:NL:HTML\">",
  "content": "EUR-Lex - 31986R1797 - NL Avis juridique important | 31986R1797 Verordening (EEG) nr. 1797/86 van de Raad van 9 juni 1986 betreffende de afschaffing van bepaalde postheffingen voor het aanbieden bij de douane Publicatieblad Nr. L 157 van 12/06/1986 blz. 0001 - 0001 Bijzondere uitgave in het Fins: Hoofdstuk 2 Deel 4 blz. 0120 Bijzondere uitgave in het Zweeds: Hoofdstuk 2 Deel 4 blz. 0120 ***** VERORDENING  (EEG) Nr. 1797/86 VAN DE RAAD van 9 juni 1986 betreffende de afschaffing van bepaalde postheffingen voor het aanbieden bij de douane DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 235, Gezien het voorstel van de Commissie (1), Gezien het advies van het Europese Parlement (2), Gezien het advies van het Economisch en Sociaal Comit√© (3), Overwegende dat bij Besluit 79/8/EEG van de Vertegenwoordigers van de Regeringen van de Lid-Staten van de Europese Economische Gemeenschap, in het kader van de Raad bijeen, van 18 december 1978, betreffende de afschaffing van bepaalde postheffingen voor het aanbieden bij de douane (4) een einde is gemaakt aan het opleggen van heffingen voor het aanbieden bij de douane op zendingen van goederen uit een andere Lid-Staat, welke van omzetbelasting en accijnzen bij invoer zijn vrijgesteld; Overwegende dat de autoriteiten van bepaalde Lid-Staten dergelijke heffingen op andere zendingen van communautaire goederen uit een andere Lid-Staat blijven toepassen; Overwegende dat het van belang is de interne markt van de Gemeenschap te versterken door de formaliteiten en kosten, die in het verkeer van communautaire goederen tussen de Lid-Staten gelden te beperken en, waar mogelijk, af te schaffen; dat de definitieve afschaffing van postheffingen voor het aanbieden bij de douane in het intracommunautaire verkeer aanzienlijk bijdraagt tot de verwezenlijking van deze doelstelling doordat het een zichtbare en onmiddellijke uitwerking op dat verkeer heeft ten voordele van de Europese burgers; Overwegende dat het Verdrag, afgezien van artikel 235, niet in de daartoe vereiste bevoegdheden voorziet, HEEFT DE VOLGENDE VERORDENING VASTGESTELD: Artikel 1 Voor het aanbieden bij de douane worden op postzendingen van goederen verzonden uit een Lid-Staat, welke aan de voorwaarden van de artikelen 9 en 10 van het Verdrag voldoen, geen heffingen meer toegepast. Artikel 2 In afwijking van artikel 1 kunnen de bepalingen die in Spanje en Portugal ter zake van postheffingen voor het aanbieden bij de douane gelden voor het handelsverkeer met derde landen, onder dezelfde voorwaarden worden toegepast op het handelsverkeer binnen de Gemeenschap, zolang er in dit handelsverkeer nog douanerechten worden geheven. Artikel 3 Deze verordening treedt in werking op 1 januari 1988. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Luxemburg, 9 juni 1986. Voor de Raad De Voorzitter G. M. V. van AARDENNE (1) PB nr. C 202 van 10. 8. 1985, blz. 8. (2) PB nr. C 352 van 31. 12. 1985, blz. 289. (3) PB nr. C 344 van 31. 12. 1985, blz. 6. (4) PB nr. L 6 van 10. 1. 1979, blz. 26.",
  "source": "EUR LEX"
}