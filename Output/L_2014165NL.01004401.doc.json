{
  "url": "http://www.w3.org/1999/xhtml\"><!--",
  "content": "L_2014165NL.01004401.xml 4.6.2014 NL Publicatieblad van de Europese Unie L 165/44 UITVOERINGSVERORDENING (EU) Nr. 594/2014 VAN DE COMMISSIE van 3 juni 2014 tot vaststelling van technische uitvoeringsnormen met betrekking tot de vorm van de kennisgeving als bedoeld in artikel 17, lid 1, van Verordening (EU) nr. 346/2013 van het Europees Parlement en de Raad inzake Europese sociaalondernemerschapsfondsen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 346/2013 van het Europees Parlement en de Raad van 17 april 2013 inzake Europese sociaalondernemerschapsfondsen ( 1 ) , en met name artikel 17, lid 5, Overwegende hetgeen volgt: (1) Overeenkomstig artikel 17, lid 1, van Verordening (EU) nr. 346/2013 moet de bevoegde autoriteit van de lidstaat van herkomst van een Europees sociaalondernemerschapsfonds (EuSEF) de bevoegde autoriteiten van de lidstaten van ontvangst en de Europese Autoriteit voor effecten en markten (ESMA, European Securities and Markets Authority) in kennis stellen van alle ontwikkelingen die verband houden met het paspoort van de beheerders van in aanmerking komende sociaalondernemerschapsfondsen. Volgens artikel 22, lid 3, van die verordening moet de bevoegde autoriteit van de lidstaat van herkomst de bevoegde autoriteiten van de lidstaten van ontvangst ook in kennis stellen van de schrapping van een beheerder van een EuSEF uit het register. (2) Rekening houdend met het feit dat de ESMA nog geen specifiek IT-instrument voor die kennisgeving heeft ontwikkeld, is e-mail de meest geschikte vorm voor dit type van kennisgeving tussen de bevoegde autoriteiten en aan de ESMA. Daarom moet de ESMA een lijst van relevante e-mailadressen opstellen en aan alle bevoegde autoriteiten verstrekken. (3) Deze verordening is gebaseerd op ontwerpen van technische uitvoeringsnormen die de ESMA aan de Commissie heeft voorgelegd. (4) Gezien het beperkte toepassingsgebied en effect van de vorm van de kennisgeving en rekening houdend met het feit dat alleen bevoegde autoriteiten gebruik zullen maken van het specifiek daarvoor opgestelde formulier, heeft de ESMA geen openbare raadplegingen gehouden over de invoering van deze vorm van de kennisgeving. De ESMA heeft het advies ingewonnen van de ESMA-Stakeholdergroep effecten en markten die overeenkomstig artikel 37 van Verordening (EU) nr. 1095/2010 van het Europees Parlement en de Raad ( 2 ) werd opgericht, HEEFT DE VOLGENDE VERORDENING VASTGESTELD: Artikel 1 Onderwerp In deze verordening wordt de vorm van de kennisgeving tussen bevoegde autoriteiten en aan de ESMA van de toezichtinformatie over de in artikel 17, lid 1, en artikel 22, lid 3, van Verordening (EU) nr. 346/2013 bedoelde ontwikkelingen vastgesteld. Artikel 2 Vorm van de kennisgeving De bevoegde autoriteit van de lidstaat van herkomst van een Europees sociaalondernemerschapsfonds stelt per e-mail de bevoegde autoriteiten van de lidstaten van ontvangst en de ESMA in kennis van de in artikel 17, lid 1, en artikel 22, lid 3, van Verordening (EU) nr. 346/2013 beschreven ontwikkelingen door het formulier in de bijlage bij deze verordening in te vullen. Artikel 3 Lijst van e-mailadressen Elke bevoegde autoriteit verstrekt de ESMA het relevante e-mailadres voor kennisgeving van toezichtinformatie. De ESMA verstrekt alle bevoegde autoriteiten de lijst van relevante e-mailadressen, met inbegrip van het relevante e-mailadres van de ESMA. Artikel 4 Inwerkingtreding Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juni 2014. Voor de Commissie De voorzitter José Manuel BARROSO ( 1 ) PB L 115 van 25.4.2013, blz. 18 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten) ( PB L 331 van 15.12.2010, blz. 84 ). BIJLAGE Kennisgeving van de registratie van een beheerder van een Europees sociaalondernemerschapsfonds (EuSEF) of actualisering van informatie waarvan reeds kennisgeving is gedaan Tekst van het beeld Kennisgeving van de registratie van een EuSEF-beheerder door ( naam van de autoriteit ) of actualisering van informatie waarvan reeds kennisgeving is gedaan ( Naam van de autoriteit van de lidstaat van herkomst ) meldt dat: ( naam van de EuSEF-beheerder ), met de volgende contactgegevens: ( officieel adres van de beheerder ), in overeenstemming met artikel 15, lid 2, van Verordening (EU) nr. 346/2013 door [ naam van de autoriteit ] is geregistreerd om de in de onderstaande tabel vermelde fondsen te beheren. De beheerder is voornemens het EuSEF in de lidstaten in de onderstaande tabel op de markt aan te bieden. Naam van het EuSEF Vestiging Lidstaten van ontvangst Instructies: Gelieve aan te geven of u kennisgeving doet van wijzigingen in reeds in een eerdere kennisgeving verstrekte informatie: Ja Neen Zo ja, gelieve te specificeren welke informatie u wilt wijzigen: Toevoeging van een nieuw EuSEF Toevoeging van een nieuwe vestigingsplaats van een EuSEF Toevoeging van een nieuwe lidstaat waar de beheerder voornemens is het EuSEF op de markt aan te bieden Schrapping van EuSEF-beheerders uit het nationale register overeenkomstig artikel 22, lid 2, onder b), van de EuSEF-Verordening ( 1 ). ( 1 ) Gelieve in dit geval de tekst na het adres van de beheerder door de volgende tekst te vervangen: „in overeenstemming met artikel 22, lid 2, onder b), van de EuSEF-Verordening uit het nationale register van EuSEF-beheerders is geschrapt.”",
  "source": "EUR LEX"
}