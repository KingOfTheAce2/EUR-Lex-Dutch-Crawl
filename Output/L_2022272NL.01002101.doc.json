{
  "url": "http://www.w3.org/1999/xhtml\">",
  "content": "L_2022272NL.01002101.xml 20.10.2022 NL Publicatieblad van de Europese Unie L 272/21 UITVOERINGSBESLUIT (EU) 2022/1980 VAN DE COMMISSIE van 19 oktober 2022 tot wijziging van Uitvoeringsbesluit (EU) 2021/626 tot instelling van het InvestEU-portaal en tot vaststelling van de bijbehorende technische specificaties (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/523 van het Europees Parlement en de Raad tot vaststelling van het InvestEU-programma en tot wijziging van Verordening (EU) 2015/1017 ( 1 ) , en met name artikel 26, Overwegende hetgeen volgt: (1) Uitvoeringsbesluit (EU) 2021/626 van de Commissie ( 2 ) tot instelling van het InvestEU-portaal moet worden gewijzigd om de publicatie van projecten uit staten van de Europese Vrijhandelsassociatie (EVA) op het InvestEU-portaal mogelijk te maken. (2) Uitvoeringsbesluit (EU) 2021/626 moet ook worden gewijzigd om de maturiteit te verduidelijken van projecten die in aanmerking komen om op het InvestEU-portaal te worden gepubliceerd, HEEFT HET VOLGENDE BESLUIT VASTGESTELD: Artikel 1 Artikel 2 van Uitvoeringsbesluit (EU) 2021/626 wordt als volgt gewijzigd: 1) punt e) wordt vervangen door: “e) het project bevindt zich in de Unie, in een lidstaat van de Europese Vrijhandelsassociatie (EVA) of in een met een lidstaat verbonden land of gebied overzee als vermeld in bijlage II bij het Verdrag. In het geval van een grensoverschrijdend project vindt het belangrijkste deel van de uitvoering van het project plaats in de Unie, in de EVA-staten of in een met een lidstaat verbonden land of gebied overzee als bedoeld in bijlage II bij het Verdrag;”; 2) punt g) wordt vervangen door: “g) de uitvoering van het project is reeds aangevangen of zal naar verwachting binnen drie jaar na de datum van indiening bij het InvestEU-portaal aanvangen;”. Artikel 2 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 19 oktober 2022. Voor de Commissie De voorzitter Ursula VON DER LEYEN ( 1 ) PB L 107 van 26.3.2021, blz. 30 . ( 2 ) Uitvoeringsbesluit (EU) 2021/626 van de Commissie van 14 april 2021 tot instelling van het InvestEU-portaal en tot vaststelling van de bijbehorende technische specificaties ( PB L 131 van 16.4.2021, blz. 183 ).",
  "source": "EUR LEX"
}