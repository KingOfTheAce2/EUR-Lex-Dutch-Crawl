{
  "url": "http://www.w3.org/1999/xhtml\"><!--",
  "content": "L_202403149NL.000101.fmx.xml Publicatieblad van de Europese Unie NL L-serie 2024/3149 13.12.2024 BESLUIT (GBVB) 2024/3149 VAN DE RAAD van 13 december 2024 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 28 september 2017 heeft de Raad Besluit (GBVB) 2017/1775 ( 1 ) vastgesteld. (2) Op 13 december 2021 heeft de Raad Besluit (GBVB) 2021/2208 ( 2 ) vastgesteld, waarin een nieuw kader werd vastgesteld dat voorziet in aanvullende beperkende maatregelen tegen personen en entiteiten die verantwoordelijk zijn voor, medeplichtig zijn aan, of direct of indirect betrokken zijn bij handelingen of beleidsmaatregelen die de vrede, de veiligheid of de stabiliteit van Mali bedreigen, of die de succesvolle voltooiing van de politieke transitie van Mali belemmeren of ondermijnen. (3) Op basis van een evaluatie van de in artikel 1, lid 1, en artikel 2, leden 1 en 2, van Besluit (GBVB) 2017/1775 bepaalde beperkende maatregelen moeten die maatregelen tot en met 14 december 2025 worden verlengd en moeten de motiveringen in de vermeldingen voor drie van de personen die zijn opgenomen op de lijsten van natuurlijke of rechtspersonen, entiteiten of lichamen in de bijlage bij Besluit (GBVB) 2017/1775 worden gewijzigd. (4) Besluit (GBVB) 2017/1775 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2017/1775 wordt als volgt gewijzigd: 1) In artikel 8 wordt lid 1 vervangen door: “1.   De in artikel 1, lid 1, en artikel 2, leden 1 en 2, bedoelde maatregelen zijn van toepassing tot en met 14 december 2025 en worden voortdurend geëvalueerd. Zij worden zo nodig verlengd of gewijzigd indien de Raad van oordeel is dat de doelstellingen ervan niet zijn bereikt.”. 2) De bijlage wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 13 december 2024. Voor de Raad De voorzitter BÓKA J. ( 1 ) Besluit (GBVB) 2017/1775 van de Raad van 28 september 2017 betreffende beperkende maatregelen in het licht van de situatie in Mali ( PB L 251 van 29.9.2017, blz. 23 ). ( 2 ) Besluit (GBVB) 2021/2208 van de Raad van 13 december 2021 tot wijziging van Besluit (GBVB) 2017/1775 betreffende beperkende maatregelen in het licht van de situatie in Mali ( PB L 446 van 14.12.2021, blz. 44 ). BIJLAGE De bijlage bij Besluit (GBVB) 2017/1775 wordt als volgt gewijzigd: 1) De titel van afdeling A wordt vervangen door “A. Lijst van natuurlijke personen, bedoeld in artikel 1, lid 1”. 2) In afdeling A (“Lijst van natuurlijke personen, bedoeld in artikel 1, lid 1”) worden de vermeldingen 2, 3 en 4 vervangen door: Naam Identificatiegegevens Motivering Datum van plaatsing op de lijst “2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en kolonel Malick Diaw een van de belangrijkste verantwoordelijken voor de staatsgreep van 18 augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple — CNSP ). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 was Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 en zijn constante onenigheden met de leden van het permanent strategisch kader ( Cadre stratégique permanent — CSP) droeg hij bij aan het belemmeren van de werkzaamheden van het comité dat toezicht moest houden op het akkoord voor vrede en verzoening in Mali ( Comité de suivi de l’accord – CSA), waardoor er geen vergaderingen van het CSA konden plaatsvinden van oktober 2021 tot september 2022. Door die situatie werd de uitvoering van het akkoord, een van de “missies” van de politieke transitie van Mali als bedoeld in artikel 2 van het overgangshandvest, belemmerd. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. De Economische Gemeenschap van West-Afrikaanse Staten (Ecowas) heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten die individuele sancties te handhaven. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en voor het belemmeren en ondermijnen van de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: diplomatiek paspoort DA0004473, afgegeven door Mali, Schengenvisum afgegeven Geslacht: man Functie: voormalig minister-president Als minister-president van juni 2021 tot en met november 2024 leidde Choguel Maïga de overgangsregering van Mali, die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met Economische Gemeenschap van West-Afrikaanse Staten (Ecowas) was overeengekomen in overeenstemming met het overgangshandvest, kondigde hij in juni 2021 de instelling van de “ Assises nationales de la refondation ” (ANR) aan, als een proces dat moest voorafgaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. Na een herzien tijdpad dat in juni 2022 werd gepresenteerd en dat voorziet in presidentsverkiezingen in maart 2024, kondigde de overgangsregering op 21 september 2023 een verder uitstel van de verkiezingen aan. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. Ecowas heeft in november 2021 individuele sancties ingesteld tegen de overgangsautoriteiten (waaronder Choguel Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. Op 21 november 2024 is Choguel Maïga door juntaleider kolonel Assimi Goïta uit zijn functie als minister-president ontheven, na kritiek van Choguel Maïga op de militaire junta. Als minister-president was Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest voorziet. Choguel Maïga was ook rechtstreeks verantwoordelijk voor de opzegging van het akkoord voor vrede en verzoening in Mali en voor de autoritaire maatregelen van de overgangsregering. Derhalve heeft hij de succesvolle voltooiing van de politieke transitie van Mali belemmerd en ondermijnd, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: diplomatiek paspoort afgegeven door Mali Geslacht: man Functie: minister van Wederoprichting Ibrahim Ikassa Maïga is lid van het strategisch comité van de M5-RFP ( Mouvement du 5 juin — Rassemblement des forces patriotiques ), die een belangrijke rol speelde bij de afzetting van president Keita. Als minister van Wederoprichting sinds juni 2021 was Ibrahim Ikassa Maïga belast met de planning van de door minister-president Choguel Maïga aangekondigde “Assises nationales de la Refondation” (ANR). In tegenstelling tot het tijdpad voor hervorming en verkiezingen dat eerder met de Economische Gemeenschap van West-Afrikaanse Staten (Ecowas) was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. Na een herzien tijdpad dat in juni 2022 werd gepresenteerd en dat voorziet in presidentsverkiezingen in maart 2024, kondigde de overgangsregering op 21 september 2023 een verder uitstel van de verkiezingen aan. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022”. 3) De titel van afdeling B wordt vervangen door “B. Lijst van natuurlijke of rechtspersonen, entiteiten of lichamen, bedoeld in artikel 2, lid 1”. 4) In afdeling B (“Lijst van natuurlijke of rechtspersonen, entiteiten of lichamen, bedoeld in artikel 2, lid 1”) worden de vermeldingen 2, 3 en 4 vervangen door: Naam Identificatiegegevens Motivering Datum van plaatsing op de lijst “2. WAGUÉ, Ismaël Geboorteplaats: Bamako Geboortedatum: 2.3.1975 Nationaliteit: Malinees Paspoortnummer: diplomatiek paspoort AA0193660, geldig tot en met 15.2.2023 Geslacht: man Functie: minister van Verzoening, kolonel-majoor Kolonel-majoor Ismaël Wagué is een van de belangrijkste vertrouwelingen van kolonel Assimi Goïta en was naast kolonel Goïta, kolonel Sadio Camara, kolonel Modibo Koné en kolonel Malick Diaw een van de belangrijkste verantwoordelijken voor de staatsgreep van 18 augustus 2020. Op 19 augustus 2020 kondigde hij aan dat het leger de macht had overgenomen, waarna hij woordvoerder werd van het nationaal comité voor het welzijn van het volk ( Comité national pour le salut du peuple — CNSP ). Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen. Als minister van Verzoening van de overgangsregering sinds oktober 2020 was Ismaël Wagué belast met de uitvoering van het akkoord voor vrede en verzoening in Mali. Met zijn verklaring in oktober 2021 en zijn constante onenigheden met de leden van het permanent strategisch kader ( Cadre stratégique permanent — CSP) droeg hij bij aan het belemmeren van de werkzaamheden van het comité dat toezicht moest houden op het akkoord voor vrede en verzoening in Mali ( Comité de suivi de l’accord – CSA), waardoor er geen vergaderingen van het CSA konden plaatsvinden van oktober 2021 tot september 2022. Door die situatie werd de uitvoering van het akkoord, een van de “missies” van de politieke transitie van Mali als bedoeld in artikel 2 van het overgangshandvest, belemmerd. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. De Economische Gemeenschap van West-Afrikaanse Staten (Ecowas) heeft in november 2021 individuele sancties ingesteld tegen de overgangsautoriteiten (waaronder Ismaël Wagué) vanwege de vertraging bij de organisatie van de verkiezingen en bij de voltooiing van de politieke transitie van Mali. Op 3 juli 2022 heeft Ecowas besloten deze individuele sancties te handhaven. Ismaël Wagué is derhalve verantwoordelijk voor acties die de vrede, veiligheid en stabiliteit van Mali bedreigen, en belemmert en ondermijnt de succesvolle voltooiing van de politieke transitie van Mali. 4.2.2022 3. MAÏGA, Choguel Geboorteplaats: Tabango, Gao, Mali Geboortedatum: 31.12.1958 Nationaliteit: Malinees Paspoortnummer: diplomatiek paspoort DA0004473, afgegeven door Mali, Schengenvisum afgegeven Geslacht: man Functie: voormalig minister-president Als minister-president van juni 2021 tot en met november 2024 leidde Choguel Maïga de overgangsregering van Mali, die na de staatsgreep van 24 mei 2021 is gevormd. In tegenstelling tot het tijdpad voor hervorming en verkiezingen dat eerder met de Economische Gemeenschap van West-Afrikaanse Staten (Ecowas) was overeengekomen in overeenstemming met het overgangshandvest, kondigde hij in juni 2021 de instelling van de “ Assises nationales de la refondation ” (ANR) aan, als een proces dat moest voorafgaan aan de hervormingen en als een eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. Na een herzien tijdpad dat in juni 2022 werd gepresenteerd en dat voorziet in presidentsverkiezingen in maart 2024, kondigde de overgangsregering op 21 september 2023 een verder uitstel van de verkiezingen aan. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. Ecowas heeft in november 2021 individuele sancties ingesteld tegen de overgangsautoriteiten (waaronder Choguel Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. Op 21 november 2024 is Choguel Maïga door juntaleider kolonel Assimi Goïta uit zijn functie als minister-president ontheven, na kritiek van Choguel Maïga op de militaire junta. Als minister-president was Choguel Maïga rechtstreeks verantwoordelijk voor het uitstellen van de verkiezingen waarin het overgangshandvest was voorzien. Choguel Maïga was ook rechtstreeks verantwoordelijk voor de opzegging van het akkoord voor vrede en verzoening in Mali en voor de autoritaire maatregelen van de overgangsregering. Derhalve heeft hij de succesvolle voltooiing van de politieke transitie van Mali belemmerd en ondermijnd, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022 4. MAÏGA, Ibrahim Ikassa Geboorteplaats: Tondibi, regio Gao, Mali Geboortedatum: 5.2.1971 Nationaliteit: Malinees Paspoortnummer: diplomatiek paspoort afgegeven door Mali Geslacht: man Functie: minister van Wederoprichting Ibrahim Ikassa Maïga is lid van het strategisch comité van de M5-RFP ( Mouvement du 5 juin — Rassemblement des forces patriotiques ), die een belangrijke rol speelde bij de afzetting van president Keita. Als minister van Wederoprichting sinds juni 2021 was Ibrahim Ikassa Maïga belast met de planning van de door minister-president Choguel Maïga aangekondigde “Assises nationales de la Refondation” (ANR). In tegenstelling tot het tijdpad voor hervorming en verkiezingen dat eerder met de Economische Gemeenschap van West-Afrikaanse Staten (Ecowas) was overeengekomen in overeenstemming met het overgangshandvest, werden deze ANR door de overgangsregering aangekondigd als een proces dat moest voorafgaan aan de hervormingen en als eerste vereiste voor de organisatie van de voor 27 februari 2022 geplande verkiezingen. Zoals door Choguel Maïga aangekondigd, werden de ANR vervolgens verschillende keren uitgesteld, waardoor de verkiezingen vertraging opliepen. De ANR, die uiteindelijk in december 2021 werden gehouden, werden door meerdere belanghebbenden geboycot. Op basis van de definitieve aanbevelingen van de ANR presenteerde de overgangsregering een nieuw tijdpad voor het houden van presidentsverkiezingen in december 2025, zodat de overgangsautoriteiten langer dan vijf jaar aan de macht kunnen blijven. Na een herzien tijdpad dat in juni 2022 werd gepresenteerd en dat voorziet in presidentsverkiezingen in maart 2024, kondigde de overgangsregering op 21 september 2023 een verder uitstel van de verkiezingen aan. Op 25 januari 2024 werd het akkoord voor vrede en verzoening in Mali door de overgangsregering opgezegd en met onmiddellijke ingang voor beëindigd verklaard. Sinds die datum legde de overgangsregering beduidend meer autoritaire beperkingen op. Ecowas heeft in november 2021 individuele sancties ingesteld tegen de overgangsautoriteiten (waaronder Ibrahim Ikassa Maïga) vanwege de vertraging bij de organisatie van de verkiezingen en de voltooiing van de politieke transitie van Mali. Ecowas benadrukte dat de overgangsautoriteiten de noodzaak om hervormingen door te voeren als voorwendsel hebben gebruikt om de verlenging van de politieke transitie van Mali te rechtvaardigen en zonder democratische verkiezingen zelf aan de macht te blijven. Op 3 juli 2022 heeft Ecowas besloten deze individuele sancties te handhaven. In zijn positie als minister van Wederoprichting belemmert en ondermijnt Ibrahim Ikassa Maïga de succesvolle voltooiing van de politieke transitie van Mali, met name door de organisatie van verkiezingen en de machtsoverdracht aan verkozen autoriteiten te belemmeren en te ondermijnen. 4.2.2022” ELI: http://data.europa.eu/eli/dec/2024/3149/oj ISSN 1977-0758 (electronic edition)",
  "source": "EUR LEX"
}