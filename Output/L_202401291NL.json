{
  "url": "http://www.w3.org/1999/xhtml\">",
  "content": "L_202401291NL.000101.fmx.xml Publicatieblad van de Europese Unie NL L-serie 2024/1291 13.5.2024 BESLUIT (EU) 2024/1291 VAN DE RAAD van 29 april 2024 betreffende de sluiting, namens de Unie, van de Overeenkomst tussen de Europese Unie en de Zwitserse Bondsstaat betreffende aanvullende regels met betrekking tot het instrument voor financiële steun voor grensbeheer en visumbeleid in het kader van het Fonds voor geïntegreerd grensbeheer, voor de periode 2021 tot 2027 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 77, lid 2, in samenhang met artikel 218, lid 6, tweede alinea, punt a), en artikel 218, lid 7, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Op 21 februari 2022 heeft de Raad de Commissie gemachtigd onderhandelingen te openen ( 2 ) met IJsland, het Koninkrijk Noorwegen, de Zwitserse Bondsstaat en het Vorstendom Liechtenstein inzake de regelingen voor de financiële bijdragen van die landen en de aanvullende regels die nodig zijn voor hun deelname aan het instrument voor financiële steun voor grensbeheer en visumbeleid voor de periode 2021 tot 2027, waaronder bepalingen ter bescherming van de financiële belangen van de Unie en de controlebevoegdheid van de Rekenkamer, die krachtens Verordening (EU) 2021/1148 van het Europees Parlement en de Raad ( 3 ) moeten worden getroffen. De onderhandelingen met de Zwitserse Bondsstaat zijn afgerond met de parafering van de overeenkomst op 14 februari 2023. (2) Overeenkomstig Besluit (EU) 2023/2111 van de Raad ( 4 ) is de Overeenkomst tussen de Europese Unie en de Zwitserse Bondsstaat betreffende aanvullende regels met betrekking tot het instrument voor financiële steun voor grensbeheer en visumbeleid in het kader van het Fonds voor geïntegreerd grensbeheer, voor de periode 2021 tot 2027 (de “overeenkomst”), ondertekend op 28 november 2023, onder voorbehoud van de sluiting ervan op een latere datum. (3) Op grond van artikel 218, lid 7, van het Verdrag betreffende de werking van de Europese Unie is het passend dat de Raad de Commissie machtigt wijzigingen van de overeenkomst goed te keuren die nodig zijn met het oog op de aanpassing van de verwijzingen naar Verordening (EU, Euratom) 2018/1046 van het Europees Parlement en de Raad ( 5 ) (het “Financieel Reglement”) telkens wanneer die verordening wordt bijgewerkt. (4) Overeenkomstig de artikelen 1 en 2 van het Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de vaststelling van dit besluit en is dit besluit niet bindend voor, noch van toepassing op Denemarken. (5) Dit besluit vormt een ontwikkeling van de bepalingen van het Schengenacquis waaraan Ierland niet deelneemt, overeenkomstig Besluit 2002/192/EG van de Raad ( 6 ) ; Ierland neemt derhalve niet deel aan de vaststelling van dit besluit en dit is niet bindend voor, noch van toepassing op Ierland. (6) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Zwitserse Bondsstaat betreffende aanvullende regels met betrekking tot het instrument voor financiële steun voor grensbeheer en visumbeleid in het kader van het Fonds voor geïntegreerd grensbeheer, voor de periode 2021 tot 2027 (de “overeenkomst”) ( 7 ) , wordt namens de Unie goedgekeurd. Artikel 2 De voorzitter van de Raad verricht namens de Unie de in artikel 14, lid 1, van de overeenkomst bedoelde kennisgeving ( 8 ) . Artikel 3 Voor de toepassing van artikel 2, lid 2, punt b), van de overeenkomst worden wijzigingen van artikel 2, lid 1, tweede alinea, punt a), van de overeenkomst om rekening te houden met elke wijziging, intrekking, vervanging of herschikking van het Financieel Reglement namens de Unie goedgekeurd door de Commissie. Artikel 4 Dit besluit treedt in werking op de datum van de vaststelling ervan. Gedaan te Luxemburg, 29 april 2024. Voor de Raad De voorzitter D. CLARINVAL ( 1 ) Goedkeuring van 10 april 2024 (nog niet bekendgemaakt in het Publicatieblad). ( 2 ) Besluit (EU) 2022/442 van de Raad van 21 februari 2022 tot machtiging tot het openen van onderhandelingen met IJsland, het Koninkrijk Noorwegen, de Zwitserse Bondsstaat en het Vorstendom Liechtenstein met het oog op de sluiting van overeenkomsten tussen de Europese Unie en die landen over aanvullende regels betreffende het instrument voor financiële steun voor grensbeheer en visumbeleid, in het kader van het Fonds voor geïntegreerd grensbeheer ( PB L 90 van 18.3.2022, blz. 116 ). ( 3 ) Verordening (EU) 2021/1148 van het Europees Parlement en de Raad van 7 juli 2021 tot oprichting, in het kader van het Fonds voor geïntegreerd grensbeheer, van het instrument voor financiële steun voor grensbeheer en visumbeleid ( PB L 251 van 15.7.2021, blz. 48 ). ( 4 ) Besluit (EU) 2023/2111 van de Raad van 28 september 2023 betreffende de sluiting, namens de Unie, van de Overeenkomst tussen de Europese Unie en de Zwitserse Bondsstaat betreffende aanvullende regels met betrekking tot het instrument voor financiële steun voor grensbeheer en visumbeleid in het kader van het Fonds voor geïntegreerd grensbeheer, voor de periode 2021 tot 2027 ( PB L, 2023/2111, 6.10.2023, ELI: http://data.europa.eu/eli/dec/2023/2111/oj ). ( 5 ) Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( PB L 193 van 30.7.2018, blz. 1 ). ( 6 ) Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan bepalingen van het Schengenacquis ( PB L 64 van 7.3.2002, blz. 20 ). ( 7 ) De tekst van de overeenkomst wordt bekendgemaakt in PB L, 2024/1292, 13.5.2024, ELI: http://data.europa.eu/eli/agree_internation/2024/1292/oj . ( 8 ) De datum van inwerkingtreding van de overeenkomst zal door het secretariaat-generaal van de Raad worden bekendgemaakt in het Publicatieblad van de Europese Unie . ELI: http://data.europa.eu/eli/dec/2024/1291/oj ISSN 1977-0758 (electronic edition)",
  "source": "EUR LEX"
}