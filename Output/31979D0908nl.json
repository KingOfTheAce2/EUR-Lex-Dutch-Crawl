{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0908:NL:HTML\">",
  "content": "EUR-Lex - 31979D0908 - NL Avis juridique important | 31979D0908 79/908/EEG: Beschikking van de Commissie van 18 oktober 1979 houdende goedkeuring van het programma voor het versnellen van de omschakeling van wijngaarden in de Charente-departementen (Slechts de tekst in de Franse taal is authentiek) Publicatieblad Nr. L 280 van 09/11/1979 blz. 0030 - 0031 Bijzondere uitgave in het Spaans: Hoofdstuk 03 Deel 16 blz. 0319 Bijzondere uitgave in het Portugees: Hoofdstuk 03 Deel 16 blz. 0319 ++++ BESCHIKKING VAN DE COMMISSIE van 18 oktober 1979 houdende goedkeuring van het programma voor het versnellen van de omschakeling van wijngaarden in de Charente-departementen ( Slechts de tekst in de Franse taal is authentiek ) ( 79/908/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn 79/359/EEG van de Raad van 26 maart 1979 betreffende het programma voor het versnellen van de omschakeling van wijngaarden in de Charente-departementen ( 1 ) , en met name op artikel 2 , lid 2 , Overwegende dat de Franse Regering op 30 juli 1979 het programma voor het versnellen van de omschakeling van wijngaarden in de Charente-departementen heeft medegedeeld en dit op 27 augustus 1979 met bijkomende gegevens heeft aangevuld ; Overwegende dat het programma alle in artikel 3 van Richtlijn 79/359/EEG genoemde gegevens en maatregelen bevat ; Overwegende dat door deze gegevens en maatregelen wordt gegarandeerd dat in de nodige mate is voldaan aan de voorwaarden van artikel 3 van voornoemde richtlijn en dat derhalve de doeleinden van de bij die richtlijn vastgestelde gemeenschappelijke actie kunnen worden bereikt ; Overwegende dat in overleg met de Franse Republiek moet worden vastgesteld op welke wijze de Commissie periodiek over het verloop van het programma op de hoogte moet worden gehouden en dat ter zake overeenstemming is bereikt ; Overwegende dat het Comité van het EOGFL over de financiële aspecten is geraadpleegd ; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 Het door de Franse Regering overeenkomstig Richtlijn 79/359/EEG op 30 juli 1979 ingediende en op 27 augustus 1979 gecompleteerde programma voor het versnellen van de omschakeling van wijngaarden in de Charente-departementen wordt goedgekeurd . Artikel 2 Aan het einde van ieder wijnoogstjaar in september dient de Franse Regering een verslag in over het verloop van het in artikel 1 bedoelde programma . Dat verslag dient de onderstaande gegevens te bevatten : 1 . met betrekking tot de rooiingswerkzaamheden : 1.1 . aantal hectaren dat definitief aan de wijnbouw is onttrokken 1.2 . ligging van deze percelen 1.3 . ouderdom van de gerooide wijnstokken 1.4 . aantal bedrijven waarop de rooiing betrekking heeft ; 2 . met betrekking tot de vervangingsteelten : 2.1 . aantal hectaren groenten ( met vermelding of het kasgroenten betreft dan wel vollegrondsgroenten met vermelding van de ligging van de percelen 2.2 . aantal hectaren fruitbomen ( met vermelding van de soort ) met vermelding van de ligging van de percelen 2.3 . aantal hectaren bossen met vermelding van de ligging van de percelen 2.4 . aantal hectaren graangewassen met vermelding van de ligging van de percelen 2.5 . aantal hectaren voedergewassen met vermelding van de ligging van de percelen 2.6 . aantal hectaren andere teelten met vermelding van de ligging van de percelen . Artikel 3 Deze beschikking is gericht tot de Franse Republiek . Gedaan te Brussel , 18 oktober 1979 . Voor de Commissie Finn GUNDELACH Vice-Voorzitter ( 1 ) PB nr . L 85 van 5 . 4 . 1979 , blz . 34 .",
  "source": "EUR LEX"
}