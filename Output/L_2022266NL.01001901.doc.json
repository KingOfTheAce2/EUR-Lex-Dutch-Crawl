{
  "url": "http://www.w3.org/1999/xhtml\">",
  "content": "L_2022266NL.01001901.xml 13.10.2022 NL Publicatieblad van de Europese Unie L 266/19 UITVOERINGSBESLUIT (EU) 2022/1933 VAN DE COMMISSIE van 12 oktober 2022 tot wijziging van Richtlijn 2008/90/EG van de Raad wat betreft de verlenging van de periode waarin mag worden afgeweken van de voorwaarden voor de invoer van teeltmateriaal van fruitgewassen alsmede van voor de fruitteelt gebruikte fruitgewassen uit derde landen (Kennisgeving geschied onder nummer C(2022) 7148) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2008/90/EG van de Raad van 29 september 2008 betreffende het in de handel brengen van teeltmateriaal van fruitgewassen, alsmede van fruitgewassen die voor de fruitteelt worden gebruikt ( 1 ) , en met name artikel 12, lid 2, tweede alinea, Overwegende hetgeen volgt: (1) Overeenkomstig artikel 12, lid 1, van Richtlijn 2008/90/EG moet de Commissie besluiten of teeltmateriaal en fruitgewassen die in een derde land zijn geproduceerd en dezelfde garanties bieden inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, in al deze opzichten gelijkwaardig zijn aan teeltmateriaal en fruitgewassen die in de Unie zijn geproduceerd en aan de eisen en voorschriften van die richtlijn voldoen. Artikel 12, lid 2, van Richtlijn 2008/90/EG voorziet in een afwijking op grond waarvan de lidstaten, in afwachting van dat besluit, op de invoer van teeltmateriaal en fruitgewassen voorwaarden kunnen toepassen die ten minste gelijkwaardig zijn aan die welke gelden voor teeltmateriaal van fruitgewassen en fruitgewassen die in de Unie worden geproduceerd. (2) Deze afwijking was toegekend tot en met 31 december 2022. De lidstaten mogen derhalve voorwaarden toepassen die gelijkwaardig zijn aan die van de Uitvoeringsrichtlijnen 2014/96/EU ( 2 ) , 2014/97/EU ( 3 ) en 2014/98/EU ( 4 ) van de Commissie. (3) Er wordt een uitvoeringsbesluit van de Commissie voorbereid betreffende de gelijkwaardigheid van in bepaalde derde landen geproduceerd(e) teeltmateriaal van fruitgewassen en fruitgewassen die voor de fruitteelt worden gebruikt. De Commissie moet de desbetreffende wetgeving van die derde landen onderzoeken en besluiten of teeltmateriaal en voor de fruitteelt gebruikte fruitgewassen die in die derde landen worden geproduceerd, gelijkwaardig zijn aan teeltmateriaal en voor de fruitteelt gebruikte fruitgewassen die in de Unie zijn geproduceerd, en of zij aan Richtlijn 2008/90/EG voldoen. De Commissie moet ook onderzoeken of het teeltmateriaal en de fruitgewassen die in die derde landen worden geproduceerd, dezelfde garanties bieden inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, als het desbetreffende materiaal dat overeenkomstig die richtlijn in de Unie wordt geproduceerd. (4) Gezien de tijd die nodig is om dergelijke beoordelingen uit te voeren en gezien het grote aantal aanvragen dat van derde landen is ontvangen, wordt het niet haalbaar geacht om het bovengenoemde uitvoeringsbesluit uiterlijk op 31 december 2022 vast te stellen. In afwachting van de vaststelling van dat uitvoeringsbesluit en om te voorkomen dat de handelspatronen worden verstoord, moeten de lidstaten van de afwijking van artikel 12, lid 2, van Richtlijn 2008/90/EG gebruik kunnen blijven maken. (5) Bijgevolg moet de termijn voor de toepassing van de in artikel 12, lid 2, van Richtlijn 2008/90/EG vastgestelde afwijking worden verlengd tot en met 31 december 2025. (6) Richtlijn 2008/90/EG moet derhalve dienovereenkomstig worden gewijzigd. (7) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 In artikel 12, lid 2, eerste alinea, van Richtlijn 2008/90/EG wordt de datum “31 december 2022” vervangen door “31 december 2025”. Artikel 2 Dit besluit is gericht tot de lidstaten. Gedaan te Brussel, 12 oktober 2022. Voor de Commissie Stella KYRIAKIDES Lid van de Commissie ( 1 ) PB L 267 van 8.10.2008, blz. 8 . ( 2 ) Uitvoeringsrichtlijn 2014/96/EU van de Commissie van 15 oktober 2014 betreffende de voorschriften voor het etiketteren, plomberen en verpakken van teeltmateriaal van fruitgewassen, alsmede van fruitgewassen die voor de fruitteelt worden gebruikt, die onder het toepassingsgebied van Richtlijn 2008/90/EG van de Raad vallen ( PB L 298 van 16.10.2014, blz. 12 ). ( 3 ) Uitvoeringsrichtlijn 2014/97/EU van de Commissie van 15 oktober 2014 tot uitvoering van Richtlijn 2008/90/EG van de Raad wat betreft de registratie van leveranciers en van rassen en de gemeenschappelijke lijst van rassen ( PB L 298 van 16.10.2014, blz. 16 ). ( 4 ) Uitvoeringsrichtlijn 2014/98/EU van de Commissie van 15 oktober 2014 tot uitvoering van Richtlijn 2008/90/EG van de Raad wat betreft specifieke voorschriften voor de in bijlage I bij die richtlijn bedoelde geslachten en soorten van fruitgewassen, specifieke voorschriften waaraan leveranciers moeten voldoen, en nadere voorschriften betreffende officiële inspecties ( PB L 298 van 16.10.2014, blz. 22 ).",
  "source": "EUR LEX"
}