{
  "url": "http://www.w3.org/1999/xhtml\"><!--",
  "content": "L_2023140NL.01002201.xml 30.5.2023 NL Publicatieblad van de Europese Unie L 140/22 UITVOERINGSVERORDENING (EU) 2023/1041 VAN DE COMMISSIE van 24 mei 2023 tot verlening van toelating van de Unie voor het biocide “TWP 094” overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 44, lid 5, eerste alinea, Overwegende hetgeen volgt: (1) Op 12 november 2018 heeft TROY CHEMICAL COMPANY BV overeenkomstig artikel 43, lid 1, van Verordening (EU) nr. 528/2012 bij het Europees Agentschap voor chemische stoffen (“het Agentschap”) een aanvraag ingediend voor een toelating van de Unie voor een biocide met als naam “TWP 094”, behorende tot productsoort 8 als omschreven in bijlage V bij die verordening, tezamen met de schriftelijke bevestiging dat de bevoegde autoriteit van Denemarken ermee heeft ingestemd de aanvraag te beoordelen. De aanvraag is in het biocidenregister geregistreerd onder zaaknummer BC-QN044827-14. (2) “TWP 094” bevat 3-jood-2-propynylbutylcarbamaat (IPBC) als werkzame stof; die stof is opgenomen in de Unielijst van goedgekeurde werkzame stoffen voor productsoort 8, als bedoeld in artikel 9, lid 2, van Verordening (EU) nr. 528/2012. (3) Op 7 januari 2022 heeft de beoordelende bevoegde autoriteit overeenkomstig artikel 44, lid 1, van Verordening (EU) nr. 528/2012 een beoordelingsrapport en de conclusies van haar beoordeling bij het Agentschap ingediend. (4) Op 5 juli 2022 heeft het Agentschap overeenkomstig artikel 44, lid 3, van Verordening (EU) nr. 528/2012 zijn advies ( 2 ) , de ontwerpsamenvatting van de productkenmerken van “TWP 094” en het definitieve beoordelingsrapport betreffende het biocide bij de Commissie ingediend. (5) In het advies wordt geconcludeerd dat “TWP 094” een biocide is als bedoeld in artikel 3, lid 1, punt a), van Verordening (EU) nr. 528/2012, dat het in aanmerking komt voor een toelating van de Unie overeenkomstig artikel 42, lid 1, van die verordening en dat het, onder voorbehoud van overeenstemming met de ontwerpsamenvatting van de productkenmerken van het biocide, voldoet aan de in artikel 19, lid 1, van die verordening gestelde voorwaarden. (6) Op 18 augustus 2022 heeft het Agentschap, in overeenstemming met artikel 44, lid 4, van Verordening (EU) nr. 528/2012, de ontwerpsamenvatting van de productkenmerken van het biocide in alle officiële talen van de Unie aan de Commissie doen toekomen. (7) De Commissie sluit zich aan bij het advies van het Agentschap en acht het daarom passend om voor “TWP 094” een toelating van de Unie te verlenen. (8) In zijn advies stelt het Agentschap dat de houder van de toelating een test betreffende langdurige opslag bij omgevingstemperatuur voor TWP 094 moet uitvoeren alsmede een test betreffende schuimvorming en een test betreffende de dissolutiegraad en verdunningsstabiliteit voor het formuleringstype “oplosbaar concentraat” van het product, als voorwaarde in de toelating. De resultaten van de test betreffende langdurige opslag moeten de houdbaarheidstermijn van het biocide van één jaar bevestigen die is toegekend op basis van een versnelde test van de stabiliteit bij opslag en de ingediende tussentijdse resultaten van een test van de stabiliteit bij opslag op lange termijn bij omgevingstemperatuur. De te verstrekken informatie over schuimvorming en de dissolutiegraad en verdunningsstabiliteit moet de technische eigenschappen van het formuleringstype “oplosbaar concentraat” van het product bevestigen. (9) De Commissie is het eens met het advies van het Agentschap en is van mening dat het voorleggen van de resultaten van de test en de informatie met betrekking tot het formuleringstype “oplosbaar concentraat” van het biocide “TWP 094” een voorwaarde moet zijn voor het op de markt aanbieden en het gebruik ervan, overeenkomstig artikel 22, lid 1, van Verordening (EU) nr. 528/2012. De Commissie is ook van mening dat het feit dat gegevens moeten worden verstrekt nadat de toelating is verleend, geen invloed heeft op de conclusie over de naleving van de voorwaarde van artikel 19, lid 1, punt d), van die verordening op basis van de bestaande gegevens. (10) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Aan TROY CHEMICAL COMPANY BV wordt een toelating van de Unie met toelatingsnummer EU-0028968-0000 verleend voor het op de markt aanbieden en het gebruik van het biocide “TWP 094”, onder voorbehoud van overeenstemming met de voorwaarden van bijlage I en de in bijlage II opgenomen samenvatting van de productkenmerken van het biocide. De toelating van de Unie is geldig van 19 juni 2023 tot en met 31 mei 2033. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 mei 2023. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Advies van het agentschap van 16 juni 2022 over de toelating van de Unie voor “TWP 094” (ECHA/BPC/348/2022) https://echa.europa.eu/opinions-on-union-authorisation BIJLAGE I VOORWAARDEN (EU-0028968-0000) De houder van de toelating voert een test betreffende langdurige opslag bij omgevingstemperatuur uit op het product TWP 094 om te bevestigen dat de houdbaarheidstermijn van het biocide twaalf maanden bedraagt. Het onderzoek moet een test omvatten van de dissolutiegraad en verdunningsstabiliteit na opslag gedurende 12 maanden bij omgevingstemperatuur. Als de afbraak meer dan 10 % bedraagt, zijn gegevens over de werkzaamheid en informatie over de afbraakproducten en hun effect op de risicobeoordeling vereist en moeten deze gegevens worden bijgevoegd. De houder van de toelating verstrekt een test betreffende schuimvorming en een test betreffende de dissolutiegraad en verdunningsstabiliteit om te bevestigen dat het gaat om het formuleringstype “oplosbaar concentraat” van het product “TWP 094”. Uiterlijk op 19 juni 2024 dient de houder van de toelating de resultaten van de test en de informatie in bij het Agentschap. BIJLAGE II Samenvatting van de productkenmerken van een biocide TWP 094 Productsoort 8 — Houtconserveringsmiddelen (Conserveringsmiddelen) Toelatingsnummer: EU-0028968-0000 Toelatingsnummer in R4BP: EU-0028968-0000 1. ADMINISTRATIEVE INFORMATIE 1.1. Handelsna(a)m(en) van het product Handelsnaam TWP 094 StoPrim Protect W 22 Aqua Holz-Imprägnier-Grund Gjøco Impregnering Aqua Omnia Preservative Voima Aqua Base Aqua IG-16 Aqua Holz-Imprägnierung Induline SW-906 Sadolin QD Wood Preserver WB Holz-Öl Imprägniergrund WX Imprägniergrund W21000 Imprägniergrund W219 Protox Woodprotect B3 Grundingsolie WP GVK-Pohjuste Plus Pinja Base Grundolja Villa Protect Primex Olja plus Primex Olja Valtti Plus Primer Gori Professional Træimprægnering Vandig Sigmalife WB Primer GORI Transparent grunder træværk 11 IM151A profilan-prevent pro impralan-Grund I100 pro impralan-Grund G300 pro impralan-Grund G400 pro Rhenocryl pro-TL 30 EU Rhenocryl pro-TL 45 EU Holzschutzgrund / sous-couche de protection du bois Impregnační základ Impregnačný základ Houtimpregneer Grund pentru protecția lemnului Holzschutzgrundierung Osmo Træimprægnering WR Aqua 4019 Osmo Träimpregnering WR Aqua 4019 Osmo Treimpregnering WR Aqua 4019 Osmo Puunsuojapohjuste WR Aqua 4019 Osmo Color Träimpregnering WR Aqua 4019 Osmo Imprégnation pour le bois WR aqua 4019 Osmo Holz-Imprägnierung WR Aqua 4019 Osmo Impregnace dřeva WR Aqua 4019 Osmo Impregnácia dreva WR Aqua 4019 Osmo Impregnazione per legno WR Aqua 4019 Osmo Impregnálás WR Aqua 4019 Osmo Impregnat do drewna WR Aqua 4019 Osmo Houtimpregneer WR Aqua 4019 Osmo Imprégnation pour le bois WR aqua 4019 Osmo Holz-Imprägnierung WR Aqua 4019 Osmo Houtimpregneer WR Aqua 4019 Osmo Impregnarea lemnului WR Aqua 4019 Osmo WR Base Coat Aqua 4019 Osmo Color Puiduimmutus WR Aqua 4019 Osmo Impregnēšana kokam WR Aqua 4019 Osmo Impregnavimas WR Aqua 4019 Osmo WR Base Coat Aqua 4019 Osmo Impregnación para madera WR Aqua 4019 Osmo Impregnação para madeira WR Aqua 4019 Osmo Impregnacija lesa WR Aqua 4019 Osmo Impregnacija drva WR Aqua 4019 Flügger 01 Wood Tex Grund-olie Flügger 01 Wood Tex Grund-olja Flügger 01 Wood Tex Grunn-olje Flügger 01 Wood Tex Grundieröl Flügger 01 Wood Tex Primaire Bois Hydrofuge Flügger 01 Wood Tex Olej-gruntujacy Flügger 01 Wood Tex Flügger 01 Wood Tex Grundolie Holzschutzgrund WOODEX AQUA BASE + AM0572/00 Hydroplus protettivo per legno 458-0004/2 Idro Ceopren protettivo per legno HI2550 Linea Blu protettivo per Legno AM0572/00 Hydroplus Wood protection 458-0004/2 IDRO CEOPREN Wood protection HI2550 Linea Blu Wood Protection AA1960 Laqvin Seal 37647 Ronseal Multi-Purpose Wood Treatment 37648 Ronseal Multi-Purpose Wood Treatment MasqueWoodPro 10 CETOL WP 5000-02 BAUFIX Holz-Imprägnierung YM---M103/----- 674840 HF PROTECTIVE PRIMER W Grundolja V Ronseal Wood Preserver Ronseal Trade Wood Preserver Screwfix Wood Preserver B&Q Wood Preserver Good Home Wood Preserver Sherwin Williams Wood Preserver Ronseal Fence Life Wood Preserver Ronseal Shed & Fence Preserver Castorama Traitement Bois Extérieur Brico Depot Traitement Bois Extérieur Good Home Traitement Bois Extérieur Altax Traitement Bois Extérieur Ronseal Traitement Bois Extérieur Valspar Traitement Bois Extérieur Valspar Pro Traitement Bois Extérieur Sherwin Williams Traitement Bois Extérieur Luxens Traitement Bois Extérieur Castorama Impregnat do drewna Good Home Impregnat do drewna Altax Impregnat do drewna Valspar Impregnat do drewna Valspar Pro Impregnat do drewna Sherwin Williams Impregnat do drewna Luxens Impregnat do drewna Castorama Conservant pentru lemn Good Home Conservant pentru lemn Altax pentru lemn Valspar pentru lemn Valspar Pro pentru lemn Sherwin Williams pentru lemn 1.2. Toelatingshouder Naam en adres van de toelatingshouder Naam TROY CHEMICAL COMPANY BV Adres Poortweg 4C, 2612PA Delft Nederland Toelatingsnummer EU-0028968-0000 Toelatingsnummer in R4BP EU-0028968-0000 Toelatingsdatum 19 juni 2023 Vervaldatum 31 mei 2033 1.3. Fabrikant(en) van het product Naam van de fabrikant Troy Chemical Company BV Adres van de fabrikant Poortweg 4C, 2612 PA Delft Nederland Productielocatie Westelijke Randweg 9, 4791 RT Klundert Nederland Industriepark 23, 56593 Horhausen Duitsland Geschwister-Scholl-Straße 127, 39218 Schönebeck/Elbe Duitsland Mecklenburger Str. 229, 23568 Lübeck Duitsland Halchtersche Str. 33, 38304 Wolfenbüttel Duitsland Am Nordturm 5, 46562 Voerde Duitsland Am Alten Galgen 14, 56410 Montabaur Duitsland Naam van de fabrikant Tikkurila Oyj Adres van de fabrikant Kuninkaalantie 1, FI-01301 Vantaa Finland Productielocatie Kuninkaalantie 1, FI-01301 Vantaa Finland uL.Mościckiego 23, 39-200 DĘBICA Polen Naam van de fabrikant Akzo Nobel Industrial Coatings AB Adres van de fabrikant Staffanstorpsvägen 50, 20517 Malmö Zweden Productielocatie Staffanstorpsvägen 50, 20517 Malmö Zweden Naam van de fabrikant Schulz Farben- und Lackfabrik GmbH Adres van de fabrikant An der Altnah 10, 55450 Langenlonsheim Duitsland Productielocatie An der Altnah 10, 55450 Langenlonsheim Duitsland Naam van de fabrikant Remmers GmbH Adres van de fabrikant Bernhard-Remmers-Straße 13, 49624 Löningen Duitsland Productielocatie Bernhard-Remmers-Straße 13, 49624 Löningen Duitsland Füllenbruchstr. 13, 32120 Hiddenhausen Duitsland Naam van de fabrikant Remmers Industrielacke GmbH Adres van de fabrikant Füllenbruchstr. 13, 32120 Hiddenhausen Duitsland Productielocatie Füllenbruchstr. 13, 32120 Hiddenhausen Duitsland Naam van de fabrikant Teknos A/S Adres van de fabrikant Industrivej 16, DK-6580 Vamdrup Denemarken Productielocatie Industrivej 16, DK-6580 Vamdrup Denemarken Naam van de fabrikant Sherwin Williams Adres van de fabrikant Thorncliffe Park Estate, Thorncliffe Rd, Chapeltown, S35 2YP Sheffield Verenigd Koninkrijk Productielocatie Thorncliffe Park Estate, Thorncliffe Rd, Chapeltown,, S35 2YP Sheffield Verenigd Koninkrijk Kopanińska 7, 60-119 Brodziszewo Polen Naam van de fabrikant Sherwin-Williams Italy S.r.l. Adres van de fabrikant Via Del Fiffo 12, 40065 Pianoro (BO) Italië Productielocatie Via Del Fiffo 12, 40065 Pianoro (BO) Italië Naam van de fabrikant Sherwin-Williams Sweden AB Adres van de fabrikant Bellö, 570 32 Hjältevad Zweden Productielocatie Bellö, 570 32 Hjältevad Zweden Naam van de fabrikant PPG Industries (Dyrup A/S) Adres van de fabrikant Gladsaxevej 300, 2860 Gladsaxe Denemarken Productielocatie Gladsaxevej 300, 2860 Gladsaxe Denemarken 1.4. Fabrikant(en) van de werkzame stof(fen) Werkzame stof 3-Jood-2-propynylbutylcarbamaat (IPBC) Naam van de fabrikant Troy Corporation Adres van de fabrikant 8 Vreeland Road, Florham Park, NJ 07105 New Jersey Verenigde Staten van Amerika Productielocatie One Avenue L, NJ 07105 Newark Verenigde Staten van Amerika Werkzame stof 3-Jood-2-propynylbutylcarbamaat (IPBC) Naam van de fabrikant Troy Chemical Company BV Adres van de fabrikant Poortweg 4C, 2612 PA Delft Nederland Productielocatie Industriepark 23, 56593 Horhausen Duitsland 2. PRODUCTSAMENSTELLING EN -FORMULERING 2.1. Kwalitatieve en kwantitatieve informatie over de samenstelling van het product Triviale naam IUPAC-naam Functie CAS-nummer EG-nummer Gehalte (%) 3-Jood-2-propynylbutylcarbamaat (IPBC) Werkzame stof 55406-53-6 259-627-5 0,75 2.2. Formuleringstype Elke andere vloeistof (AL) en oplosbaar concentraat (SL) 3. GEVARENAANDUIDINGEN EN VEILIGHEIDSAANBEVELINGEN Gevarencategorie Schadelijk voor in het water levende organismen, met langdurige gevolgen. Bevat 3-Jood-2-propynylbutylcarbamaat (IPBC). Kan een allergische reactie veroorzaken. Veiligheidsaanbevelingen Voorkom lozing in het milieu. Inhoud naar een verzamelpunt voor gevaarlijk of speciaal afval, overeenkomstig de lokale/nationale regelgeving afvoeren. Verpakking afvoeren naar een verzamelpunt voor gevaarlijk of speciaal afval, overeenkomstig de lokale/nationale regelgeving afvoeren. 4. TOEGELATEN GEBRUIK 4.1. Omschrijving van het gebruik Tabel 1. Gebruik # 1 – Verven en rollen (algemeen publiek, professional) Productsoort PT 08 - Houtconserveringsmiddelen Indien van toepassing, een precieze beschrijving van het toegelaten gebruik Fungicide. Doelorganisme(n) (met inbegrip van ontwikkelingsstadium) Wetenschappelijke naam: Geen gegevens Triviale naam: Blauwschimmel Ontwikkelingsstadia: Geen gegevens Wetenschappelijke naam: Basidiomycetes: Triviale naam: Bruinrot Ontwikkelingsstadia: Geen gegevens Toepassingsgebied Binnen Buiten Preventieve behandeling van zachthout in Gebruiksklasse 2 zoals beschreven in EN-standaard 335:2013 (situatie waarin het hout of het op hout gebaseerde product overdekt is en niet blootstaat aan weersinvloeden (met name regen en door wind verplaatste regen), maar het af en toe, maar niet aanhoudend, nat kan worden) en Gebruiksklasse 3 zoals beschreven in EN-standaard 335:2013 (situatie waarin het hout of het op hout gebaseerde product bovengronds is en aan het weer blootstaat (met name regen). Zie sectie 6 voor de volledige titels van de EN-standaarden. Toepassingsmethode(n) Methode: met kwast of roller aanbrengen Gedetailleerde beschrijving: Oppervlakkige behandeling Dosering(en) en frequentie Toe te passen dosis: 100 ml/m 2 (tegen blauwschimmel); 150 - 160 ml/m 2 (tegen bruinrot) Verdunning (%): - Product klaar voor gebruik Aantal en timing van de toepassing: Eenmalige toepassing Categorie/categorieën gebruikers Professioneel Breed publiek (niet-professioneel) Verpakkingsgrootte en verpakkingsmateriaal HDPE-blik (hogedichtheidpolyethyleen): 0,375 liter, 0,75 liter, 1,0 liter, 2,5 liter, 5,0 liter Alleen voor professioneel gebruik: HDPE-blik: 10 liter, 20 liter, 25 liter 4.1.1. Gebruik-specifieke gebruiksinstructies Niet verdunnen (klaar voor gebruik). Breng het product met een kwast of roller op het hout aan en laat het circa 24 uur drogen. Verfgereedschap kan met water en milde zeep schoongemaakt worden. Gebruik van een topcoat is vereist. De topcoat mag geen film- of houtconserveringsmiddel bevatten. De topcoat moet worden onderhouden. Het product beschermt het houtoppervlak tegen blauwschimmel op hout dat minimaal 'matig tot licht houdbaar voor schimmels' is volgens EN 350:2016: Duurzaamheidsklasse (DC) 3-4. Zie sectie 6 voor de volledige titel van de EN-standaarden. 4.1.2. Gebruik-specifieke risicobeperkende maatregelen Niet gebruiken/aanbrengen op of in de buurt van voedsel, voeding of drinken, of op oppervlaktes of gebruiksvoorwerpen die rechtstreeks in contact kunnen komen met voedsel, voeding, drinken en vee/huisdieren. Niet aanbrengen in de buurt van oppervlaktewater. Voorkom verontreiniging van de bodem tijdens behandeling en het drogen van hout. Gemorst/gelekt product dient te worden opgevangen door de bodem te bedekken (b.v. met een afdekzeil) en de restanten veilig af te voeren. 4.1.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie de algemene instructies voor gebruik. 4.1.4. Waar specifiek voor het gebruik, instructies voor de veilige verwijdering van het product en zijn verpakking Zie de algemene instructies voor gebruik. 4.1.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie de algemene instructies voor gebruik. 4.2. Omschrijving van het gebruik Tabel 2. Gebruik # 2 – Handmatig onderdompelen (professional) Productsoort PT 08 - Houtconserveringsmiddelen Indien van toepassing, een precieze beschrijving van het toegelaten gebruik Fungicide. Doelorganisme(n) (met inbegrip van ontwikkelingsstadium) Wetenschappelijke naam: Geen gegevens Triviale naam: Blauwschimmel Ontwikkelingsstadia: Geen gegevens Wetenschappelijke naam: Basidiomycetes: Triviale naam: Bruinrot Ontwikkelingsstadia: Geen gegevens Toepassingsgebied Binnen Preventieve behandeling van naaldhout Gebruiksklasse 2 Gebruiksklasse 3 Toepassingsmethode(n) Methode: handmatig onderdompelen Gedetailleerde beschrijving: Oppervlakkige behandeling Dosering(en) en frequentie Toe te passen dosis: 100 ml/m 2 (tegen blauwschimmel); 150 - 160 ml/m 2 (tegen bruinrot) Verdunning (%): - Product klaar voor gebruik Aantal en timing van de toepassing: Eenmalige toepassing Categorie/categorieën gebruikers Professioneel Verpakkingsgrootte en verpakkingsmateriaal HDPE-blik: 0,375 liter, 0,75 liter, 1,0 liter, 2,5 liter, 5,0 liter, 10 liter, 20 liter, 25 liter 4.2.1. Gebruik-specifieke gebruiksinstructies Niet verdunnen (klaar voor gebruik). Droogtijd: Droog omte hanteren en klaar voor de topcoat: circa 24 uur. Schoonmaken hulpmiddelen/gereedschap: gebruik water en milde zeep. Gebruik van een topcoat is vereist. De topcoat mag geen film- of houtconserveringsmiddel bevatten. De topcoat moet worden onderhouden. Het product beschermt het houtoppervlak tegen blauwschimmel op hout dat minimaal 'matig tot licht houdbaar voor schimmels' is volgens EN 350:2016: Duurzaamheidsklasse (DC) 3-4. Zie sectie 6 voor de volledige titel van de EN-standaarden. 4.2.2. Gebruik-specifieke risicobeperkende maatregelen Draag beschermende chemisch resistente handschoenen bij het gebruik van het product, geclassificeerd onder de Europese Standaard EN 374 of gelijkwaardig. Het handschoenmateriaal moet door de vergunninghouder in de productinformatie worden gespecificeerd. Draag een beschermende overall (type 6, EN 13034 of gelijkwaardig). Dit laat de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Zie sectie 6 voor de volledige titels van de EN-standaarden en wetgeving. Aanbrengen d.m.v. handmatig onderdompelen mag maximaal 30 minuten per dag gedaan worden. Niet gebruiken/aanbrengen op of in de buurt van voedsel, voeding of drinken, of op oppervlaktes of gebruiksvoorwerpen die rechtstreeks in contact kunnen komen met voedsel, voeding, drinken en vee/huisdieren. Voorkom verontreiniging van de bodem tijdens behandeling en het drogen van hout. Gemorst/gelekt product dient te worden opgevangen door de bodem te bedekken (b.v. met een afdekzeil) en de restanten veilig af te voeren. Vers behandeld hout moet worden opgeslagen onder een afdak op een ondoordringbare harde ondergrond om rechtstreeks doorsijpelen naar bodem, riool of water te voorkomen, en wegstromend product moet worden verzameld voor hergebruik of verwijdering. 4.2.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie de algemene instructies voor gebruik. 4.2.4. Waar specifiek voor het gebruik, instructies voor de veilige verwijdering van het product en zijn verpakking Zie de algemene instructies voor gebruik. 4.2.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie de algemene instructies voor gebruik. 4.3. Omschrijving van het gebruik Tabel 3. Gebruik # 3 – Automated dipping, automated spraying, flow coating/deluging (industrial) Productsoort PT 08 - Houtconserveringsmiddelen Indien van toepassing, een precieze beschrijving van het toegelaten gebruik Fungicide. Doelorganisme(n) (met inbegrip van ontwikkelingsstadium) Wetenschappelijke naam: Geen gegevens Triviale naam: Blauwschimmel Ontwikkelingsstadia: Geen gegevens Wetenschappelijke naam: Basidiomycetes: Triviale naam: Bruinrot Ontwikkelingsstadia: Geen gegevens Toepassingsgebied Binnen Preventieve behandeling naaldhout Gebruiksklasse 2 Gebruiksklasse 3 Toepassingsmethode(n) Methode: Geautomatiseerd onderdompelen, geautomatiseerd spuiten, flowcoaten/gieten Gedetailleerde beschrijving: Oppervlakkige behandeling. Net als bij flowcoating/gieten wordt ervan uitgegaan dat geautomatiseerd spuiten een in wezen volledig gesloten proces is, waarbij blootstelling van de operator voornamelijk plaatsvindt door het hanteren van nat behandeld hout. Dosering(en) en frequentie Toe te passen dosis: 100 ml/m 2 (tegen blauwschimmel); 150 - 160 ml/m 2 (tegen bruinrot) Verdunning (%): - Product klaar voor gebruik Aantal en timing van de toepassing: Eenmalige toepassing Categorie/categorieën gebruikers Industrieel Verpakkingsgrootte en verpakkingsmateriaal Blik/ intermediate bulk container (IBC) HDPE: 120 liter, 220 liter, 1 000  liter 4.3.1. Gebruik-specifieke gebruiksinstructies Niet verdunnen (klaar voor gebruik). Droogtijd: tot het behandelde hout handdroog is. Gebruik van een topcoat is vereist. De topcoat mag geen film- of houtconserveringsmiddel bevatten. De topcoat moet worden onderhouden. Het product beschermt het houtoppervlak tegen blauwschimmel op hout dat minimaal 'matig tot licht houdbaar voor schimmels' is volgens EN 350:2016: Duurzaamheidsklasse (DC) 3-4. Zie sectie 6 voor de volledige titel van de EN-standaarden. 4.3.2. Gebruik-specifieke risicobeperkende maatregelen Het product mag alleen met behulp van een volautomatisch pomp/transfersysteem in industriële aanbrengingsapparatuur worden gebruikt. Draag beschermende chemisch resistente handschoenen bij het gebruik van het product, geclassificeerd onder de Europese Standaard EN 374 of gelijkwaardig. Het handschoenmateriaal moet door de vergunninghouder in de productinformatie worden gespecificeerd. Draag een beschermende overall (type 6, EN 13034 of gelijkwaardig). Dit laat de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Zie sectie 6 voor de volledige titels van de EN-standaarden en wetgeving. Het product mag alleen gebruikt worden in volautomatische dompelprocessen waar elke fase in het behandelings- en droogproces gemechaniseerd is zonder handmatige handelingen, inclusief tijdens het verplaatsen van de behandelde artikelen naar de dompeltank naar de afvoer/drooglocatie en opslag (als het artikel nog niet stofdroog is voor verplaatsing naar opslag). Wanneer nodig moeten de te behandelen houten voorwerpen volledig bevestigd worden (bv. d.m.v. spanriemen of klemmen) voor de behandeling en tijdens het dompelproces, en mogen niet handmatig gehanteerd worden tot de behandelde voorwerpen stofdroog zijn. Vers behandeld hout moet worden opgeslagen onder een afdak op een ondoordringbare harde ondergrond om rechtstreeks doorsijpelen naar bodem, riool of water te voorkomen, en wegstromend product moet worden verzameld voor hergebruik of verwijdering. 4.3.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie de algemene instructies voor gebruik. 4.3.4. Waar specifiek voor het gebruik, instructies voor de veilige verwijdering van het product en zijn verpakking Zie de algemene instructies voor gebruik. 4.3.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie de algemene instructies voor gebruik. 4.4. Omschrijving van het gebruik Tabel 4. Gebruik # 4 – Dubbel vacuüm-/lagedrukproces (industrieel) Productsoort PT 08 - Houtconserveringsmiddelen Indien van toepassing, een precieze beschrijving van het toegelaten gebruik Fungicide. Doelorganisme(n) (met inbegrip van ontwikkelingsstadium) Wetenschappelijke naam: Basidiomycetes: Triviale naam: Bruinrot Ontwikkelingsstadia: Geen gegevens Toepassingsgebied Binnen Preventieve behandeling van naaldhout Gebruiksklasse 2 Gebruiksklasse 3 Toepassingsmethode(n) Methode: Dubbel vacuüm-/lagedrukproces Gedetailleerde beschrijving: Penetratieve behandeling. Dosering(en) en frequentie Toe te passen dosis: 74,6 – 79,5 kg/m 3 Verdunning (%): 10% gebruiksoplossing (1 deel product op 9 delen water) Aantal en timing van de toepassing: Eenmalige toepassing Categorie/categorieën gebruikers Industrieel Verpakkingsgrootte en verpakkingsmateriaal Blik/IBC HDPE: 120 liter, 220 liter, 1 000  liter 4.4.1. Gebruik-specifieke gebruiksinstructies Droogtijd: tot het behandelde hout handdroog is. 4.4.2. Gebruik-specifieke risicobeperkende maatregelen Het product mag alleen met behulp van een volautomatisch pomp/transfersysteem in industriële aanbrengingsapparatuur worden gebruikt. Draag beschermende chemisch resistente handschoenen bij het gebruik van het product, geclassificeerd onder de Europese Standaard EN 374 of gelijkwaardig. Het handschoenmateriaal moet door de vergunninghouder in de productinformatie worden gespecificeerd. Draag een beschermende overall (type 6, EN 13034 of gelijkwaardig). Dit laat de toepassing van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Zie sectie 6 voor de volledige titels van de EN-standaarden en wetgeving. Vers behandeld hout moet worden opgeslagen onder een afdak op een ondoordringbare harde ondergrond om rechtstreeks doorsijpelen naar bodem, riool of water te voorkomen, en wegstromend product moet worden verzameld voor hergebruik of verwijdering. 4.4.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie de algemene instructies voor gebruik. 4.4.4. Waar specifiek voor het gebruik, instructies voor de veilige verwijdering van het product en zijn verpakking Zie de algemene instructies voor gebruik. 4.4.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie de algemene instructies voor gebruik. 5. ALGEMENE GEBRUIKSAANWIJZING ( 1 ) 5.1. Gebruiksvoorschrift Volg de gebruiksinstructies op. Gebruik het product niet op hout of houten constructies voor binnenshuis gebruik, met uitzondering van interne oppervlakken van externe raamkozijnen en van externe deuren/deurposten. De temperatuur moet boven 5° C zijn, en de relatieve luchtvochtigheid onder 80 % tijdens het aanbrengen en drogen. Product doorroeren voor gebruik. Vermijd contact met huid en ogen. Was handen en gezicht na gebruik van het product, en voor eten, drinken of roken. 5.2. Risicobeperkende maatregelen Gebruik niet op hout dat rechtstreeks in contact met eten, voeding en vee kan komen. 5.3. Bijzonderheden van mogelijke directe of indirecte effecten, EHBO instructies en noodmaatregelen om mens, dier en milieu te beschermen BIJ INSLIKKEN: Een arts raadplegen die contact kan opnemen met het vergiftigingeninformatiecentrum in het geval van symptomen. BIJ CONTACT MET HUID: Reinig huid met water. Een arts raadplegen die contact kan opnemen met het vergiftigingeninformatiecentrum in het geval van symptomen. BIJ CONTACT MET OGEN: Spoel met water in het geval van symptomen. Neem contactlenzen uit, indien aanwezig en makkelijk te doen. Een arts raadplegen die contact kan opnemen met het vergiftigingeninformatiecentrum. BIJ INHALERING: Een arts raadplegen die contact kan opnemen met het vergiftigingeninformatiecentrum in het geval van symptomen. Wanneer u medisch advies inwint, houd dan de verpakking of het label bij de hand. 5.4. Instructies voor de veilige verwijdering van het product en zijn verpakking Dit product en de verpakking moeten worden verwijderd als chemisch afval. Product dat verzameld is tijdens aanbrengen en dat niet hergebruikt wordt moet veilig worden verwijderd als chemisch afval. Voer ongebruikt product en verpakking af volgens de lokale voorschriften. Zo nodig neemt u contact op met een afvalverwerker of de lokale overheid. 5.5. Voorwaarden voor opslag en de houdbaarheid van het product onder normale opslagomstandigheden Buiten bereik van kinderen en (huis)dieren houden. Niet bewaren in de buurt van eten, drinken of diervoeding. Houdbaarheid: 12 maanden. Bewaren bij minder dan 35 °C. Bewaren op een koele, droge en geventileerde plaats. Bescherm tegen vorst. Bescherm tegen licht. Geopende verpakkingen moeten zorgvuldig hersloten en rechtop bewaard worden, om lekken tegen te gaan. 6. OVERIGE INFORMATIE Met betrekking tot Gebruik 1 en Gebruik 2: professionals en/of getrainde professionals indien vereist door nationale wetgeving. Volledige titels van EN-standaarden en wetgeving genoemd in sectie 4.1.1, 4.2.1, 4.3.1, 4.2.2, 4.3.2 en 4.4.2: EN 335:2013 - Duurzaamheid van hout en op hout gebaseerde producten - Gebruiksklassen: definities, toepassing op hard hout en op hout gebaseerde producten EN 350:2016, Duurzaamheid van hout en op hout gebaseerde producten - Testen en classificering van de duurzaamheid tegen biologische agentia van hout en op hout gebaseerde materialen EN 374 – Beschermende handschoenen tegen gevaarlijke chemische stoffen en micro-organismen. Deel 1: terminologie en prestatievereisten voor chemische risico's. EN 13034 -Beschermende kleding tegen vloeibare chemicaliën. Prestatievereisten voor beschermende kleding tegen chemicaliën met beperkte beschermende prestaties tegen vloeibare chemicaliën (uitrusting van Type 6 en Type PB [6]) Richtlijn 98/24/EG van de Raad van 7 april 1998 betreffende de bescherming van de gezondheid en de veiligheid van werknemers tegen risico's van chemische agentia op het werk (14e bijzondere richtlijn in de zin van artikel 16, lid 1, van Richtlijn 89/391/EEG) ( PB L 131 van 5.5.1998, blz. 11 ). ( 1 ) De gebruiksaanwijzing, de risicobeperkende maatregelen en de andere aanwijzingen voor het gebruik in dit deel gelden voor elk toegelaten gebruik.",
  "source": "EUR LEX"
}