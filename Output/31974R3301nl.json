{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974R3301:NL:HTML\">",
  "content": "EUR-Lex - 31974R3301 - NL Avis juridique important | 31974R3301 Verordening (EEG) nr. 3301/74 van de Raad van 19 december 1974 betreffende vrijdom bij invoer van goederen vervat in kleine zendingen zonder commercieel karakter binnen de Gemeenschap Publicatieblad Nr. L 354 van 30/12/1974 blz. 0055 - 0056 Bijzondere uitgave in het Fins: Hoofdstuk 2 Deel 2 blz. 0031 Bijzondere uitgave in het Spaans: Hoofdstuk 02 Deel 2 blz. 0228 Bijzondere uitgave in het Zweeds: Hoofdstuk 2 Deel 2 blz. 0031 Bijzondere uitgave in het Portugees: Hoofdstuk 02 Deel 2 blz. 0228 ++++ VERORDENING ( EEG ) Nr . 3301/74 VAN DE RAAD van 19 december 1974 betreffende vrijdom bij invoer van goederen vervat in kleine zendingen zonder commercieel karakter binnen de Gemeenschap DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 43 en 235 , Gezien het voorstel van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comit√© ( 2 ) , Overwegende dat in artikel 32 , lid 2 , sub c ) , van de Toetredingsakte ( 3 ) is bepaald dat onmiddellijk bij de toetreding vrijdom van douanerechten wordt toegepast op de invoer van goederen welke vallen onder de bepalingen inzake belastingsvrijdom in het kader van het reizigersverkeer tussen de Lid-Staten ; dat deze bepaling ten doel heeft de betrekkingen tussen personen binnen de vergrote Gemeenschap te vergemakkelijken ; Overwegende dat het verkeer van goederen in de vorm van kleine zendingen , evenals het reizen van de personen zelf , bijdraagt tot een toenadering tussen particulieren die in verschillende Lid-Staten woonachtig zijn ; dat vanwege de gelijkvormigheid van beide situaties in de Richtlijn nr . 74/651/EEG van de Raad van 19 december 1974 inzake de bij invoer van kleine zendingen goederen zonder commercieel karakter toepasselijke belastingvrijstellingen binnen de Gemeenschap ( 4 ) , bepaald is dat goederen welke door een particulier vanuit een Lid-Staat in de vorm van kleine zendingen zijn verzonden aan een particulier die zich in een andere Lid-Staat bevindt , zijn vrijgesteld van omzetbelasting en accijnzen ; Overwegende dat het om dezelfde reden dienstig is om , overeenkomstig het in artikel 32 , lid 2 , sub c ) , van de Toetredingsakte bedoelde stelsel van vrijdom , een stelsel van vrijdom van douanerechten en heffingen van gelijke werking voor goederen vervat in kleine zendingen tussen de Gemeenschap in haar oorspronkelijke samenstelling en de nieuwe Lid-Staten alsmede tussen de nieuwe Lid-Staten onderling in te stellen ; dat daartoe van artikel 235 van het Verdrag gebruik dient te worden gemaakt ; Overwegende dat eveneens een vrijstelling van toepassing dient te zijn op de tussen de Lid-Staten te heffen bedragen in het kader van het gemeenschappelijk landbouwbeleid en de tussen hen te heffen bedragen , voorzien voor de goederen vallende onder Verordening  ( EEG ) nr . 1059/69 van de Raad van 28 mei 1969 tot vaststelling van de handelsregeling die van toepassing is op bepaalde goederen , verkregen door verwerking van landbouwprodukten ( 5 ) , laatstelijk gewijzigd bij Verordening ( EEG ) nr . 1491/73 ( 6 ) , HEEFT DE VOLGENDE VERORDENING VASTGESTELD : Artikel 1 1 . In het verkeer tussen de Gemeenschap in haar oorspronkelijke samenstelling en de nieuwe Lid-Staten , alsmede tussen de nieuwe Lid-Staten onderling , zijn de goederen die aan de voorwaarden van de artikelen 9 en 10 van het Verdrag voldoen en die door een particulier , ongeacht diens woonplaats , gewone verblijfplaats of centrum van beroepsbezigheden , als kleine zendingen zonder enig commercieel karakter zijn verzonden aan een andere particulier , bij invoer vrijgesteld van invoerrechten en heffingen van gelijke werking in de mate waarin hierop de belastingvrijstelling als bedoeld in Richtlijn nr . 74/651/EEG van toepassing is . 2 . In het handelsverkeer tussen de Lid-Staten wordt onder dezelfde voorwaarden vrijstelling verleend voor wat de bedragen betreft die in het kader van het gemeenschappelijk landbouwbeleid geheven zouden moeten worden of voor die welke zijn voorzien voor de goederen vallend onder Verordening  ( EEG ) nr . 1059/69 . Artikel 2 Deze verordening treedt in werking op 1 april 1975 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 19 december 1974 . Voor de Raad De Voorzitter J . P . FOURCADE ( 1 ) PB nr . C 19 van 12 . 4 . 1973 , blz . 40 . ( 2 ) PB nr . C 69 van 28 . 8 . 1973 , blz . 1 . ( 3 ) PB nr . L 73 van 27 . 3 . 1972 , blz . 14 . ( 4 ) Zie blz . 57 van dit Publikatieblad . ( 5 ) PB nr . L 141 van 12 . 6 . 1969 , blz . 1 . ( 6 ) PB nr . L 151 van 7 . 6 . 1973 , blz . 1 .",
  "source": "EUR LEX"
}