{
  "url": "http://www.w3.org/1999/xhtml\"><!--",
  "content": "L_2018298NL.01001101.xml 23.11.2018 NL Publicatieblad van de Europese Unie L 298/11 BESLUIT (EU) 2018/1838 VAN DE RAAD van 19 november 2018 betreffende het standpunt dat namens de Europese Unie moet worden ingenomen in het Associatiecomité in zijn samenstelling voor handelsvraagstukken, opgericht krachtens de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Overeenkomstig artikel 323, lid 1, van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) („de overeenkomst”), moet het Associatiecomité in zijn samenstelling voor handelsvraagstukken (het „Handelscomité”) uiterlijk zes maanden na de inwerkingtreding van de overeenkomst een lijst opstellen van personen die bereid en in staat zijn om als scheidsrechter in geschillenbeslechtingsprocedures op te treden. (2) Overeenkomstig artikel 323, lid 1, van de overeenkomst hebben de Unie en Oekraïne hun respectieve kandidaten voorgedragen die bereid en in staat zijn om als scheidsrechter op te treden, en hebben zij overeenstemming bereikt over vijf personen die geen onderdaan van een van de partijen zijn en die als voorzitter van een arbitragepanel fungeren. (3) Oekraïne heeft slechts vier personen voorgedragen. De vijfde kandidaat van Oekraïne moet zo spoedig mogelijk door Oekraïne worden voorgedragen. (4) Met het oog op de goede werking van de overeenkomst is het dienstig onverwijld een lijst op te stellen van 14 personen die bereid en in staat zijn om bij geschillenbeslechtingsprocedures als scheidsrechter op te treden. (5) Het besluit van het Handelscomité moet na de vaststelling ervan worden bekendgemaakt, HEEFT HET VOLGENDE BESLUIT VASTGESTELD: Artikel 1 Het namens de Unie in het Associatiecomité in zijn samenstelling voor handelsvraagstukken opgericht bij de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, in te nemen standpunt betreffende de opstelling van de lijst van personen die bereid en in staat zijn om overeenkomstig artikel 323, lid 1, van die overeenkomst als scheidsrechter op te treden, is gebaseerd op het aan dit besluit gehechte ontwerpbesluit van dat comité. Artikel 2 Dit besluit treedt in werking op de datum van de vaststelling ervan. Artikel 3 Het besluit van het Handelscomité wordt bekendgemaakt in het Publicatieblad van de Europese Unie . Gedaan te Brussel, 19 november 2018. Voor de Raad De voorzitter E. KÖSTINGER ( 1 ) PB L 161 van 29.5.2014, blz. 3 . ONTWERP BESLUIT Nr. …/2018 VAN HET ASSOCIATIECOMITÉ EU-OEKRAÏNE IN ZIJN SAMENSTELLING VOOR HANDELSVRAAGSTUKKEN van … betreffende het opstellen van de lijst van scheidsrechters als bedoeld in artikel 323, lid 1, van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds HET ASSOCIATIECOMITÉ IN ZIJN SAMENSTELLING VOOR HANDELSVRAAGSTUKKEN, Gezien de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds ( 1 ) , ondertekend te Brussel op 27 juni 2014 („de overeenkomst”), en met name artikel 323, lid 1, en artikel 465, lid 3, Overwegende hetgeen volgt: (1) Overeenkomstig artikel 323, lid 1, van de overeenkomst moet het Associatiecomité in zijn samenstelling voor handelsvraagstukken (het „Handelscomité”) uiterlijk zes maanden na de inwerkingtreding van de overeenkomst een lijst opstellen van personen die bereid en in staat zijn om als scheidsrechter op te treden. (2) De Unie heeft vijf personen voorgedragen die bereid en in staat zijn om als scheidsrechters op te treden terwijl Oekraïne er vier heeft voorgedragen. De Unie en Oekraïne hebben overeenstemming bereikt over vijf personen die geen onderdaan van een van de partijen zijn en die als voorzitter van een arbitragepanel moeten fungeren. (3) Om te voorkomen dat de opstelling van de lijst van personen die bereid en in staat zijn om als scheidsrechter op te treden, verdere vertraging oploopt, en met het oog op de goede werking van de overeenkomst, en met name van titelIV, hoofdstuk 14, moet het Handelscomité in zijn samenstelling voor handelsvraagstukken die lijst goedkeuren op basis van de ingediende voordrachten. (4) Oekraïne moet zo spoedig mogelijk een vijfde kandidaat voordragen aan het Handelscomité in zijn samenstelling voor handelsvraagstukken, HEEFT HET VOLGENDE BESLUIT VASTGESTELD: Artikel 1 1.   De lijst van personen die op grond van artikel 323, lid 1, van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Oekraïne, anderzijds, bereid en in staat zijn om als scheidsrechter op te treden is vastgesteld in de bijlage bij dit besluit. 2.   Oekraïne draagt aan het Handelscomité in zijn samenstelling voor handelsvraagstukken zo spoedig mogelijk een vijfde kandidaat voor die bereid en in staat is om als scheidsrechter op te treden. Artikel 2 Dit besluit treedt in werking op de datum van de vaststelling ervan. Gedaan te …, Voor het Associatiecomité in zijn samenstelling voor handelsvraagstukken De voorzitter De secretarissen Voor Oekraïne Voor de EU ( 1 ) PB L 161 van 29.5.2014, blz. 3 . BIJLAGE LIJST VAN SCHEIDSRECHTERS OP GROND VAN ARTIKEL 323, LID 1, VAN DE OVEREENKOMST Door de Unie voorgedragen scheidsrechters: 1. Claus–Dieter EHLERMANN 2. Giorgio SACERDOTI 3. Jacques BOURGEOIS 4. Pieter Jan KUIJPER 5. Ramon TORRENT Door Oekraïne voorgedragen scheidsrechters: 1. Serhiy HRYSHKO 2. Taras KACHKA 3. Victor MURAVYOV 4. Yuriy RUDYUK Door de partijen gekozen voorzitters: 1. William DAVEY (VS) 2. Helge SELAND (Noorwegen) 3. Maryse ROBERT (Canada) 4. Christian HÄBERLI (Zwitserland) 5. Merit JANOW (VS)",
  "source": "EUR LEX"
}