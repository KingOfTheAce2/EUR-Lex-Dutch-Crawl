{
  "url": "http://www.w3.org/1999/xhtml\">",
  "content": "C_2013318NL.01000301.xml 1.11.2013 NL Publicatieblad van de Europese Unie C 318/3 BESLUIT VAN DE RAAD van 30 oktober 2013 tot vaststelling van het standpunt van de Raad ten aanzien van het ontwerp van gewijzigde begroting nr. 9 van de Europese Unie voor het begrotingsjaar 2013 2013/C 318/03 DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Gezien Verordening (EU, Euratom) nr. 966/2012 van het Europees Parlement en de Raad van 25 oktober 2012 tot vaststelling van de financiële regels van toepassing op de algemene begroting van de Unie en tot intrekking van Verordening (EG, Euratom) nr. 1605/2002 ( 1 ) , en met name artikel 41, Overwegende hetgeen volgt: — De begroting van de Unie voor het begrotingsjaar 2013 is definitief vastgesteld op 12 december 2012 ( 2 ) . — De Commissie heeft op 3 oktober 2013 een voorstel ingediend met ontwerp van gewijzigde begroting nr. 9 bij de algemene begroting voor het begrotingsjaar 2013. — Aangezien het ontwerp van gewijzigde begroting nr. 9 bij de algemene begroting voor 2013 onverwijld moet worden vastgesteld, is het gerechtvaardigd om overeenkomstig artikel 3, lid 3, van het reglement van orde van de Raad de periode van acht weken voor kennisgeving aan de nationale parlementen als bedoeld in artikel 4 van Protocol nr. 1 betreffende de rol van de nationale parlementen in de Europese Unie, alsmede de in dat artikel bedoelde periode van tien dagen voor het plaatsen van het agendapunt op de voorlopige agenda van de Raad, in te korten, HEEFT HET VOLGENDE BESLUIT VASTGESTELD: Enig artikel Het standpunt van de Raad betreffende het ontwerp van gewijzigde begroting nr. 9 van de Europese Unie voor het begrotingsjaar 2013 is vastgesteld op 30 oktober 2013. De volledige tekst kan worden geraadpleegd op of gedownload van de website van de Raad: http://www.consilium.europa.eu/ Gedaan te Brussel, 30 oktober 2013. Voor de Raad De voorzitter L. LINKEVIČIUS ( 1 ) PB L 298 van 26.10.2012, blz. 1 . ( 2 ) PB L 66 van 8.3.2013, blz. 1 (Rectificatie in PB L 134 van 18.5.2013, blz. 21 ).",
  "source": "EUR LEX"
}