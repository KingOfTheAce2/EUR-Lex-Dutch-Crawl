{
  "url": "http://www.w3.org/1999/xhtml\">",
  "content": "L_2006149NL.01000101.xml 2.6.2006 NL Publicatieblad van de Europese Unie L 149/1 BESLUIT VAN DE RAAD van 31 januari 2005 betreffende de ondertekening en voorlopige toepassing van een protocol bij de Euro-mediterrane overeenkomst tussen de Europese Gemeenschappen en hun lidstaten, enerzijds, en de Staat Israël, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie (2006/376/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 310, in samenhang met artikel 300, leden 2 en 3, Gelet op de Toetredingsakte van 2003, en met name op artikel 6, lid 2, Gezien het voorstel van de Commissie, Overwegende hetgeen volgt: (1)(2)(3)(4) Op 10 februari 2004 heeft de Raad de Commissie gemachtigd namens de Europese Gemeenschap en haar lidstaten met Israël te onderhandelen over aanpassing van de Associatieovereenkomst tussen de Europese Gemeenschap en haar lidstaten, enerzijds, en de Staat Israël, anderzijds ( 1 ) , in verband met de toetreding van de nieuwe lidstaten tot de EU.Deze onderhandelingen werden afgerond tot tevredenheid van de Commissie.Overeenkomstig artikel 13 van het protocol waarover met Israël is onderhandeld, wordt het protocol in afwachting van de inwerkingtreding ervan voorlopig toegepast.Onder voorbehoud van eventuele sluiting ervan op een later tijdstip, dient het protocol namens de Europese Gemeenschap en haar lidstaten te worden ondertekend en voorlopig te worden toegepast, BESLUIT: Artikel 1 De voorzitter van de Raad wordt gemachtigd de persoon of personen aan te wijzen die gemachtigd is (zijn) namens de Europese Gemeenschap en haar lidstaten over te gaan tot ondertekening van het protocol bij de Euro-mediterrane overeenkomst tot instelling van een associatie tussen de Europese Gemeenschap en haar lidstaten, enerzijds, en de Staat Israël, anderzijds, in verband met de toetreding van de Tsjechische Republiek, de Republiek Estland, de Republiek Cyprus, de Republiek Letland, de Republiek Litouwen, de Republiek Hongarije, de Republiek Malta, de Republiek Polen, de Republiek Slovenië en de Slowaakse Republiek tot de Europese Unie. Artikel 2 De Europese Gemeenschap en haar lidstaten passen de bepalingen van het protocol voorlopig toe, onder voorbehoud van sluiting. Gedaan te Brussel, 31 januari 2005. Voor de Raad De voorzitter J. ASSELBORN ( 1 ) PB L 147 van 21.6.2000, blz. 3 .",
  "source": "EUR LEX"
}