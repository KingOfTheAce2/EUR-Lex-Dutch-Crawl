{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0158:NL:HTML\">",
  "content": "EUR-Lex - 31997D0158 - NL Avis juridique important | 31997D0158 97/158/EG: Beschikking van de Commissie van 13 februari 1997 tot wijziging van de grenzen van de berggebieden in Frankrijk in de zin van Richtlijn 75/268/EEG van de Raad (Slechts de tekst in de Franse taal is authentiek) Publicatieblad Nr. L 060 van 01/03/1997 blz. 0064 - 0065 BESCHIKKING VAN DE COMMISSIE van 13 februari 1997 tot wijziging van de grenzen van de berggebieden in Frankrijk in de zin van Richtlijn 75/268/EEG van de Raad (Slechts de tekst in de Franse taal is authentiek) (97/158/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 2, lid 3; Overwegende dat bij Richtlijn 75/271/EEG van de Raad (2), laatstelijk gewijzigd bij beschikking 93/238/EEG van de Commissie (3), de in Frankrijk gelegen gebieden die als berggebied in de zin van artikel 3, lid 3, van Richtlijn 75/268/EEG worden aangemerkt, zijn vastgesteld, en de criteria op grond waarvan die gebieden als zodanig worden aangemerkt, zijn vermeld; Overwegende dat de Franse regering de Commissie overeenkomstig artikel 2, lid 1, van Richtlijn 75/268/EEG heeft gemeld welke gebieden in de communautaire lijst van berggebieden zouden kunnen worden opgenomen en haar de nodige gegevens heeft verstrekt betreffende de kenmerken van deze gebieden; dat de bijzondere steunregeling voor de berggebieden tot de nieuwe gebieden zal worden uitgebreid; Overwegende dat, zoals uit bovenbedoelde mededeling van de Commissie blijkt, de bedoelde gebieden beantwoorden aan de in Richtlijn 76/401/EEG van de Commissie (4) vermelde criteria voor de aanwijzing van gebieden als bedoeld in artikel 3, lid 3, van Richtlijn 75/268/EEG; dat die gebieden derhalve in de communautaire lijst van berggebieden in de zin van artikel 3, lid 3, van Richtlijn 75/268/EEG dienen te worden opgenomen; Overwegende dat deze wijzigingen niet tot gevolg hebben dat de oppervlakte cultuurgrond van het geheel van de probleemgebieden van Frankrijk met meer dan 1,5 % van de oppervlakte cultuurgrond van dat land wordt uitgebreid; Overwegende dat de in deze beschikking vervatte maatregelen in overeenstemming zijn met het advies van het ComitÃ© voor de landbouwstructuur en de plattelandsontwikkeling, HEEFT DE VOLGENDE BESCHIKKING GEGEVEN: Artikel 1 De in de bijlage bij Richtlijn 75/271/EEG opgenomen communautaire lijst van berggebieden in Frankrijk wordt aangevuld met de in de bijlage bij deze beschikking opgenomen lijst. Artikel 2 Deze beschikking is gericht tot de Franse Republiek. Gedaan te Brussel, 13 februari 1997. Voor de Commissie Franz FISCHLER Lid van de Commissie (1) PB nr. L 128 van 19. 5. 1975, blz. 1. (2) PB nr. L 128 van 19. 5. 1975, blz. 33. (3) PB nr. L 108 van 1. 5. 1993, blz. 134. (4) PB nr. L 108 van 24. 4. 1976, blz. 22. BIJLAGE Berggebieden als bedoeld in artikel 3, lid 3, van Richtlijn 75/268/EEG >RUIMTE VOOR DE TABEL>",
  "source": "EUR LEX"
}