{
  "url": "http://www.w3.org/1999/xhtml\">",
  "content": "L_2004311NL.01002301.xml 8.10.2004 NL Publicatieblad van de Europese Unie L 311/23 VERORDENING (EG) N r. 1744/2004 VAN DE COMMISSIE van 7 oktober 2004 tot wijziging van Verordening (EG) nr. 1490/2002 wat de vervanging van een als rapporteur optredende lidstaat betreft (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 8, lid 2, tweede alinea, Overwegende hetgeen volgt: (1) Overeenkomstig Richtlijn 91/414/EEG moet de Commissie een werkprogramma uitvoeren om geleidelijk de werkzame stoffen te onderzoeken die twee jaar na de datum van kennisgeving van die richtlijn op de markt zijn. (2) Bij Verordening (EG) nr. 451/2000 ( 2 ) en Verordening (EG) nr. 1490/2002 ( 3 ) van de Commissie is voorzien in de derde fase van het werkprogramma. (3) Artikel 10, lid 3, van Verordening (EG) nr. 1490/2002 verwijst naar de mogelijkheid om een stof aan een andere lidstaat toe te wijzen, als de als rapporteur optredende lidstaat niet in staat is de vastgestelde termijn voor indiening van het ontwerp-evaluatieverslag bij de EAVV in acht te nemen. (4) Frankrijk heeft de Commissie ervan in kennis gesteld dat het niet in staat is het ontwerp-evaluatieverslag voor de stof teflubenzuron binnen de in artikel 10, lid 1, van die verordening vastgestelde termijn in te dienen. Het Verenigd Koninkrijk heeft zich bereid verklaard als rapporteur voor deze werkzame stof op te treden. De nieuwe als rapporteur optredende lidstaat moet voldoende tijd worden gegeven voor de opstelling van het ontwerp-evaluatieverslag en bijgevolg moet deze stof worden verplaatst van deel A naar deel B van bijlage I. (5) Verordening (EG) nr. 1490/2002 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1490/2002 wordt als volgt gewijzigd: 1) In deel A worden de gegevens voor teflubenzuron geschrapt. 2) In deel B worden de volgende gegevens in alfabetische volgorde ingevoegd: „Teflubenzuron – Verenigd Koninkrijk – BAS-BE”. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 oktober 2004. Voor de Commissie David BYRNE Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2004/71/EG van de Commissie ( PB L 127 van 29.4.2004, blz. 104 ). ( 2 ) PB L 55 van 29.2.2000, blz. 25 . Verordening laatstelijk gewijzigd bij Verordening (EG) nr. 1044/2003 ( PB L 151 van 19.6.2003, blz. 32 ). ( 3 ) PB L 224 van 21.8.2002, blz. 23 . Verordening gewijzigd bij Verordening (EG) nr. 1044/2003.",
  "source": "EUR LEX"
}