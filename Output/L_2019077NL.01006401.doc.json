{
  "url": "http://www.w3.org/1999/xhtml\">",
  "content": "L_2019077NL.01006401.xml 20.3.2019 NL Publicatieblad van de Europese Unie L 77/64 UITVOERINGSVERORDENING (EU) 2019/445 VAN DE COMMISSIE van 19 maart 2019 houdende wijziging van Uitvoeringsverordening (EU) nr. 367/2014 tot vaststelling van het nettosaldo dat voor de uitgaven uit het ELGF beschikbaar is DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 1 ) , en met name artikel 16, lid 2, Overwegende hetgeen volgt: (1) Bij Uitvoeringsverordening (EU) nr. 367/2014 van de Commissie ( 2 ) is het nettosaldo vastgesteld dat voor uitgaven uit het Europees Landbouwgarantiefonds (ELGF) beschikbaar is, alsook de bedragen die voor de begrotingsjaren 2014 tot en met 2020 voor het Europees Landbouwfonds voor plattelandsontwikkeling (Elfpo) beschikbaar zijn op grond van artikel 10 quater, lid 2, artikel 136, artikel 136 bis en artikel 136 ter van Verordening (EG) nr. 73/2009 van de Raad ( 3 ) en op grond van artikel 7, lid 2, artikel 14 en artikel 66, lid 1, van Verordening (EU) nr. 1307/2013 van het Europees Parlement en de Raad ( 4 ) . (2) Overeenkomstig artikel 11, lid 6, van Verordening (EU) nr. 1307/2013 heeft Litouwen de Commissie uiterlijk op 1 augustus 2018 in kennis gesteld van zijn besluit om de rechtstreekse betalingen met 360 000 EUR te verlagen, alsook van de geraamde opbrengst van die verlaging voor het kalenderjaar 2019, die beschikbaar moet worden gesteld als aanvullende steun voor maatregelen in het kader van plattelandsontwikkeling. De desbetreffende nationale maxima zijn aangepast bij Gedelegeerde Verordening (EU) 2019/71 van de Commissie ( 5 ) . (3) Overeenkomstig artikel 3, lid 1, van Verordening (EU, Euratom) nr. 1311/2013 van de Raad ( 6 ) moet het in bijlage I bij die verordening vastgestelde submaximum van het meerjarig financieel kader voor marktgerelateerde uitgaven en rechtstreekse betalingen ingevolge de overdrachten tussen het Elfpo en de rechtstreekse betalingen worden aangepast in het kader van de technische aanpassingen krachtens artikel 6, lid 1, van die verordening. (4) Als gevolg van die wijzigingen is een aanpassing nodig van het voor het ELGF beschikbare nettosaldo zoals vastgesteld bij Uitvoeringsverordening (EU) nr. 367/2014. Duidelijkheidshalve moeten de voor het Elfpo beschikbaar te stellen bedragen ook worden bekendgemaakt. (5) Uitvoeringsverordening (EU) nr. 367/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 367/2014 wordt vervangen door de tekst in de bijlage bij deze verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 maart 2019. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 549 . ( 2 ) Uitvoeringsverordening (EU) nr. 367/2014 van de Commissie van 10 april 2014 tot vaststelling van het nettosaldo dat voor de uitgaven uit het ELGF beschikbaar is ( PB L 108 van 11.4.2014, blz. 13 ). ( 3 ) Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 ( PB L 30 van 31.1.2009, blz. 16 ). ( 4 ) Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( PB L 347 van 20.12.2013, blz. 608 ). ( 5 ) Gedelegeerde Verordening (EU) 2019/71 van de Commissie van 9 november 2018 tot wijziging van bijlage I bij Verordening (EU) nr. 1305/2013 van het Europees Parlement en de Raad en van bijlage III bij Verordening (EU) nr. 1307/2013 van het Europees Parlement en de Raad ( PB L 16 van 18.1.2019, blz. 1 ). ( 6 ) Verordening (EU, Euratom) nr. 1311/2013 van de Raad van 2 december 2013 tot bepaling van het meerjarig financieel kader voor de jaren 2014-2020 ( PB L 347 van 20.12.2013, blz. 884 ). BIJLAGE „BIJLAGE (in miljoen EUR — lopende prijzen) Begrotingsjaar Voor het Elfpo ter beschikking gestelde bedragen Uit het Elfpo overgedragen bedragen Nettosaldo dat voor uitgaven uit het ELGF ter beschikking is Artikel 10 ter van Verordening (EG) nr. 73/2009 Artikel 136 van Verordening (EG) nr. 73/2009 Artikel 136 ter van Verordening (EG) nr. 73/2009 Artikel 66 van Verordening (EU) nr. 1307/2013 Artikel 136 bis, lid 1, van Verordening (EG) nr. 73/2009 en artikel 14, lid 1, van Verordening (EU) nr. 1307/2013 Artikel 7, lid 2, van Verordening (EU) nr. 1307/2013 Artikel 136 bis, lid 2, van Verordening (EG) nr. 73/2009 en artikel 14, lid 2, van Verordening (EU) nr. 1307/2013 2014 296,300 51,600 4,000 43 778,100 2015 51,600 4,000 621,999 499,384 44 189,785 2016 4,000 1 138,146 108,659 573,047 43 950,242 2017 4,000 1 174,732 111,026 572,440 44 145,682 2018 4,000 1 184,257 110,213 571,820 44 162,350 2019 4,000 1 491,459 111,358 571,158 43 880,341 2020 4,000 1 507,843 112,401 570,356 43 887,112 ”",
  "source": "EUR LEX"
}