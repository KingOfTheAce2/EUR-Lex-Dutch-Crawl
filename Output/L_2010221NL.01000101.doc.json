{
  "url": "http://www.w3.org/1999/xhtml\">",
  "content": "L_2010221NL.01000101.xml 24.8.2010 NL Publicatieblad van de Europese Unie L 221/1 BESLUIT 2010/464/GBVB VAN DE RAAD van 6 augustus 2010 betreffende de ondertekening en sluiting van de Overeenkomst tussen de Europese Unie en de Republiek Uganda over de status van de door de Europese Unie geleide missie in Uganda DE RAAD VAN DE EUROPESE UNIE, Gelet op het Verdrag betreffende de Europese Unie (VEU), en met name op artikel 37, en het Verdrag betreffende de werking van de Europese Unie (VWEU), met name artikel 218, lid 5 en lid 6, eerste alinea, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid (HV), Overwegende hetgeen volgt: (1) Op 15 februari 2010 heeft de Raad Besluit 2010/96/GBVB aangenomen betreffende een militaire missie van de Europese Unie om de Somalische veiligheidstroepen te helpen opleiden (EUTM Somalië) ( 1 ) . (2) Artikel 9 van voornoemd besluit bepaalt dat over de status van de eenheden en het personeel onder EU-leiding, inclusief de voorrechten en immuniteiten en overige waarborgen die nodig zijn voor de uitvoering en de soepele werking van hun opdracht, een overeenkomst kan worden gesloten overeenkomstig artikel 37 van het VEU en volgens de procedure van artikel 218, lid 3, van het VWEU. (3) Na machtiging door de Raad op 11 maart 2010 heeft de hoge vertegenwoordiger, bijgestaan door het secretariaat-generaal van de Raad, onderhandelingen gevoerd over een overeenkomst tussen de Europese Unie en de Republiek Uganda over de status van de door de Europese Unie geleide missie in Uganda (hierna „de overeenkomst genoemd”). (4) De overeenkomst moet worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Republiek Uganda over de status van de door de Europese Unie geleide missie in Uganda wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt hierbij gemachtigd de persoon aan te wijzen die bevoegd is de overeenkomst te ondertekenen, teneinde de Unie te binden. Artikel 3 Dit besluit wordt van kracht op de datum van vaststelling. Gedaan te Brussel, 6 augustus 2010. Voor de Raad De voorzitter S. VANACKERE ( 1 ) PB L 44 van 19.2.2010, blz. 16 .",
  "source": "EUR LEX"
}