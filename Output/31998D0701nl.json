{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0701:NL:HTML\">",
  "content": "EUR-Lex - 31998D0701 - NL Avis juridique important | 31998D0701 98/701/JBZ: Besluit van de Raad van 3 december 1998 betreffende gemeenschappelijke normen voor het invullen van het uniform model voor verblijfstitels Publicatieblad Nr. L 333 van 09/12/1998 blz. 0008 - 0016 BESLUIT VAN DE RAAD van 3 december 1998 betreffende gemeenschappelijke normen voor het invullen van het uniform model voor verblijfstitels (98/701/JBZ) DE RAAD VAN DE EUROPESE UNIE, Gelet op Gemeenschappelijk Optreden 97/11/JBZ inzake een uniform model voor verblijfstitels (1), inzonderheid op artikel 2, lid 1, Overwegende dat gemeenschappelijke normen moeten worden vastgesteld voor het invullen van dat model, teneinde de uniformiteit ervan te waarborgen; Overwegende dat dit besluit de bevoegdheid van de lidstaten inzake de erkenning van staten en territoriale eenheden en van paspoorten en reisdocumenten van die staten of eenheden onverlet laat; dat de toewijzing van codes in het aanhangsel bij dit besluit van zuiver administratieve aard is en niet van invloed is op de bepaling van de nationaliteit van personen uit derde landen die in de Gemeenschap verblijven, BESLUIT: Artikel 1 Bij de afgifte wordt het uniform model voor verblijfstitels ingevuld overeenkomstig de voorschriften in de bijlage bij dit besluit. Artikel 2 De in de bijlage en in het aanhangsel bij dit besluit opgenomen voorschriften en codes worden ten minste één keer per jaar door de Raad opnieuw bezien om deze eventueel aan te passen. Artikel 3 Dit besluit treedt in werking op de dag volgende op die van zijn bekendmaking in het Publicatieblad. Gedaan te Brussel, 3 december 1998. Voor de Raad De Voorzitter K. SCHLÖGL (1) PB L 7 van 10. 1. 1997, blz. 1. BIJLAGE I. VOORSCHRIFTEN VOOR HET INVULLEN VAN DE ZONE VOOR GEMEENSCHAPPELIJKE GEGEVENS OP DE ZELFKLEVER VAN HET UNIFORM MODEL VOOR VERBLIJFSTITELS Het model van de zelfklever is het ID2-model (stemt overeen met de afmetingen voor kaarten van het type ID2 (ISO 7810)). Er dienen acht afdelingen te worden ingevuld, in voorkomend geval overeenkomstig de volgende technische specificaties. 1. Nummer van de verblijfstitel Hier komt het - speciaal beveiligde - documentnummer te staan (voorafgegaan door een kenletter), overeenkomstig deel 1, punt 3.7 (beginletter(s) als aangegeven in punt 3.2), van technische specificaties. 2. Naam Hier worden de naam/namen en de voornaam/voornamen (in deze volgorde) vermeld. De naam/namen en de voornaam/voornamen op het document waarop de zelfklever wordt geplakt, moeten volledig overeenstemmen met die op de zelfklever zelf. 3. \"Geldig tot\" Hier wordt vermeld tot wanneer het document geldig is of zo nodig met een woord of een code aangegeven dat het onbeperkt geldig is. De lidstaten delen het secretariaat-generaal van de Raad de verschillende in de vorige alinea bedoelde woorden of codes mee opdat het secretariaat een lijst kan opstellen en aan alle lidstaten toezenden. Deze lijst kan dienen als extra instrument voor het opsporen van vervalsingen. Een datum tot wanneer het document geldig is, moet bestaan uit drie door streepjes gescheiden groepen van twee cijfers, in deze volgorde: twee voor de dag, twee voor de maand en twee voor het jaar; het eerste cijfer is 0 wanneer het getal lager is dan tien (bv. 15-01-96: 15 januari 1996). 4. Plaats en datum van afgifte Hier worden de plaats en datum van afgifte van de verblijfstitel vermeld. De datum van afgifte moet bestaan uit drie door streepjes gescheiden groepen van twee cijfers, in de volgorde als bepaald in punt 3, derde alinea. 5. Soort titel Hier wordt vermeld welke soort verblijfstitel de lidstaat aan de onderdaan van een derde land heeft afgegeven. Gezien de verschillen tussen de wetgevingen van de lidstaten is het niet wenselijk deze afdeling te harmoniseren. De lidstaten delen het secretariaat-generaal van de Raad echter mee welke vermeldingen zij in deze afdeling opnemen; dan kan het secretariaat een lijst maken en aan alle lidstaten toezenden. Deze lijst kan als extra instrument dienen voor het opsporen van vervalsingen. 6. Bijzonderheden In deze afdeling kunnen de lidstaten voor nationaal gebruik gegevens en aanwijzingen vermelden met betrekking tot hun regelgeving inzake onderdanen van derde landen, waaronder aanwijzingen over een eventuele werkvergunning en het paspoortnummer. De lidstaten delen het secretariaat-generaal van de Raad mee welke vaste vermeldingen zij in deze afdeling opnemen; dan kan het secretariaat een lijst opstellen en aan alle lidstaten toezenden. Deze lijst kan als extra instrument dienen voor het opsporen van vervalsingen. 7. Datum, handtekening, autorisatie Hier kunnen - voorzover nodig - het stempel en de handtekening van de afgevende instantie en/of de handtekening van de houder worden geplaatst. Indien deze afdeling wordt gebruikt, moet de datum bestaan uit drie door streepjes gescheiden groepen van twee cijfers, in de volgorde als bepaald in punt 3, derde alinea. Indien de nationale voorschriften of de praktijk van de betreffende lidstaat een stempel van de afgevende instantie vereisen, is het wenselijk dit stempel, horizontaal gezien, in de rechthoek tussen de rechterzijde van de zelfklever en de afdeling \"Bijzonderheden\" en, verticaal gezien, tussen het embleem van de lidstaat en de machineleesbare zone aan te brengen. Tevens is het wenselijk om hiervoor een stempel te gebruiken dat bestaat uit een rechthoek van 1 cm hoog en 2,5 cm breed, met de naam van de instantie van afgifte van de verblijfstitel, de handtekening en/of de datum; voor en achter de handtekening en/of de datum staan drie evenwijdige horizontale lijnen, waarvan de middelste half zo lang is als de andere twee. 8. Machineleesbare zone De zone voor machineleesbare informatie (met inbegrip van de codes betreffende de nationaliteit of andere status) wordt ingevuld in overeenstemming met de normen van de Internationale Burgerluchtvaartorganisatie (ICAO), zoals bepaald in de technische specificatie. Op de tweede regel wordt hetzij het nummer van de verblijfstitel vermeld, hetzij het paspoortnummer. De drie codes betreffende de nationaliteit of de status van de verblijfstitelhouder worden vermeld overeenkomstig de in het aanhangsel opgenomen lijst. De lidstaten delen het secretariaat-generaal van de Raad mee of zij voornemens zijn het nummer van de verblijfstitel of het paspoortnummer te vermelden. Het secretariaat zal die informatie meedelen aan alle lidstaten. II. VOORSCHRIFTEN VOOR HET INVULLEN VAN DE ZONE VOOR GEMEENSCHAPPELIJKE GEGEVENS OP HET ZELFSTANDIGE DOCUMENT VAN HET UNIFORM MODEL VOOR VERBLIJFSTITELS Het model dat wordt aangenomen voor het zelfstandige document is het ID1-of ID2- model volgens ISO-norm 7810.1995. In beide modellen moeten twaalf afdelingen worden ingevuld, in voorkomend geval overeenkomstig de technische specificaties. A. RECTO 1. Nummer van de verblijfstitel In deze ruimte komt het nummer van het document voorafgegaan door een codeletter, overeenkomstig deel 2 van punt 3.2 (beginletter(s) als aangegeven in deel 1, punt 3.2) van de technische specificaties. 2. Naam Hier worden de naam/namen en de voornaam/voornamen (in deze volgorde) vermeld. 3. \"Geldig tot\" Hier wordt vermeld tot wanneer het document geldig is of zo nodig met een woord of een code aangegeven dat het onbeperkt geldig is. De lidstaten delen het secretariaat-generaal van de Raad de verschillende in de vorige alinea bedoelde woorden of codes mee opdat het secretariaat een lijst kan opstellen en aan alle lidstaten toezenden. Deze lijst kan dienen als extra instrument voor het opsporen van vervalsingen. Een datum tot wanneer het document geldig is, moet bestaan uit drie door streepjes gescheiden groepen van twee cijfers, in deze volgorde: twee voor de dag, twee voor de maand en twee voor het jaar; het eerste cijfer is 0 wanneer het getal lager is dan tien (bv. 15-01-96: 15 januari 1996). 4. Plaats en datum van afgifte Hier worden de plaats en datum van afgifte van de verblijfstitel vermeld. De datum van afgifte moet bestaan uit drie door streepjes gescheiden groepen van twee cijfers, in de volgorde als bepaald in punt 3, derde alinea. 5. Soort titel Hier wordt vermeld welke soort verblijfstitel de lidstaat aan de onderdaan van een derde land heeft afgegeven. Gezien de verschillen tussen de wetgevingen van de lidstaten is het niet wenselijk deze afdeling te harmoniseren. De lidstaten delen het secretariaat-generaal van de Raad mee welke vermeldingen zij in deze afdeling opnemen opdat het secretariaat een lijst kan opstellen en aan alle lidstaten toezenden. Deze lijst kan dienen als extra instrument voor het opsporen van vervalsingen. 6. Bijzonderheden In deze afdeling kunnen de lidstaten voor nationaal gebruik gegevens en aanwijzingen vermelden met betrekking tot hun regelgeving inzake onderdanen van derde landen, waaronder aanwijzingen met betrekking tot een eventuele werkvergunning. De lidstaten delen het secretariaat-generaal van de Raad mee welke vaste vermeldingen zij in deze afdeling opnemen opdat het secretariaat een lijst kan opstellen en aan alle lidstaten toezenden. Deze lijst kan dienen als extra middel voor het opsporen van vervalsingen. 7. Datum, handtekening, machtiging Hier kunnen - voorzover nodig - het stempel en de handtekening van de afgevende instantie en/of de handtekening van de houder worden geplaatst. Indien deze afdeling wordt gebruikt, moet de datum bestaan uit drie door streepjes gescheiden groepen van twee cijfers, in de volgorde als bepaald in punt 3, derde alinea. Indien de nationale voorschriften of de praktijk van de betrokken lidstaat een stempel van de afgevende instantie vereisen, is het wenselijk dit stempel, horizontaal gezien, in de rechthoek tussen de rechterzijde van het zelfstandige document en de afdeling \"Bijzonderheden\" en, verticaal gezien, tussen het embleem van de lidstaat en de onderzijde van de kaart van het ID1-model of de machineleesbare zone van het ID2-model aan te brengen. Tevens is het wenselijk om hiervoor een stempel te gebruiken dat bestaat uit een rechthoek van 1 cm hoog en 2,5 cm breed (1), met de naam van de instantie van afgifte van de verblijfstitel, de handtekening en/of de datum; voor en achter de plaats van afgifte staan drie evenwijdige horizontale lijnen, waarvan de middelste half zo lang is als de andere twee. B. VERSO De achterzijde bevat plaats voor de volgende gegevens: 8. Datum en plaats van geboorte Hier worden de geboorteplaats en -datum van de houder van de verblijfstitel vermeld. De geboorteplaats is de naam van de stad (indien bekend) en het land waar de houder van de verblijfstitel geboren is. Het geboorteland moet worden vermeld omdat de houder een andere nationaliteit kan hebben dan die van zijn geboorteland. De geboortedatum moet bestaan uit drie door streepjes gescheiden groepen van twee cijfers, in de volgorde als bepaald in punt 3, derde alinea. 9. Nationaliteit Hier wordt de nationaliteit of andere status van de houder van de verblijfstitel vermeld. De nationaliteit wordt aangegeven met de naam van het land waarvan de vreemdeling onderdaan is, of er wordt een andere relevante status aangegeven, bv. Colombia. 10. Geslacht Hier wordt het geslacht van de houder van de verblijfstitel vermeld, voor de machineleesbare zone overeenkomstig de ICAO-normen. De lidstaten delen het secretariaat-generaal van de Raad mee welke vaste vermeldingen zij in deze afdeling opnemen opdat het secretariaat een lijst kan opstellen en aan alle lidstaten toezenden. Deze lijst kan als extra instrument dienen voor het opsporen van vervalsingen. 11. Bijzonderheden In deze afdeling kunnen de lidstaten voor nationaal gebruik gegevens en aanwijzingen vermelden met betrekking tot hun regelgeving inzake onderdanen van derde landen. Voorbeeld: het adres van de houder van de verblijfstitel. De lidstaten delen het secretariaat-generaal van de Raad mee welke vaste vermeldingen zij in deze afdeling opnemen opdat het secretariaat een lijst kan opstellen en aan alle lidstaten toezenden. Deze lijst kan als extra instrument dienen voor het opsporen van vervalsingen. 12. Machineleesbare zone (aan de achterzijde van het document volgens het ID1-model en aan de voorzijde van het document volgens het ID2-model) De zone voor machineleesbare informatie (met inbegrip van de codes betreffende de nationaliteit of andere status) wordt ingevuld in overeenstemming met de normen van de Internationale Burgerluchtvaartorganisatie (ICAO), zoals die zijn vermeld in de technische specificatie. De drie codes betreffende de nationaliteit of de status van de verblijfstitelhouder worden vermeld overeenkomstig de in het aanhangsel opgenomen lijst. Aanhangsel >RUIMTE VOOR DE TABEL> >RUIMTE VOOR DE TABEL> (1) Voor het formaat ID1 moeten deze afmetingen door twee worden gedeeld.",
  "source": "EUR LEX"
}