{
  "url": "http://www.w3.org/1999/xhtml\">",
  "content": "L_2018194NL.01002101.xml 31.7.2018 NL Publicatieblad van de Europese Unie L 194/21 VERORDENING (EU) 2018/1070 VAN DE RAAD van 26 juli 2018 tot wijziging van Verordening (EU) 2017/1970 tot vaststelling, voor 2018, van de vangstmogelijkheden voor bepaalde visbestanden en groepen visbestanden in de Oostzee DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) Bij Verordening (EU) 2017/1970 van de Raad ( 1 ) zijn onder meer de vangstmogelijkheden voor haring in de ICES-deelsectoren 30-31 („het haringbestand in de Botnische Golf”) vastgesteld in overeenstemming met Verordening (EU) 2016/1139 van het Europees Parlement en de Raad ( 2 ) . (2) Verordening (EU) 2016/1139 is gewijzigd bij Verordening (EU) 2018/976 ( 3 ) wat betreft het haringbestand in de Botnische Golf, rekening houdend met de meest recente wetenschappelijke informatie die door ICES is verstrekt. (3) Als gevolg van die wijziging van Verordening (EU) 2016/1139 moeten de vangstmogelijkheden voor het haringbestand in de Botnische Golf worden verhoogd. (4) Verordening (EU) 2017/1970 moet daarom dienovereenkomstig worden gewijzigd. (5) Het voornaamste visseizoen voor de haringvisserij met tonnara's begint in mei. Opdat de lidstaten de vangstmogelijkheden op nationaal niveau zo spoedig mogelijk kunnen toewijzen, moet deze verordening op de dag na die van de bekendmaking ervan in werking treden, HEEFT DE VOLGENDE VERORDENING VASTGESTELD: Artikel 1 In de bijlage bij Verordening (EU) 2017/1970 wordt de tabel voor haring in de ICES-deelsectoren 30-31 vervangen door de volgende tabel: „ Soort: Haring Clupea harengus Gebied: Deelsectoren 30-31 (HER/30/31.) Finland 78 351 Zweden 17 215 Unie 95 566 TAC 95 566 Analytische TAC&#x201D; Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 2018. Voor de Raad De voorzitter G. BLÜMEL ( 1 ) Verordening (EU) 2017/1970 van de Raad van 27 oktober 2017 tot vaststelling, voor 2018, van de vangstmogelijkheden voor bepaalde visbestanden en groepen visbestanden in de Oostzee en tot wijziging van Verordening (EU) 2017/127 ( PB L 281 van 31.10.2017, blz. 1 ). ( 2 ) Verordening (EU) 2016/1139 van het Europees Parlement en de Raad van 6 juli 2016 tot vaststelling van een meerjarenplan voor de kabeljauw-, haring- en sprotbestanden in de Oostzee en de visserijen die deze bestanden exploiteren, tot wijziging van Verordening (EG) nr. 2187/2005 van de Raad en tot intrekking van Verordening (EG) nr. 1098/2007 van de Raad ( PB L 191 van 15.7.2016, blz. 1 ). ( 3 ) Verordening (EU) 2018/976 van het Europees Parlement en de Raad van 4 juli 2018 tot wijziging van Verordening (EU) 2016/1139 wat betreft de bandbreedtes voor de visserijsterfte en het vrijwaringsniveau voor bepaalde haringbestanden in de Oostzee ( PB L 179 van 16.7.2018, blz. 76 ).",
  "source": "EUR LEX"
}