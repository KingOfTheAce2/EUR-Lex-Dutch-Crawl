{
  "url": "http://www.w3.org/1999/xhtml\"><!--",
  "content": "L_2015339NL.01000101.xml 24.12.2015 NL Publicatieblad van de Europese Unie L 339/1 BESLUIT (EU) 2015/2453 VAN DE RAAD van 8 december 2015 betreffende de sluiting, namens de Europese Unie, van het wijzigingsprotocol bij de Overeenkomst tussen de Europese Gemeenschap en het Vorstendom Liechtenstein waarbij wordt voorzien in maatregelen van gelijke strekking als die welke zijn vervat in Richtlijn 2003/48/EG van de Raad betreffende belastingheffing op inkomsten uit spaargelden in de vorm van rentebetaling DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 115 in samenhang met artikel 218, lid 6, onder b), en artikel 218, lid 8, tweede alinea, Gezien het voorstel van de Europese Commissie, Gezien het advies van het Europees Parlement ( 1 ) , Na raadpleging van de Europese Toezichthouder voor gegevensbescherming, Overwegende hetgeen volgt: (1) Overeenkomstig Besluit (EU) 2015/1994 van de Raad ( 2 ) is op 28 oktober 2015 het wijzigingsprotocol bij de Overeenkomst tussen de Europese Gemeenschap en het Vorstendom Liechtenstein waarbij wordt voorzien in maatregelen van gelijke strekking als die welke zijn vervat in Richtlijn 2003/48/EG van de Raad betreffende belastingheffing op inkomsten uit spaargelden in de vorm van rentebetaling (het „wijzigingsprotocol”), ondertekend, onder voorbehoud van sluiting op een later tijdstip. (2) De uit deze onderhandelingen voortgevloeide tekst van het wijzigingsprotocol is in overeenstemming met de door de Raad opgestelde onderhandelingsrichtsnoeren, aangezien hij de Overeenkomst tussen de Europese Gemeenschap en het Vorstendom Liechtenstein waarbij wordt voorzien in maatregelen van gelijke strekking als die welke zijn vervat in Richtlijn 2003/48/EG van de Raad betreffende belastingheffing op inkomsten uit spaargelden in de vorm van rentebetaling ( 3 ) (de „overeenkomst”) aanpast aan de recentste internationale ontwikkelingen inzake de automatische uitwisseling van inlichtingen, namelijk aan de mondiale standaard voor automatische uitwisseling van inlichtingen over financiële rekeningen in fiscale aangelegenheden, die is ontwikkeld door de Organisatie voor Economische Samenwerking en Ontwikkeling (OESO). De Unie, haar lidstaten en het Vorstendom Liechtenstein hebben actief bijgedragen aan de werkzaamheden van het Mondiaal Forum van de OESO om de ontwikkeling en tenuitvoerlegging van die standaard te ondersteunen. De tekst van de overeenkomst zoals gewijzigd bij het wijzigingsprotocol is de rechtsgrondslag voor de toepassing van de mondiale standaard in de betrekkingen tussen de Europese Unie en het Vorstendom Liechtenstein. (3) Het wijzigingsprotocol dient te worden goedgekeurd, HEEFT HET VOLGENDE BESLUIT VASTGESTELD: Artikel 1 Het wijzigingsprotocol bij de Overeenkomst tussen de Europese Gemeenschap en het Vorstendom Liechtenstein waarbij wordt voorzien in maatregelen van gelijke strekking als die welke zijn vervat in Richtlijn 2003/48/EG van de Raad betreffende belastingheffing op inkomsten uit spaargelden in de vorm van rentebetaling, wordt namens de Europese Unie goedgekeurd. De tekst van het wijzigingsprotocol is aan dit besluit gehecht. Artikel 2 1.   De voorzitter van de Raad verricht namens de Unie de kennisgeving bedoeld in artikel 2, lid 1, van het wijzigingsprotocol ( 4 ) . 2.   De Commissie stelt het Vorstendom Liechtenstein en de lidstaten in kennis van de kennisgevingen die worden verricht overeenkomstig artikel l, lid l, onder d), van de overeenkomst, zoals die uit het wijzigingsprotocol voortvloeit. Artikel 3 Dit besluit treedt in werking op de datum van vaststelling. Gedaan te Brussel, 8 december 2015. Voor de Raad De voorzitter P. GRAMEGNA ( 1 ) Advies van 2 december 2015 (nog niet bekendgemaakt in het Publicatieblad). ( 2 ) Besluit (EU) 2015/1994 van de Raad van 26 oktober 2015 betreffende de ondertekening, namens de Europese Unie, van het wijzigingsprotocol bij de Overeenkomst tussen de Europese Gemeenschap en het Vorstendom Liechtenstein waarbij wordt voorzien in maatregelen van gelijke strekking als die welke zijn vervat in Richtlijn 2003/48/EG van de Raad betreffende belastingheffing op inkomsten uit spaargelden in de vorm van rentebetaling ( PB L 290 van 6.11.2015, blz. 16 ). ( 3 ) PB L 379 van 24.12.2004, blz. 84 . ( 4 ) De datum van inwerkingtreding van het wijzigingsprotocol zal door het secretariaat-generaal van de Raad in het Publicatieblad worden bekendgemaakt.",
  "source": "EUR LEX"
}