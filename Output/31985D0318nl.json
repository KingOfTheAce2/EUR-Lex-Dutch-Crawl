{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0318:NL:HTML\">",
  "content": "EUR-Lex - 31985D0318 - NL Avis juridique important | 31985D0318 85/318/EEG: Beschikking van de Commissie van 11 juni 1985 betreffende de gebieden als bedoeld in artikel 2, lid 3, van Verordening (EEG) nr. 2616/80 tot instelling van een specifieke communautaire actie voor regionale ontwikkeling om bij te dragen tot de uitschakeling van de hinderpalen voor de ontwikkeling van nieuwe economische activiteiten in sommige door de herstructurering van de ijzer- en staalindustrie getroffen zones (Slechts de tekst in de Franse taal is authentiek) Publicatieblad Nr. L 167 van 27/06/1985 blz. 0049 - 0049 ***** BESCHIKKING  VAN DE COMMISSIE van 11 juni 1985 betreffende de gebieden als bedoeld in artikel 2, lid 3, van Verordening (EEG) nr. 2616/80 tot instelling van een specifieke communautaire actie voor regionale ontwikkeling om bij te dragen tot de uitschakeling van de hinderpalen voor de ontwikkeling van nieuwe economische activiteiten in sommige door de herstructurering van de ijzer- en staalindustrie getroffen zones (Slechts de tekst in de Franse taal is authentiek) (85/318/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2616/80 van de Raad van 7 oktober 1980 tot instelling van een specifieke communautaire actie voor regionale ontwikkeling om bij te dragen tot de uitschakeling van de hinderpalen voor de ontwikkeling van nieuwe economische activiteiten in sommige door de herstructurering van de ijzer- en staalindustrie getroffen zones (1), gewijzigd bij Verordening (EEG) nr. 216/84 (2), inzonderheid op artikel 2, lid 3, Overwegende dat die bij Verordening (EEG) nr. 2616/80 ingestelde specifieke actie nu reeds van toepassing is in de zones genoemd in artikel 2, lid 2, van die verordening; Overwegende dat in artikel 2, lid 3, van Verordening (EEG) nr. 2616/80 is bepaald dat de specifieke actie eveneens van toepassing is in de zones die in beginsel aan de criteria voldoen bedoeld in artikel 2, lid 1, sub a), b) en f), van dezelfde verordening, zodra de Commissie haar standpunt bepaalt over de programma's voor de herstructurering van de ijzer- en staalindustrie die door de Lid-Staten op grond van Beschikking nr. 2320/81/EGKS van de Commissie van 7 augustus 1981 tot invoering van communautaire regels voor steun aan de ijzer- en staalindustrie (3) worden ingediend; Overwegende dat Frankrijk zijn programma voor de herstructurering van de ijzer- en staalindustrie heeft ingediend; dat de Commissie daarover haar standpunt heeft bepaald; Overwegende dat met betrekking tot de zones waarin een specifieke actie kan worden toegepast, door de betrokken Lid-Staat een aanvraag moet worden ingediend; dat Frankrijk een dergelijke aanvraag tot de Commissie heeft gericht; Overwegende dat de departementen Nord, Meurthe-et-Moselle, Moselle, de arrondissementen Autun en Charolles in het departement Saône-et-Loire en de arrondissementen Charleville-Mézières en Sedan in het departement Ardennes aan de hierboven genoemde criteria voldoen, HEEFT DE VOLGENDE BESCHIKKING GEGEVEN: Artikel 1 De zones bedoeld in artikel 2, lid 3, van Verordening (EEG) nr. 2616/80 zijn in Frankrijk de departementen Nord, Meurthe-et-Moselle, Moselle, de arrondissementen Autun en Charolles in het departement Saône-et-Loire en de arrondissementen Charleville-Mézières en Sedan in het departement Ardennes. Artikel 2 Deze beschikking is gericht tot de Franse Republiek. Gedaan te Brussel, 11 juni 1985. Voor de Commissie Grigoris VARFIS Lid van de Commissie (1) PB nr. L 271 van 15. 10. 1980, blz. 9. (2) PB nr. L 27 van 31. 1. 1984, blz. 9. (3) PB nr. L 228 van 13. 8. 1981, blz. 14.",
  "source": "EUR LEX"
}