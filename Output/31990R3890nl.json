{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R3890:NL:HTML\">",
  "content": "EUR-Lex - 31990R3890 - NL Avis juridique important | 31990R3890 Verordening (EEG) nr. 3890/90 van de Commissie van 27 december 1990 houdende conservatoire maatregelen in de sector schapevlees Publicatieblad Nr. L 367 van 29/12/1990 blz. 0154 - 0154 Bijzondere uitgave in het Fins: Hoofdstuk 3 Deel 36 blz. 0058 Bijzondere uitgave in het Zweeds: Hoofdstuk 3 Deel 36 blz. 0058 VERORDENING (EEG) Nr. 3890/90 VAN DE COMMISSIE van 27 december 1990 houdende conservatoire maatregelen in de sector schapevlees DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 5 en 155, Overwegende dat in artikel 4, lid 2, van Verordening (EEG) nr. 3013/89 van de Raad van 25 september 1989 houdende een gemeenschappelijke ordening der markten in de sector schape- en geitevlees (1) is bepaald dat de communautaire notering van de communautaire standaardkwaliteit van geslachte schapen, vers of gekoeld, uiterlijk op 1 januari 1991 in alle Lid-Staten wordt ingesteld; Overwegende dat de Commissie een voorstel tot vaststelling van deze communautaire standaardkwaliteit heeft ingediend ; dat de Raad tot nu toe nog geen besluit ter zake genomen heeft ; dat de overgangsbepalingen van artikel 22, lid 3, van Verordening (EEG) nr. 3013/89 aan het einde van het verkoopseizoen 1990 aflopen; Overwegende dat de Commissie zich ter uitvoering van de taken die het Verdrag haar heeft toevertrouwd, genoopt ziet de conservatoire maatregelen te nemen die onontbeerlijk zijn om de continuïteit van de betrokken gemeenschappelijke marktordening te waarborgen en om verstoringen te voorkomen ; dat deze maatregelen meer bepaald ten doel moeten hebben de regeling voor de constatering van de prijzen voor geslachte schapen, vers of gekoeld, op de representatieve markten van iedere noteringszone te handhaven, alsmede de verdere toepassing van Verordening (EEG) nr. 1481/86 van de Commissie van 15 mei 1986 betreffende de vaststelling van de op de representatieve markten van de Gemeenschap geconstateerde prijzen voor geslachte lammeren, vers of gekoeld, en betreffende de constatering van de prijzen voor sommige andere kwaliteiten geslachte schapen in de Gemeenschap (2), laatstelijk gewijzigd bij Verordening (EEG) nr. 3983/89 (3); Overwegende dat met deze conservatoire maatregelen niet wordt vooruitgelopen op het latere besluit van de Raad, HEEFT DE VOLGENDE VERORDENING VASTGESTELD: Artikel 1 De prijzen van geslachte schapen, vers of gekoeld, worden op de representatieve markten van de Gemeenschap geconstateerd op basis van de prijzen die op de representatieve markten van iedere noteringszone in de zin van artikel 4, lid 1, van Verordening (EEG) nr. 3013/89 overeenkomstig artikel 22, lid 3, van die verordening zijn geconstateerd voor de verschillende categorieën geslachte schapen, vers of gekoeld. Artikel 2 Voor de vaststelling van de overeenkomstig artikel 1 geconstateerde prijs voor geslachte schapen, vers of gekoeld, geldt het bepaalde in Verordening (EEG) nr. 1481/86. Artikel 3 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing tot de datum waarop de door de Raad ter uitvoering van artikel 4, lid 2, van Verordening (EEG) nr. 3013/89 getroffen maatregelen van kracht worden. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 27 december 1990. Voor de Commissie Ray MAC SHARRY Lid van de Commissie (1) PB nr. L 289 van 7.10.1989, blz. 1. (2) PB nr. L 130 van 16.5.1986, blz. 12. (3) PB nr. L 380 van 29.12.1989, blz. 26.",
  "source": "EUR LEX"
}