{
  "url": "http://www.w3.org/1999/xhtml\">",
  "content": "L_2011320NL.01003201.xml 3.12.2011 NL Publicatieblad van de Europese Unie L 320/32 BESLUIT ATALANTA/4/2011 VAN HET POLITIEK EN VEILIGHEIDSCOMITÉ van 2 december 2011 tot benoeming van de commandant van de EU-strijdkrachten voor de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust (Atalanta) (2011/792/GBVB) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust ( 1 ) (Atalanta), en met name artikel 6, Overwegende hetgeen volgt: (1) Op grond van artikel 6, lid 1, van Gemeenschappelijk Optreden 2008/851/GBVB heeft de Raad het Politiek en Veiligheidscomité (PVC) gemachtigd besluiten te nemen inzake de benoeming van de commandant van de EU-strijdkrachten. (2) Het PVC heeft op 5 juli 2011 Besluit Atalanta/3/2011 ( 2 ) vastgesteld, waarbij viceadmiraal Thomas JUGEL werd benoemd tot commandant van de EU-strijdkrachten voor de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust. (3) De operationeel commandant van de Europese Unie heeft aanbevolen kapitein Jorge MANSO te benoemen tot nieuwe commandant van de EU-strijdkrachten voor de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust. (4) Het Militair Comité van de Europese Unie steunt deze aanbeveling. (5) Overeenkomstig artikel 5 van het Protocol nr. 22 betreffende de positie van Denemarken, dat is gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 Kapitein Jorge MANSO wordt benoemd tot commandant van de EU-strijdkrachten voor de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust. Artikel 2 Dit besluit treedt in werking op 6 december 2011. Gedaan te Brussel, 2 december 2011. Voor het Politiek en Veiligheidscomité De voorzitter O. SKOOG ( 1 ) PB L 301 van 12.11.2008, blz. 33 . ( 2 ) PB L 177 van 6.7.2011, blz. 26 .",
  "source": "EUR LEX"
}