{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R3180:NL:HTML\">",
  "content": "EUR-Lex - 31992R3180 - NL Avis juridique important | 31992R3180 Verordening (EEG) nr. 3180/92 van de Commissie van 28 oktober 1992 houdende indeling van bepaalde goederen in de gecombineerde nomenclatuur Publicatieblad Nr. L 317 van 31/10/1992 blz. 0064 - 0065 Bijzondere uitgave in het Fins: Hoofdstuk 2 Deel 8 blz. 0150 Bijzondere uitgave in het Zweeds: Hoofdstuk 2 Deel 8 blz. 0150 VERORDENING (EEG) Nr. 3180/92 VAN DE COMMISSIE  van 28 oktober 1992  houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1039/92 van de Commissie (2),  inzonderheid op artikel 9, Overwegende dat, ten einde de uniforme toepassing te waarborgen van de gecombineerde nomenclatuur die als bijlage bij voornoemde verordening is gevoegd, bepalingen dienen te worden vastgesteld voor de indeling van de in bijlage bij deze verordening  opgenomen goederen; Overwegende dat bij Verordening (EEG) nr. 2658/87 de algemene regels voor de interpretatie van de gecombineerde nomenclatuur zijn vastgesteld; dat deze regels ook van toepassing zijn op iedere andere nomenclatuur die, geheel of gedeeltelijk of met  toevoeging van onderverdelingen, de gecombineeerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer; Overwegende dat, met toepassing van genoemde algemene regels, de in kolom 1 van de tabel opgenomen in de bijlage bij deze verordening omschreven goederen dienen te worden ingedeeld onder de daarmee corresponderende GN-code vermeld in kolom 2, op grond  van de motiveringen opgenomen in kolom 3; Overwegende dat het wenselijk is dat op een door de douaneautoriteiten van de Lid-Staten verstrekte bindende tariefinlichting betreffende de indeling van goederen in het gemeenschappelijk douanetarief die niet in overeenstemming is met de bepalingen van  onderhavige verordening, door rechthebbende, gedurende drie maanden, overeenkomstig de bepalingen van artikel 6 van Verordening (EEG) nr. 3796/90 van de Commissie (3), een beroep kan worden gedaan, indien hij een overeenkomst als bedoeld bij artikel 14,  lid 3, onder a) of b), van Verordening (EEG) nr. 1715/90 van de Commissie (4) heeft afgesloten; Overwegende dat de in deze verordening vervatte maatregelen in overeenstemming zijn met het advies van het Comit√© nomenclatuur, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de tabel opgenomen in de bijlage bij deze verordening dienen in de gecombineerde nomenclatuur te worden ingedeeld onder de corresponderende GN-code vermeld in kolom 2 van voornoemde tabel. Artikel 2 Op de door de douaneautoriteiten van de Lid-Staten verstrekte bindende tariefinlichting die niet in overeenstemming is met de bepalingen van onderhavige verordening, kan, gedurende drie maanden, door rechthebbende, overeenkomstig de  bepalingen van artikel 6 van Verordening (EEG) nr. 3796/90, een beroep worden gedaan, indien hij een overeenkomst als bedoeld bij artikel 14, lid 3, onder a) of b), van Verordening (EEG) nr. 1715/90 heeft afgesloten. Artikel 3 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in  elke Lid-Staat. Gedaan te Brussel, 28 oktober 1992. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 110 van 28. 4. 1992, blz. 42. (3) PB nr. L 365 van 28. 12. 1990, blz. 17. (4) PB nr. L 160 van 26. 6. 1990, blz. 1. BIJLAGE Omschrijving van de goederen  Indeling GN-code  Motivering      (1)  (2)  (3)      Een onderdeel voor inbouw in microgolfovens, bestaande uit een printkaart die zowel de logische functies als de voeding bevat. De voeding bevat een  transformator, gelijkrichter en regelcircuit. De kaart stuurt bovendien elektronica voor temperatuurmeting en een audiotimingschakeling. De eenheid bevat ook een klok en is gemonteerd op een metalen onderstel, dat vuurvast en elektrisch isolerend is met  het oog op de veiligheid van de gebruiker, en dat een structureel onderdeel van de oven zelf vormt  8537 10 99  De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 a)  bij afdeling XVI, alsmede de tekst van de GN-codes 8537, 8537 10 en 8537 10 99",
  "source": "EUR LEX"
}