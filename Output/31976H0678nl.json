{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976H0678:NL:HTML\">",
  "content": "EUR-Lex - 31976H0678 - NL Avis juridique important | 31976H0678 76/678/EEG: Aanbeveling van de Commissie van 20 juli 1976 aan de Regering van het Koninkrijk Denemarken aangaande sommige bepalingen van een ontwerp van wet betreffende het personenvervoer over de weg Publicatieblad Nr. L 231 van 21/08/1976 blz. 0011 - 0012 ++++ AANBEVELING VAN DE COMMISSIE van 20 juli 1976 aan de Regering van het Koninkrijk Denemarken aangaande sommige bepalingen van een ontwerp van wet betreffende het personenvervoer over de weg ( 76/678/EEG ) In haar aanbeveling van 16 maart 1976 ( 1 ) aan de Regering van het Koninkrijk Denemarken constateerde de Commissie onder meer dat het haar krachtens de beschikking van de Raad van 21 maart 1962 ( 2 ) , gewijzigd bij de beschikking van de Raad van 22 november 1973 ( 3 ) , ter fine van advies voorgelegde ontwerp van wet ook maatregelen bevatte ter uitvoering van de richtlijn van de Raad van 12 november 1974 inzake de toegang tot het beroep van ondernemer van nationaal en internationaal personenvervoer over de weg ( 4 ) . Zij preciseerde dat het daarbij meer bepaald ging om de artikelen 12 , 13 , 14 , 15 en 16 en dat zij zich het recht voorbehield om zich op een later tijdstip uit te spreken over die bepalingen , waarover zij krachtens artikel 6 van genoemde richtlijn moet worden geraadpleegd . Intussen heeft de Permanente Vertegenwoordiging van het Koninkrijk Denemarken bij de Europese Gemeenschappen verzocht de voorlegging van genoemde artikelen van het ontwerp van wet aan de Commissie te beschouwen als raadpleging van de Commissie zoals bedoeld in artikel 6 van de richtlijn van 12 november 1974 . Met betrekking tot de inhoud van voornoemde artikelen van het Deense ontwerp van wet doet de Commissie de onderstaande aanbeveling : 1 . Evenals de Commissie in punt 1 van haar aanbeveling van 16 maart 1976 ervan is uitgegaan dat de andere bepalingen van het haar uit hoofde van de overlegprocedure van bovengenoemde beschikking van de Raad voorgelegde ontwerp van wet betrekking hebben op het nationale personenvervoer over de weg , gaat zij ervan uit dat de artikelen 12 , 13 , 14 , 15 en 16 van genoemde ontwerp van wet het nationale personenvervoer over de weg en meer bepaald de vaststelling van voorwaarden voor de toegang tot het beroep van vervoersondernemer betreffen . In dit verband herinnert de Commissie de Deense Regering eraan dat de maatregelen die de Lid-Staten ter uitvoering van de richtlijn van 12 november 1974 moeten treffen , ook betrekking moeten hebben op de voorwaarden voor de toegang tot het beroep van ondernemer van internationaal personenvervoer over de weg . 2 . De Commissie constateert dat volgens artikel 12 , lid 1 , van het Deense ontwerp van wet de minister van Openbare Werken bepaalt aan welke eisen een kandidaat moet voldoen om een machtiging te krijgen . Zij herinnert er in dit verband aan dat deze eisen krachtens artikel 2 , lid 1 , van voornoemde richtlijn van de Raad betrekking moeten hebben op de betrouwbaarheid , de financiële draagkracht en de vakbekwaamheid van de aanvrager , en dat ter voldoening aan het bepaalde in artikel 6 , lid 1 , van die richtlijn , de desbetreffende maatregelen na raadpleging van de Commissie voor 1 januari 1977 moeten worden vastgesteld . Zij vestigt de aandacht van de Deense Regering op het feit dat in een weigering van de machtiging , waarvan sprake is in artikel 12 , lid 2 , van het ontwerp van wet , bijgevolg niet slechts meet worden voorzien wanneer de aanvrager niet aan het vereiste in zake betrouwbaarheid voldoet , maar wanneer hij onverschillig welke van de drie bovengenoemde voorwaarden niet vervult . Voorts merkt de Commissie op dat in die zelfde bepalingen van het ontwerp van wet welke voorzien in een weigering van de machtiging aan een aanvrager die niet voldoet aan het betrouwbaarheidsvereiste , niets gezegd wordt over de verplichting voor de bevoegde overheidsinstantie om , zoals voorgeschreven bij artikel 5 , lid 1 , van de richtlijn van 22 november 1974 , haar beslissing met redenen te omkleden . Derhalve beveelt de Commissie de Deense Regering aan , de tekst van haar ontwerp van wet aan te vullen ten einde in deze leemte te voorzien . 3 . De Commissie merkt op dat volgens artikel 13 van het ontwerp van wet de machtiging slechts kan worden ingetrokken indien de vervoerder niet meer aan het betrouwbaarheidsvereiste voldoet . Onder verwijzing naar de eerste alinea van bovenstaand punt 2 herinnert zij de Deense Regering eraan dat ook moet worden voorzien in intrekking van de machtiging indien de vervoerder niet meer aan het vereiste inzake financiële draagkracht en/of vakbewaamheid voldoet . 4 . De Commissie constateert dat in artikel 14 van het ontwerp van wet wordt bepaald over welke mogelijkheden een vervoerder beschikt om zijn belangen in een bepaald geval te verdedigen wanneer de hem verleende machtiging wordt ingetrokken . Zij herinnert eraan dat de Lid-Staten krachtens artikel 5 , lid 3 , van de richtlijn van 12 november 1974 erop moeten toezien dat de belanghebbenden , in alle gevallen waarin een machtiging wordt ingetrokken , alsook wanneer een aanvraag om toegang tot het beroep van ondernemer van personenvervoer over de weg wordt afgewezen , over de mogelijkheid beschikken om hun belangen te verdedigen . Derhalve beveelt de Commissie de Deense Regering aan om artikel 14 van haar ontwerp van wet dienovereenkomstig aan te vullen . 5 . De Commissie noteert dat artikel 15 van het ontwerp van wet slechts de voorwaarden regelt waaronder de exploitatie van een onderneming voorlopig kan worden voortgezet in geval van overlijden van de vervoerder . In dit verband herinnert zij eraan dat de Lid-Staten krachtens artikel 3 , lid 1 , van de richtlijn van 12 november 1974 ook de voorwaarden moeten vaststellen waaronder de exploitatie van een onderneming voorlopig kan worden voortgezet in geval van lichamelijke of wettelijke onbekwaamheid van de natuurlijke persoon die de werkzaamheden van vervoerder verricht of van de natuurlijke persoon die voldoet aan het bepaalde in artikel 2 , lid 1 , sub a ) en c ) , van genoemde richtlijn . De Commissie beveelt de Deense Regering derhalve aan , artikel 15 van haar ontwerp van wet in die zin aan te vullen . 6 . De Commissie constateert dat het ontwerp van wet geen controlebepalingen met betrekking tot de betrokken artikelen bevat en beveelt de Deense Regering aan om na raadpleging van de Commissie in deze leemte te voorzien . Gedaan te Brussel , 20 juli 1976 . Voor de Commissie De Vice-Voorzitter Carlo SCARASCIA MUGNOZZA ( 1 ) PB nr . L 84 van 31 . 3 . 1976 , blz . 57 . ( 2 ) PB nr . 23 van 3 . 4 . 1962 , blz . 720/62 . ( 3 ) PB nr . L 347 van 17 . 12 . 1973 , blz . 48 . ( 4 ) PB nr . L 308 van 19 . 11 . 1974 , blz . 23 .",
  "source": "EUR LEX"
}