{
  "url": "http://www.w3.org/1999/xhtml\">",
  "content": "L_2021407NL.01003701.xml 17.11.2021 NL Publicatieblad van de Europese Unie L 407/37 BESLUIT (GBVB) 2021/2008 VAN DE RAAD van 16 november 2021 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 46, lid 6, Gezien Besluit (GBVB) 2017/2315 van de Raad van 11 december 2017 tot instelling van de permanente gestructureerde samenwerking (PESCO) en tot opstelling van de lijst van deelnemende lidstaten ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 11 december 2017 Besluit (GBVB) 2017/2315 vastgesteld. (2) In artikel 4, lid 2, punt e), van Besluit (GBVB) 2017/2315 is bepaald dat de Raad de lijst van projecten vaststelt die in het kader van de PESCO zullen worden ontwikkeld, en waarin blijk wordt gegeven van steun voor capaciteitsontwikkeling en het verlenen, binnen de grenzen van middelen en vermogens, van aanzienlijke steun voor operaties en missies in het kader van het gemeenschappelijk veiligheids- en defensiebeleid (GVDB). (3) De Raad heeft op 6 maart 2018 Besluit (GBVB) 2018/340 ( 2 ) vastgesteld, waarbij de lijst van projecten die in het kader van de PESCO zullen worden ontwikkeld, werd vastgesteld. (4) De Raad heeft op 6 maart 2018 ook een aanbeveling betreffende een stappenplan voor de uitvoering van de PESCO ( 3 ) (“de aanbeveling”) gedaan. (5) Volgens punt 9 van de aanbeveling moest de Raad de lijst van PESCO-projecten uiterlijk in november 2018 actualiseren door daarin de volgende reeks projecten op te nemen overeenkomstig de procedure van artikel 5 van Besluit (GBVB) 2017/2315, waarin met name is bepaald dat de hoge vertegenwoordiger van de Unie voor buitenlandse zaken en veiligheidsbeleid (“de hoge vertegenwoordiger”), aan de hand van de beoordelingen die zijn verstrekt door het PESCO-secretariaat, een aanbeveling over de vaststelling en evaluatie van PESCO-projecten kan doen met het oog op een besluit van de Raad, na militair advies van het Militair Comité van de Europese Unie (EUMC). (6) De Raad heeft op 25 juni 2018 Besluit (GBVB) 2018/909 ( 4 ) vastgesteld, waarbij een gemeenschappelijke reeks governanceregels voor PESCO-projecten werd vastgesteld. (7) De Raad heeft op 19 november 2018 Besluit (GBVB) 2018/1797 ( 5 ) vastgesteld, waarbij Besluit (GBVB) 2018/340 werd gewijzigd en geactualiseerd. (8) De Raad heeft op 14 mei 2019 een aanbeveling gedaan ter evaluatie van de voortgang die door de deelnemende lidstaten is gemaakt bij het nakomen van de verbintenissen in het kader van de PESCO ( 6 ) . (9) De Raad heeft op 12 november 2019 Besluit (GBVB) 2019/1909 ( 7 ) vastgesteld, waarbij Besluit (GBVB) 2018/340 werd gewijzigd en geactualiseerd. (10) De Raad heeft op 20 november 2020 conclusies aangenomen betreffende de strategische PESCO-evaluatie van 2020. (11) De Raad heeft op 20 november 2020 Besluit (GBVB) 2020/1746 ( 8 ) vastgesteld, waarbij Besluit (GBVB) 2018/340 werd gewijzigd en geactualiseerd. (12) De hoge vertegenwoordiger heeft op 29 september 2021 een aanbeveling aan de Raad gedaan betreffende de vaststelling en evaluatie van projectvoorstellen in het kader van de PESCO. (13) Het Politiek en Veiligheidscomité heeft op 19 oktober 2021 ingestemd met de aanbevelingen die zijn vervat in het militaire advies dat het EUMC heeft verstrekt over de aanbeveling van de hoge vertegenwoordiger betreffende de vaststelling en evaluatie van projectvoorstellen in het kader van de PESCO. (14) De Raad moet daarom Besluit (GBVB) 2018/340 wijzigen en actualiseren, HEEFT HET VOLGENDE BESLUIT VASTGESTELD: Artikel 1 Besluit (GBVB) 2018/340 wordt als volgt gewijzigd: 1) In artikel 1 worden de volgende projecten toegevoegd aan de lijst: “48. simulatie- en testcentrum voor gevechtstanks (Main Battle Tank Simulation and Testing Center — MBT-SIMTEC); 49. militair partnerschap EU (EU Military Partnership — EU MilPart); 50. essentiële elementen van Europese escorte-oppervlaktevaartuigen (Essential Elements of European Escort — 4E); 51. middelgroot semi-autonoom oppervlaktevaartuig (Medium size Semi-Autonomous Surface Vehicle — M-SASV); 52. strategisch luchttransport voor bovenmaatse vracht (Strategic Air Transport for Outsized Cargo — SATOC); 53. kleine op afstand bestuurde luchtvaartuigsystemen van de volgende generatie (Next Generation Small RPAS — NGSR); 54. hefschroefvliegtuig als moederschip voor drones (Rotorcraft Docking Station for Drones); 55. kleine schaalbare wapens (Small Scalable Weapons — SSW); 56. grotere sterkte in de lucht (Air Power); 57. toekomstig middelgroot tactisch transportvliegtuig (Future Medium-size Tactical Cargo — FMTC); 58. onderlinge koppelingen van cybertestvoorzieningen (Cyber Ranges Federations — CRF); 59. geautomatiseerde modellering, identificatie en schadebeoordeling van verstedelijkt gebied (Automated Modelling, Identification and Damage Assessment of Urban Terrain — AMIDA-UT); 60. gemeenschappelijke hub voor beeldmateriaal uit overheidsbronnen (Common Hub for Governmental Imagery — CoHGI); 61. verdediging van ruimteactiva (Defence of Space Assets — DoSA).”. 2) In bijlage I worden de vermeldingen in bijlage I bij dit besluit toegevoegd. 3) Bijlage II wordt vervangen door de tekst die is opgenomen in bijlage II bij dit besluit. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 16 november 2021. Voor de Raad De voorzitter J. BORRELL FONTELLES ( 1 ) PB L 331 van 14.12.2017, blz. 57 . ( 2 ) Besluit (GBVB) 2018/340 van de Raad van 6 maart 2018 tot vaststelling van de lijst van projecten die in het kader van de PESCO zullen worden ontwikkeld ( PB L 65 van 8.3.2018, blz. 24 ). ( 3 ) Aanbeveling van de Raad van 6 maart 2018 betreffende een stappenplan voor de uitvoering van de PESCO ( PB C 88 van 8.3.2018, blz. 1 ). ( 4 ) Besluit (GBVB) 2018/909 van de Raad van 25 juni 2018 tot vaststelling van een gemeenschappelijke reeks governanceregels voor PESCO-projecten ( PB L 161 van 26.6.2018, blz. 37 ). ( 5 ) Besluit (GBVB) 2018/1797 van de Raad van 19 november 2018 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 294 van 21.11.2018, blz. 18 ). ( 6 ) Aanbeveling van de Raad van 14 mei 2019 ter evaluatie van de voortgang die door de deelnemende lidstaten is gemaakt bij het nakomen van de verbintenissen in het kader van de permanente gestructureerde samenwerking (PESCO) ( PB C 166 van 15.5.2019, blz. 1 ). ( 7 ) Besluit (GBVB) 2019/1909 van de Raad van 12 november 2019 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 293 van 14.11.2019, blz. 113 ). ( 8 ) Besluit (GBVB) 2020/1746 van de Raad van 20 november 2020 tot wijziging en actualisering van Besluit (GBVB) 2018/340 tot vaststelling van de lijst van projecten die in het kader van de PESCO zullen worden ontwikkeld ( PB L 393 van 23.11.2020, blz. 12 ). BIJLAGE I Project Projectleden 48. Simulatie- en testcentrum voor gevechtstanks (Main Battle Tank Simulation and Testing Center — MBT-SIMTEC) Griekenland, Frankrijk, Cyprus 49. Militair partnerschap EU (EU Military Partnership — EU MilPart) Frankrijk, Estland, Italië, Oostenrijk 50. Essentiële elementen van Europese escorte-oppervlaktevaartuigen (Essential Elements of European Escort — 4E) Spanje, Italië, Portugal 51. Middelgroot semi-autonoom oppervlaktevaartuig (Medium size Semi-Autonomous Surface Vehicle — M-SASV) Estland, Frankrijk, Letland, Roemenië 52. Strategisch luchttransport voor bovenmaatse vracht (Strategic Air Transport for Outsized Cargo — SATOC) Duitsland, Tsjechië, Frankrijk, Nederland, Slovenië 53. Kleine op afstand bestuurde luchtvaartuigsystemen van de volgende generatie (Next Generation Small RPAS — NGSR) Spanje, Duitsland, Portugal, Roemenië, Slovenië 54. Hefschroefvliegtuig als moederschip voor drones (Rotorcraft Docking Station for Drones) Italië, Frankrijk 55. Kleine schaalbare wapens (Small Scalable Weapons — SSW) Italië, Frankrijk 56. Grotere sterkte in de lucht (Air Power) Frankrijk, Griekenland, Kroatië 57. Toekomstig middelgroot tactisch transportvliegtuig (Future Medium-size Tactical Cargo — FMTC) Frankrijk, Duitsland, Zweden 58. Onderlinge koppelingen van cybertestvoorzieningen (Cyber Ranges Federations — CRF) Estland, Bulgarije, Frankrijk, Italië, Letland, Luxemburg, Finland 59. Geautomatiseerde modellering, identificatie en schadebeoordeling van verstedelijkt gebied (Automated Modelling, Identification and Damage Assessment of Urban Terrain — AMIDA-UT) Portugal, Spanje, Frankrijk 60. Gemeenschappelijke hub voor beeldmateriaal uit overheidsbronnen (Common Hub for Governmental Imagery — CoHGI) Duitsland, Spanje, Frankrijk, Litouwen, Luxemburg, Nederland, Oostenrijk, Roemenië 61. Verdediging van ruimteactiva (Defence of Space Assets — DoSA) Frankrijk, Duitsland, Italië, Oostenrijk, Polen, Portugal, Roemenië BIJLAGE II GECONSOLIDEERDE GEACTUALISEERDE LIJST VAN PROJECTLEDEN VAN IEDER AFZONDERLIJK PROJECT Project Projectleden 1. Europees medisch commando (EMC) Duitsland, België, Tsjechië, Estland, Spanje, Frankrijk, Italië, Luxemburg, Hongarije, Nederland, Polen, Roemenië, Slowakije, Zweden 2. Europese beveiligde softwaregedefinieerde radio (European Secure Software defined Radio — ESSOR) Frankrijk, België, Duitsland, Spanje, Italië, Nederland, Polen, Portugal, Finland 3. Netwerk van logistieke centra in Europa en ondersteuning van operaties Duitsland, België, Bulgarije, Griekenland, Spanje, Frankrijk, Kroatië, Italië, Cyprus, Litouwen, Hongarije, Nederland, Polen, Slovenië, Slowakije 4. Militaire mobiliteit Nederland, België, Bulgarije, Tsjechië, Duitsland, Estland, Griekenland, Spanje, Frankrijk, Kroatië, Italië, Cyprus, Letland, Litouwen, Luxemburg, Hongarije, Oostenrijk, Polen, Portugal, Roemenië, Slovenië, Slowakije, Finland, Zweden 5. Europees opleidingscertificeringscentrum voor Europese strijdkrachten Italië, Griekenland 6. Operationele functie energie (Energy Operational Function — EOF) Frankrijk, België, Spanje, Italië, Slovenië 7. Inzetbaar militair vermogenspakket voor rampenhulpverlening (Deployable Military Disaster Relief Capability Package — DM-DRCP) Italië, Griekenland, Spanje, Kroatië, Oostenrijk 8. Maritieme (semi)autonome systemen voor mijnenbestrijding (Maritime (semi-) Autonomous Systems for Mine Countermeasures — MAS MCM) België, Griekenland, Frankrijk, Letland, Nederland, Polen, Portugal, Roemenië 9. Haven- en maritieme bewaking en bescherming (Harbour & Maritime Surveillance and Protection — HARMSPRO) Italië, Griekenland, Polen, Portugal 10. Verbetering van maritieme bewaking (Upgrade of Maritime Surveillance — UMS) Griekenland, Bulgarije, Ierland, Spanje, Frankrijk, Kroatië, Italië, Cyprus 11. Platform voor het delen van informatie over cyberdreigingen en respons op incidenten (Cyber Threats and Incident Response Information Sharing Platform — CTISP) Griekenland, Italië, Cyprus, Hongarije, Portugal 12. Snellereactieteams bij cyberincidenten en wederzijdse bijstand op het gebied van cyberbeveiliging (Cyber Rapid Response Teams and Mutual Assistance in Cyber Security — CRRT) Litouwen, Estland, Kroatië, Nederland, Polen, Roemenië 13. Strategisch commando- en controlesysteem (C2) voor GVDB-missies en -operaties (EUMILCOM) Spanje, Duitsland, Frankrijk, Italië, Luxemburg, Portugal 14. Gepantserd infanteriegevechtsvoertuig / amfibieaanvalsvoertuig / licht pantservoertuig (Armoured Infantry Fighting Vehicle/Amphibious Assault Vehicle/Light Armoured Vehicle — AIFV/AAV/LAV) Italië, Griekenland, Slowakije 15. Indirecte vuursteun (EuroArtillery) Slowakije, Italië, Hongarije 16. Operationele kern EUFOR-crisisrespons (EUFOR Crisis Response Operation Core — EUFOR CROC) Duitsland, Griekenland, Spanje, Frankrijk, Italië, Cyprus, Oostenrijk 17. Hot-and-high-helikoptertraining (H3 Training) Griekenland, Italië, Roemenië 18. Gezamenlijke EU-inlichtingenschool (Joint EU Intelligence School — JEIS) Griekenland, Cyprus 19. EU-test- en -evaluatiecentra Frankrijk, Zweden, Slowakije 20. Geïntegreerd onbemand grondsysteem (Integrated Unmanned Ground System — iUGS) Estland, België, Tsjechië, Duitsland, Spanje, Frankrijk, Letland, Hongarije, Nederland, Polen, Finland 21. EU-gevechtsraketsystemen te land voor doelen buiten zicht (Beyond Line Of Sight — BLOS) Frankrijk, België, Cyprus 22. Inzetbaar modulair pakket van vermogens voor interventie onder water (DIVEPACK) Bulgarije, Griekenland, Frankrijk, Roemenië 23. Europese op afstand bestuurde luchtvaartuigsystemen voor middelgrote hoogte en lange vliegduur (European Medium Altitude Long Endurance Remotely Piloted Aircraft Systems — MALE RPAS — Eurodrone) Duitsland, Tsjechië, Spanje, Frankrijk, Italië 24. Europese aanvalshelikopters TIGER Mark III Frankrijk, Duitsland, Spanje 25. Systeem ter bestrijding van onbemande luchtvaartuigen (Counter Unmanned Aerial System — C-UAS) Italië, Tsjechië 26. Europees platform voor luchtschepen in de hoge atmosfeer (European High Atmosphere Airship Platform — EHAAP) met een continu vermogen op het gebied van inlichtingen, surveillance en verkenning (Intelligence, Surveillance and Reconnaissance — ISR) Italië, Frankrijk 27. Eén inzetbare commandopost (CP) voor tactisch commando en tactische controle (C2) over strijdkrachten voor bijzondere operaties (Special Operations Forces — SOF) voor kleine gezamenlijke operaties (Small Joint Operations — SJO) — (SOCC for SJO) Griekenland, Cyprus 28. Programma voor vermogens en interoperabiliteit op het gebied van elektronische oorlogvoering, voor toekomstige samenwerking op het gebied van gezamenlijke inlichtingen, surveillance en verkenning (Joint Intelligence, Surveillance and Reconnaissance — JISR) Tsjechië, Duitsland 29. Chemische, biologische, radiologische en nucleaire surveillance als dienstverlening (CBRN) (Surveillance as a Service — CBRN SaaS) Oostenrijk, Frankrijk, Kroatië, Hongarije, Slovenië 30. Delen van bases (co-basing) Frankrijk, België, Tsjechië, Duitsland, Spanje, Nederland 31. Geo-meteorologisch en oceanografisch ondersteuningscoördinatie-element (GeoMETOC Support Coordination Element — GMSCE) Duitsland, België, Griekenland, Frankrijk, Luxemburg, Oostenrijk, Portugal, Roemenië 32. EU-oplossing voor radionavigatie (EU Radio Navigation Solution — EURAS) Frankrijk, België, Duitsland, Spanje, Italië, Polen 33. Europees militair netwerk voor ruimtebewaking (Space Surveillance Awareness Network — EU-SSA-N) Italië, Duitsland, Frankrijk, Nederland 34. Geïntegreerd gemeenschappelijk Europees opleidings- en simulatiecentrum (Integrated European Joint Training and Simulation Centre — EuroSim) Hongarije, Duitsland, Frankrijk, Polen, Slovenië 35. EU-cyberacademie en innovatiehub (EU Cyber Academia and Innovation Hub — EU CAIH) Portugal, Spanje 36. Centrum voor medische opleiding van strijdkrachten voor bijzondere operaties (Special Operations Forces Medical Training Centre — SMTC) Polen, Hongarije 37. Opleidingsfaciliteit voor CBRN-defensie (CBRN Defence Training Range — CBRNDTR) Roemenië, Frankrijk, Italië 38. EU-netwerk van duikcentra (European Union Network of Diving Centres — EUNDC) Roemenië, Bulgarije, Frankrijk 39. Maritiem onbemand antionderzeebootsysteem (Maritime Unmanned Anti-Submarine System — MUSAS) Portugal, Spanje, Frankrijk, Zweden 40. Europees patrouillekorvet (European Patrol Corvette — EPC) Italië, Griekenland, Spanje, Frankrijk 41. Elektronische aanval vanuit de lucht (Airborne Electronic Attack — AEA) Spanje, Frankrijk, Zweden 42. Coördinatiecentrum voor het cyber- en informatiedomein (Cyber and Information Domain Coordination Centre — CIDCC) Duitsland, Frankrijk, Hongarije, Nederland 43. Tijdige waarschuwing en onderschepping met bewaking van het inzetgebied vanuit de ruimte (Timely Warning and Interception with Space-based TheatER surveillance — TWISTER) Frankrijk, Duitsland, Spanje, Italië, Nederland, Finland 44. Materialen en onderdelen voor het technologische concurrentievermogen van de EU (Materials and components for technological EU competitiveness — MAC-EU) Frankrijk, Duitsland, Spanje, Portugal, Roemenië 45. EU-vermogens voor gezamenlijke oorlogvoering (EU Collaborative Warfare Capabilities — ECoWAR) Frankrijk, België, Spanje, Hongarije, Polen, Roemenië, Zweden 46. Europees systeem voor mondiale inpassing van RPAS-architectuur (RPAS: op afstand bestuurd luchtvaartuigsysteem) (European Global RPAS Insertion Architecture System) (GLORIA) Italië, Frankrijk, Roemenië 47. Simulatie- en testcentrum voor gevechtstanks (Main Battle Tank Simulation and Testing Center — MBT-SIMTEC) Griekenland, Frankrijk, Cyprus 48. Militair partnerschap EU (EU Military Partnership — EU MilPart) Frankrijk, Estland, Italië, Oostenrijk 49. Essentiële elementen van Europese escorte-oppervlaktevaartuigen (Essential Elements of European Escort — 4E) Spanje, Italië, Portugal 50. Middelgroot semi-autonoom oppervlaktevaartuig (Medium size Semi-Autonomous Surface Vehicle — M-SASV) Estland, Frankrijk, Letland, Roemenië 51. Strategisch luchttransport voor bovenmaatse vracht (Strategic Air Transport for Outsized Cargo — SATOC) Duitsland, Tsjechië, Frankrijk, Nederland, Slovenië 52. Kleine op afstand bestuurde luchtvaartuigsystemen van de volgende generatie (Next Generation Small RPAS — NGSR) Spanje, Duitsland, Portugal, Roemenië, Slovenië 53. Hefschroefvliegtuig als moederschip voor drones (Rotorcraft Docking Station for Drones) Italië, Frankrijk 54. Kleine schaalbare wapens (Small Scalable Weapons — SSW) Italië, Frankrijk 55. Grotere sterkte in de lucht (Air Power) Frankrijk, Griekenland, Kroatië 56. Toekomstig middelgroot tactisch transportvliegtuig (Future Medium-size Tactical Cargo — FMTC) Frankrijk, Duitsland, Zweden 57. Onderlinge koppelingen van cybertestvoorzieningen (Cyber Ranges Federations — CRF) Estland, Bulgarije, Frankrijk, Italië, Letland, Luxemburg, Finland 58. Geautomatiseerde modellering, identificatie en schadebeoordeling van verstedelijkt gebied (Automated Modelling, Identification and Damage Assessment of Urban Terrain — AMIDA-UT) Portugal, Spanje, Frankrijk 59. Gemeenschappelijke hub voor beeldmateriaal uit overheidsbronnen (Common Hub for Governmental Imagery — CoHGI) Duitsland, Spanje, Frankrijk, Litouwen, Luxemburg, Nederland, Oostenrijk, Roemenië 60. Verdediging van ruimteactiva (Defence of Space Assets — DoSA) Frankrijk, Duitsland, Italië, Oostenrijk, Polen, Portugal, Roemenië",
  "source": "EUR LEX"
}