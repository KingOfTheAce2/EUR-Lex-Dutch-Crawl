{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992S1006:NL:HTML\">",
  "content": "EUR-Lex - 31992S1006 - NL Avis juridique important | 31992S1006 Beschikking nr. 1006/92/EGKS van de Commissie van 9 april 1992 betreffende de uitbreiding van de wederaanpassingssteun tot de werknemers die met vervroegd pensioen gaan en hun arbeidsplaats vrijmaken in een bedrijfstak die niet onder het EGKS-Verdrag valt, en die vervangen worden door werknemers van hetzelfde bedrijf die werkzaam waren in bedrijfstakken die onder het Verdrag vallen Publicatieblad Nr. L 106 van 24/04/1992 blz. 0008 - 0008 Bijzondere uitgave in het Fins: Hoofdstuk 5 Deel 5 blz. 0105 Bijzondere uitgave in het Zweeds: Hoofdstuk 5 Deel 5 blz. 0105 BESCHIKKING Nr. 1006/92/EGKS VAN DE COMMISSIE  van 9 april 1992  betreffende de uitbreiding van de wederaanpassingssteun tot de werknemers die met vervroegd pensioen gaan en hun arbeidsplaats vrijmaken in een bedrijfstak die niet onder het  EGKS-Verdrag valt, en die vervangen worden door werknemers van hetzelfde bedrijf die werkzaam waren in bedrijfstakken die onder het Verdrag vallen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, eerste alinea, Gelet op de instemming van de Raad, Gelet op het advies van het Raadgevend Comité, Overwegende dat de herstructurering in de Europese ijzer-, staal- en steenkolenindustrieën nog steeds wordt voortgezet en dat hierdoor nog steeds veel arbeidsplaatsen verloren gaan; Overwegende dat deze herstructurering nog steeds sociale begeleidingsmaatregelen noodzakelijk maken om de gevolgen daarvan voor de werkgelegenheid te verzachten; Overwegende dat de overplaatsingen die mogelijk zijn vanwege de vervroegde pensionering een doeltreffende maatregel vormen; Overwegende dat de mogelijkheden van vervroegd pensioen voor werknemers die in bedrijfstakken werkzaam zijn die onder het Verdrag vallen in verschillende bedrijven grotendeels zijn uitgeput en dat bijgevolg de overplaatsing van jongere EGKS-werknemers  die door de herstructurering worden getroffen, naar een andere betrekking in het bedrijf, slechts mogelijk is voor zover er plaatsen worden vrijgemaakt; Overwegende dat deze uitbreiding tot werknemers van bedrijfstakken die niet onder het Verdrag vallen, die beperkt is tot de werknemers van hetzelfde bedrijf, past in de richtsnoeren van de EGKS inzake het steunbeleid voor de wederaanpassing van de  werknemers; Overwegende dat artikel 56 van het EGKS-Verdrag in dit geval niet kan worden toegepast omdat de in dit artikel bedoelde betalingen uitsluitend bestemd zijn voor werknemers van bedrijfstakken die onder het EGKS-Verdrag vallen; Overwegende dat de uitbreiding van de wederaanpassingssteun tot werknemers van bedrijfstakken die niet onder het Verdrag vallen om de wedertewerkstelling mogelijk te maken van werknemers van EGKS-bedrijfstakken, een bijdrage kan leveren tot het  vrijwaren van de continuïteit van de werkgelegenheid en bijgevolg de toelating voor deze uitbreiding noodzakelijk is om één van de doelstellingen van de Gemeenschap, als omschreven in artikel 2 van het EGKS-Verdrag, te verwerkelijken, HEEFT DE VOLGENDE BESCHIKKING VASTGESTELD: Enig artikel Voor toekenning van EGKS-steun komen in aanmerking de werknemers die in ijzer-, staal- en steenkolenbedrijven werkzaam zijn in bedrijfstakken die niet onder het Verdrag vallen en die met vervroegd pensioen gaan om te worden vervangen door  werknemers van hetzelfde bedrijf die eerder tewerkgesteld waren in bedrijfstakken die onder het Verdrag vallen en waarvan de betrekkingen rechtstreeks worden getroffen door maatregelen van definitieve stopzetting, vermindering of wijziging van hun  activiteit. Deze steun wordt toegekend op dezelfde voorwaarden als de steun die uit hoofde van artikel 56 van het EGKS-Verdrag wordt toegekend. Deze uitbreiding wordt van kracht op 1 januari 1991. Deze beschikking is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 9 april 1992. Voor de Commissie Vasso PAPANDREOU Lid van de Commissie",
  "source": "EUR LEX"
}