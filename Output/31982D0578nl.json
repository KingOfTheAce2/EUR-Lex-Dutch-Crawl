{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0578:NL:HTML\">",
  "content": "EUR-Lex - 31982D0578 - NL Avis juridique important | 31982D0578 82/578/EEG: Beschikking van de Commissie van 6 augustus 1982 waarbij wordt vastgesteld dat de ,,RCA-Quantacon Photomultiplier, model 8854\" niet met vrijstelling van de rechten van het gemeenschappelijk douanetarief mag worden ingevoerd Publicatieblad Nr. L 243 van 18/08/1982 blz. 0022 - 0022 ***** BESCHIKKING  VAN DE COMMISSIE van 6 augustus 1982 waarbij wordt vastgesteld dat de »RCA-Quantacon Photomultiplier, model 8854\" niet met vrijstelling van de rechten van het gemeenschappelijk douanetarief mag worden ingevoerd (82/578/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard (1), laatstelijk gewijzigd bij Verordening (EEG) nr. 608/82 (2), Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 (3), inzonderheid op artikel 7, Overwegende dat, bij schrijven van 4 februari 1982, Duitsland de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of de »RCA-Quantacon Photomultiplier, model 8854\", besteld op 24 mei 1978 en bestemd om gebruikt te worden voor het onderzoek op het gebied van de hoge-energiefysica en in het bijzonder van de dubbele opslagringen en de ringvormige tandemversnellerinstallatie voor positronen en electronen, al dan niet als een wetenschappelijk apparaat dient te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd; Overwegende dat er, overeenkomstig artikel 7, lid 5, van Verordening (EEG) nr. 2784/79, op 8 juni 1982 een uit vertegenwoordigers van alle Lid-Staten samengestelde groep deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken; Overwegende dat uit dit onderzoek is gebleken dat de »RCA-Quantacon Photomultiplier, model 8854\" niet als een instrument of apparaat in de zin van artikel 3, lid 1, van Verordening (EEG) nr. 1798/75 beschouwd kan worden, maar dat het in feite gaat om een toebehoren van een detector; dat dit dus als »toebehoren\" in de zin van artikel 3, lid 2, sub a), van dezelfde verordening beschouwd dient te worden; dat dientengevolge de mogelijkheid om dit toebehoren met vrijstelling in te voeren gezien dient te worden in het licht van de bepalingen van voornoemd artikel 3, lid 2, sub a); Overwegende dat het betreffende toebehoren niet tot een wetenschappelijk instrument of apparaat behoort dat met vrijstelling is ingevoerd of daarvoor in aanmerking komt; Overwegende dat dientengevolge de voorwaarden tot rechtenvrije invoer niet vervuld zijn, HEEFT DE VOLGENDE BESCHIKKING GEGEVEN: Artikel 1 De »RCA-Quantacon Photomultiplier, model 8854\", waarop de aanvraag van Duitsland van 4 februari 1982 betrekking heeft, mag niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 6 augustus 1982. Voor de Commissie Étienne DAVIGNON Vice-Voorzitter (1) PB nr. L 184 van 15. 7. 1975, blz. 1. (2) PB nr. L 74 van 18. 3. 1982, blz. 4. (3) PB nr. L 318 van 13. 12. 1979, blz. 32.",
  "source": "EUR LEX"
}