{
  "url": "http://www.w3.org/1999/xhtml\">",
  "content": "L_2018244NL.01007901.xml 28.9.2018 NL Publicatieblad van de Europese Unie L 244/79 UITVOERINGSVERORDENING (EU) 2018/1302 VAN DE COMMISSIE van 27 september 2018 tot wijziging van Verordening (EG) nr. 1210/2003 van de Raad betreffende bepaalde specifieke restricties op de economische en financiële betrekkingen met Irak DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 ( 1 ) , en met name artikel 11, onder b), Overwegende hetgeen volgt: (1) Bijlage III bij Verordening (EG) nr. 1210/2003 bevat een lijst van overheidsinstellingen, -ondernemingen en -agentschappen, natuurlijke personen en rechtspersonen, organen en entiteiten van de voormalige regering van Irak waarvan de tegoeden en economische middelen die zich op 22 mei 2003 buiten Irak bevonden, overeenkomstig die verordening dienen te worden bevroren. (2) Op 24 september 2018 heeft het Sanctiecomité van de Veiligheidsraad van de Verenigde Naties besloten drie vermeldingen te schrappen van de lijst van personen of entiteiten waarvan de tegoeden en economische middelen dienen te worden bevroren. (3) Bijlage III bij Verordening (EG) nr. 1210/2003 dient daarom dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 1210/2003 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 september 2018. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 169 van 8.7.2003, blz. 6 . BIJLAGE In bijlage III bij Verordening (EG) nr. 1210/2003 worden de volgende vermeldingen geschrapt: „61. IRAQI FAIRS ADMINISTRATION. Adres: Bagdad International Fair, Al Mansour, P.O. Box 6188, Bagdad, Irak.” „151. STATE ENTERPRISE FOR SHOPPING CENTRES. Adressen: a) P.O. Box 3095, Al Wahda District, Khalid Bin Al Waleed St., Bagdad, Irak; b) P.O. Box 3095, Andalus Square, Bagdad, Irak.” „195. STATE TRADING COMPANY FOR CONSTRUCTION MATERIALS. Adressen: a) P.O. Box 602-5720, Bagdad, Irak; b) Al-Karradah Al Sharkiya, P.O. Box 5720, Bagdad, Irak.”.",
  "source": "EUR LEX"
}