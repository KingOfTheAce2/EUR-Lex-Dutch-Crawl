{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0397:NL:HTML\">",
  "content": "EUR-Lex - 31988D0397 - NL Avis juridique important | 31988D0397 88/397/EEG: Beschikking van de Commissie van 12 juli 1988 tot coördinatie van de door de Lid-Staten krachtens artikel 6 van Richtlijn 85/511/EEG van de Raad vastgestelde maatregelen Publicatieblad Nr. L 189 van 20/07/1988 blz. 0025 - 0026 Bijzondere uitgave in het Fins: Hoofdstuk 3 Deel 27 blz. 0003 Bijzondere uitgave in het Zweeds: Hoofdstuk 3 Deel 27 blz. 0003 ***** BESCHIKKING  VAN DE COMMISSIE van 12 juli 1988 tot cooerdinatie van de door de Lid-Staten krachtens artikel 6 van Richtlijn 85/511/EEG van de Raad vastgestelde maatregelen (88/397/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 85/511/EEG van de Raad van 18 november 1985 tot vaststelling van gemeenschappelijke maatregelen ter bestrijding van mond- en klauwzeer (1), en met name op artikel 6, Overwegende dat in artikel 6, lid 1, van Richtlijn 85/511/EEG is bepaald dat, indien veehouderijen uit twee of meer produktie-eenheden bestaan, de bevoegde autoriteiten van de Lid-Staat mogen afwijken van de bij de richtlijn vastgestelde bepalingen dat alle dieren op het bedrijf moeten worden afgemaakt en gedestrueerd, en wel in die zin dat deze bepalingen niet gelden voor gezonde produktie-eenheden voor zover de officiële dierenarts bevestigt dat de gezonde produktie-eenheden wat de huisvesting, de verzorging en de voedering betreft, volledig op zichzelf staan; Overwegende dat dezelfde mogelijkheid bestaat voor melkveebedrijven, op voorwaarde dat ook het melken in iedere eenheid volledig gescheiden plaatsvindt; Overwegende dat de Lid-Staten die deze afwijkingen toestaan, erop moeten toezien dat het gevaar voor verspreiding van het mond- en klauwzeervirus van de ene produktie-eenheid naar de andere binnen hetzelfde bedrijf niet groter is dan dat voor verspreiding van het virus van het ene bedrijf naar het andere; Overwegende dat overeenkomstig artikel 6, lid 2, van Richtlijn 85/511/EEG een Lid-Staat die voornemens is van deze mogelijkheid gebruik te maken, de Commissie van de desbetreffende uitvoeringsbepalingen in kennis heeft gesteld; Overwegende dat krachtens artikel 6, lid 3, van Richtlijn 85/511/EEG de maatregelen van de Lid-Staten zouden moeten worden gewijzigd met het oog op de cooerdinatie op dit gebied in de gehele Gemeenschap; dat in het kader van deze cooerdinatie een minimumaantal voorschriften die in alle Lid-Staten van toepassing moeten zijn, moet worden vastgesteld; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Wanneer Lid-Staten gebruik maken van de bij artikel 6, lid 1, van Richtlijn 85/511/EEG van de Raad geboden mogelijkheid, zien zij erop toe dat de overeenkomstig lid 2 van voornoemd artikel vastgestelde uitvoeringsbepalingen ten minste het volgende inhouden: - de afwijking op grond van artikel 6, lid 1, van Richtlijn 85/511/EEG wordt eerst toegestaan na een individuele beoordeling van het betrokken bedrijf door een officiële dierenarts in het kader van het officiële onderzoek om na te gaan of mond- en klauwzeer al dan niet op het bedrijf aanwezig is; - bij deze beoordeling wordt rekening gehouden met alle omstandigheden en situaties die tot de verspreiding van mond- en klauwzeer kunnen leiden. Artikel 2 1. Wanneer de Lid-Staten de in artikel 1 bedoelde afwijking toestaan, zien zij erop toe dat het gevaar voor verspreiding van het mond- en klauwzeervirus van de ene produktie-eenheid naar de andere binnen hetzelfde bedrijf niet groter is dan dat voor verspreiding van het virus van het ene bedrijf naar het andere. 2. In produktie-eenheden met een intensief houderijsysteem, waar gezonde dieren verblijven, moet aan de volgende eisen worden voldaan: - zij moeten in bouwkundig opzicht volstrekt gescheiden zijn van de eenheden met besmette dieren, zonder verbinding daarmee, ook niet via een gemeenschappelijke luchtruimte; - zij moeten beschikken over eigen opslagruimten voor gereedschap, voeder, mengmest en, indien nodig, melk; - zij moeten beschikken over eigen ontsmettingsvoorzieningen bij de in- en uitgangen; - zij moeten beschikken over eigen personeel; - voorts mogen geen landbouwmachines of andere apparatuur van de besmette naar de gezonde eenheden zijn overgebracht, noch van de gezonde naar de besmette eenheden; dit geldt eveneens voor dieren, dierlijke produkten, diervoeder, gereedschap, voorwerpen en stoffen zoals wol of uitval (haar, nagels, en dergelijke), waardoor mond- en klauwzeer van besmette naar gezonde eenheden kan worden overgebracht. Artikel 3 Aan de officiële diernarts moet worden aangetoond dat vóór de datum waarop op het bedrijf een of meer besmette dieren als omschreven in artikel 2, onder c), van Richtlijn 85/511/EEG aanwezig waren, aan de in artikel 2 vastgestelde eisen is voldaan, rekening houdende met de waarschijnlijke incubatieperiode van deze ziekte. Artikel 4 Deze beschikking is gericht tot de Lid-Staten. Gedaan te Brussel, 12 juli 1988. Voor de Commissie Frans ANDRIESSEN Vice-Voorzitter (1) PB nr. L 315 van 26. 11. 1985, blz. 11.",
  "source": "EUR LEX"
}