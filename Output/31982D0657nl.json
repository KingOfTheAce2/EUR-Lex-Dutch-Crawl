{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0657:NL:HTML\">",
  "content": "EUR-Lex - 31982D0657 - NL Avis juridique important | 31982D0657 82/657/EEG: Beschikking van de Commissie van 10 september 1982 houdende machtiging van België het aantal varkensplaatsen overeenkomstig Verordening (EEG) nr. 1945/81 van de Raad aan te passen (Slechts de teksten in de Franse en de Nederlandse taal zijn authentiek) Publicatieblad Nr. L 277 van 29/09/1982 blz. 0022 - 0022 ***** BESCHIKKING  VAN DE COMMISSIE van 10 september 1982 houdende machtiging van België het aantal varkensplaatsen overeenkomstig Verordening (EEG) nr. 1945/81 van de Raad aan te passen (Slechts de teksten in de Nederlandse en de Franse talen zijn authentiek) (82/657/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1945/81 van de Raad van 30 juni 1981 tot beperking van de investeringssteun voor de varkensproduktie (1), en met name op artikel 1, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (2), laatstelijk gewijzigd bij Richtlijn 81/528/EEG (3), en met name op artikel 18, lid 3, Overwegende dat de Belgische Regering de in artikel 1, lid 1, van Verordening (EEG) nr. 1945/81 bedoelde toestemming heeft gevraagd: Overwegende dat dit verzoek alle in artikel 3 van Verordening (EEG) nr. 2180/81 van de Commissie van 30 juli 1981 houdende uitvoeringsmaatregelen met betrekking tot de beperking van de investeringssteun voor de varkensproduktie (4), beoogde elementen en gegevens bevatten, waaruit blijkt, dat voldaan wordt aan de voorwaarden voor een toestemming overeenkomstig artikel 1 van Verordening (EEG) nr. 1945/81; Overwegende dat het geven van deze toestemming geen betrekking heeft op de door de Commissie met toepassing van artikel 18 van Richtlijn 72/159/EEG gegeven beschikking over de maatregelen die door België voor de gebruikmaking van deze toestemming worden getroffen; Overwegende dat het Comité van het EOGFL is geraadpleegd over de financiële aspecten; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het Koninkrijk België wordt gemachtigd, het in artikel 1, lid 1, van Verordening (EEG) nr. 1945/81 vastgestelde aantal varkensplaatsen binnen de in dat artikel, alsmede de in Verordening (EEG) nr. 2180/81 bedoelde grenzen en voorwaarden aan te passen. Artikel 2 Deze beschikking is gericht tot het Koninkrijk België. Gedaan te Brussel, 10 september 1982. Voor de Commissie Poul DALSAGER Lid van de Commissie (1) PB nr. L 197 van 20. 7. 1981, blz. 31. (2) PB nr. L 96 van 23. 4. 1972, blz. 1. (3) PB nr. L 197 van 20. 7. 1981, blz. 41. (4) PB nr. L 211 van 31. 7. 1981, blz. 28.",
  "source": "EUR LEX"
}