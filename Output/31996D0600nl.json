{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0600:NL:HTML\">",
  "content": "EUR-Lex - 31996D0600 - NL Avis juridique important | 31996D0600 96/600/EG: Beschikking van de Commissie van 9 oktober 1996 houdende machtiging van Frankrijk tot betaling van de bij Verordening (EEG) nr. 805/68 van de Raad houdende een gemeenschappelijke ordening der markten in de sector rundvlees vastgestelde verwerkingspremie voor kalveren die uit produktie worden genomen vóórdat zij ouder zijn dan 20 dagen (Slechts de tekst in de Franse taal is authentiek) (Voor de EER relevante tekst) Publicatieblad Nr. L 265 van 18/10/1996 blz. 0020 - 0020 BESCHIKKING VAN DE COMMISSIE van 9 oktober 1996 houdende machtiging van Frankrijk tot betaling van de bij Verordening (EEG) nr. 805/68 van de Raad houdende een gemeenschappelijke ordening der markten in de sector rundvlees vastgestelde verwerkingspremie voor kalveren die uit produktie worden genomen vóórdat zij ouder zijn dan 20 dagen (Slechts de tekst in de Franse taal is authentiek) (Voor de EER relevante tekst) (96/600/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (1), laatstelijk gewijzigd bij Verordening (EG) nr. 1588/96 (2), en met name op artikel 4i, lid 4, Overwegende dat overeenkomstig artikel 4i, lid 1, van Verordening (EEG) nr. 805/68 de verwerkingspremie van toepassing is voor dieren die uit produktie worden genomen vóórdat zij ouder zijn dan tien dagen; dat de Commissie, krachtens lid 4 van datzelfde artikel, een Lid-Staat evenwel kan machtigen de premie te betalen voor dieren die uit produktie worden genomen vóórdat zij ouder zijn dan 20 dagen, indien daartoe een naar behoren met redenen omklede aanvraag wordt ingediend, waarin adequate controlemaatregelen zijn opgenomen; dat Frankrijk een dergelijk verzoek heeft ingediend samen met een programma inzake controlemaatregelen om misbruik te voorkomen en te garanderen dat deze dieren niet voor menselijke consumptie worden bestemd; dat de gevraagde machtiging bijgevolg moet worden verleend; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE BESCHIKKING GEGEVEN: Artikel 1 Frankrijk wordt gemachtigd om de in artikel 4i van Verordening (EEG) nr. 805/68 vastgestelde verwerkingspremie te verlenen voor dieren die uit produktie worden genomen vóórdat zij ouder zijn dan 20 dagen. Artikel 2 Deze beschikking is gericht tot de Franse Republiek. Gedaan te Brussel, 9 oktober 1996. Voor de Commissie Franz FISCHLER Lid van de Commissie (1) PB nr. L 148 van 28. 6. 1968, blz. 24. (2) PB nr. L 206 van 16. 8. 1996, blz. 23.",
  "source": "EUR LEX"
}