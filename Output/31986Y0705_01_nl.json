{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y0705(01):NL:HTML\">",
  "content": "EUR-Lex - 31986Y0705(01) - NL Avis juridique important | 31986Y0705(01) Resolutie van de Raad van 23 juni 1986 betreffende de toekomstige koers van het beleid van de Europese Economische Gemeenschap inzake de bescherming en de bevordering van de belangen van de consument Publicatieblad Nr. C 167 van 05/07/1986 blz. 0001 - 0002 RESOLUTIE VAN DE RAADvan 23 juni 1986betreffende de  toekomstige koers van het beleid van de Europese Economische Gemeenschap inzake de bescherming en  de bevordering van de belangen van de consument(86/C 167/01) DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, Gezien  het voorstel van de Commissie, Overwegende dat krachtens artikel 2 van het Verdrag de Europese  Economische Gemeenschap tot taak heeft binnen de gehele Gemeenschap een harmonische ontwikkeling  van de economische activiteit, een gestadige en evenwichtige expansie en een toenemende verbetering  van de levensstandaard te bevorderen; Overwegende dat de verbetering van de kwaliteit van het  bestaan tot de taken van de Gemeenschap behoort en dat deze taak onder andere de bescherming van de  gezondheid, veiligheid en economische belangen van de consument impliceert; Overwegende dat het  vervullen van deze taak de tenuitvoerlegging op Gemeenschapsniveau van een beleid gericht op  bescherming en voorlichting van de consument vereist; Overwegende dat de Staatshoofden en  Regeringsleiders, op 19 en 20 oktober 1972 te Parijs in vergadering bijeen, deze noodzaak hebben  bevestigd door een beroep op de Instellingen van de Gemeenschap te doen om de acties tot  bescherming van de consument te versterken en te cooerdineren; Overwegende dat het, in het licht van  de resultaten van de twee communautaire programma's die in 1975 (1) en in 1981 (2) werden  goedgekeurd, thans passend is de doelstellingen en prioriteiten vast te stellen voor toekomstige  communautaire acties in het belang van de consument; Overwegende dat het wenselijk is dat de  Gemeenschap in het kader van de voltooiing van de interne markt maatregelen neemt om de  consumentenbescherming op een hoog peil te brengen, met name voor wat betreft de kwaliteit en de  veiligheid van produkten; Overwegende dat de Commissie de Raad de mededeling ,,Een nieuwe impuls  voor het beleid inzake consumentenbescherming'' heeft toegezonden, waarin de doelstellingen en  prioriteiten die de Commissie ter zake overweegt, worden uiteengezet; JUICHT de toezending van de  mededeling van de Commissie TOE, neemt nota van de analyse van de voornaamste problemen die zich in  het verleden hebben voorgedaan, erkent de grondslagen en onderschrijft de doelstellingen van het  ,,nieuwe impuls''-programma, met name die welke betrekking hebben op een hoge mate van bescherming  van de veiligheid en de gezondheid van de consument en de ruimere mogelijkheden voor de consument  om van de Gemeenschapsmarkt te profiteren, doelstellingen waarvan de verwezenlijking een  belangrijke stap in de richting van een ,,Europa van de burgers'' vormt; HECHT ZIJN GOEDKEURING AAN  de doelstelling dat op andere communautaire beleidsgebieden meer rekening dient te worden gehouden  met consumentenbelangen, met name op de gebieden die de voltooiing van de interne markt betreffen,  inzonderheid aangaande de kwaliteitsverbetering van produkten en diensten, alsmede landbouw,  mededinging en vervoer en verzoekt de Commissie aan de Raad verslag uit te brengen over de wijze  waarop zij deze doelstelling denkt te verwezenlijken; VERZOEKT de Commissie, ten aanzien van het in  haar mededeling opgenomen werkprogramma, voorstellen te formuleren en in te dienen zodat de Raad,  waar dit passend is, tijdig besluiten kan nemen en binnen de voor de voltooiing van de interne  markt beoogde periode de nodige werkzaamheden kan verrichten; MEENT dat daartoe, binnen de algemene  doelstellingen van het consumentenbeleid van de Gemeenschap, voorstellen voor regelgeving moeten  zijn gericht op die gebieden waar sprake is van een communautaire dimensie. Waar harmonisatie op  Gemeenschapsniveau noodzakelijk is dient in voorstellen voor een dergelijke harmonisatie de geest  van de ,,nieuwe aanpak'' zoals beschreven in de Resolutie van de Raad van 7 mei 1985, herkend te  kunnen worden; HERINNERT aan de conclusies van de Europese Raad van december 1985, onderstreept het  belang van het bevorderen van alternatieve benaderingen van regelgeving wanneer deze een  doeltreffend middel vormen om vooruitgang te boeken; BEVESTIGT de waarde van vorming en  voorlichting van consumenten voor de bescherming van hun belangen en om hen in staat te stellen  zoveel mogelijk profijt te trekken van de voltooiing van de interne markt; NEEMT ER NOTA VAN dat de  Commissie plannen heeft voor brede raadpleging van de belanghebbenden, in het bijzonder in het  stadium van voorbereiding van haar voorstellen. (1) PB nr. C 92 van 25. 4. 1975, blz. 1. (2) PB nr. C 133 van 3. 6. 1981, blz. 1.",
  "source": "EUR LEX"
}