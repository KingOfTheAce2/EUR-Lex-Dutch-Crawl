{
  "url": "http://www.w3.org/1999/xhtml\">",
  "content": "L_2019270NL.01008101.xml 24.10.2019 NL Publicatieblad van de Europese Unie L 270/81 GEDELEGEERD BESLUIT (EU) 2019/1764 VAN DE COMMISSIE van 14 maart 2019 tot aanvulling van Verordening (EU) nr. 305/2011 van het Europees Parlement en de Raad met betrekking tot de toepasselijke systemen voor de beoordeling en verificatie van de prestatiebestendigheid van balustradekits en relingkits die bedoeld zijn om bij bouwwerken uitsluitend te worden gebruikt om vallen te voorkomen, en die geen verticale belasting ondergaan vanwege de constructie (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 28, lid 2, Overwegende hetgeen volgt: (1) Een passend besluit voor de beoordeling en verificatie van de prestatiebestendigheid bestaat niet voor balustradekits en relingkits die bedoeld zijn om bij bouwwerken uitsluitend te worden gebruikt om vallen te voorkomen en die geen verticale belasting ondergaan vanwege de constructie. Daarom moet worden bepaald welke systemen voor de beoordeling en verificatie van de bestendigheid van de prestaties toepasselijk zijn op die balustradekits en relingkits. (2) Rekening houdend met de ervaring met het gedrag van de betrokken producten tijdens hun levensduur, zoals weergegeven in het onderzoek dat is uitgevoerd naar de redenen voor het falen van deze producten, moet de beoordeling van hun prestaties met betrekking tot alle essentiële kenmerken, met uitzondering van brandgedrag, door de fabrikant worden uitgevoerd alvorens het product op de markt wordt gebracht. Meer bezwarende systemen zijn niet noodzakelijk. Voor brandgedrag moet de keuze voor systeem 1, 3 dan wel 4 als geschikt worden beschouwd onder verwijzing naar verschillende subfamilies van producten, HEEFT HET VOLGENDE BESLUIT VASTGESTELD: Artikel 1 Dit besluit is van toepassing op balustradekits en relingkits die bedoeld zijn om bij bouwwerken uitsluitend te worden gebruikt om vallen te voorkomen en die geen verticale belasting ondergaan vanwege de constructie. Artikel 2 De bestendigheid van de prestaties van de in artikel 1 bedoelde balustradekits en relingkits wordt met betrekking tot de essentiële kenmerken van die producten overeenkomstig de in de bijlage vastgestelde systemen beoordeeld en geverifieerd. Artikel 3 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 14 maart 2019. Voor de Commissie De voorzitter Jean-Claude JUNCKER ( 1 ) PB L 88 van 4.4.2011, blz. 5 . BIJLAGE SYSTEMEN VOOR DE BEOORDELING EN VERIFICATIE VAN DE PRESTATIEBESTENDIGHEID Tabel 1 Voor alle essentiële kenmerken met uitzondering van brandgedrag Producten en beoogd gebruik Toepasselijk systeem Balustradekits en relingkits die bedoeld zijn om bij bouwwerken uitsluitend te worden gebruikt om vallen te voorkomen en die geen verticale belasting ondergaan vanwege de constructie 4 Tabel 2 Uitsluitend voor brandgedrag Producten en beoogd gebruik Subfamilies van producten Toepasselijk systeem Balustradekits en relingkits die bedoeld zijn om bij bouwwerken uitsluitend te worden gebruikt om vallen te voorkomen en die geen verticale belasting ondergaan vanwege de constructie Producten waarbij in een duidelijk identificeerbare fase van het productieproces een verbetering van hun brandgedrag wordt bewerkstelligd (bv. door toevoeging van brandvertragende middelen of beperking van de organische stoffen) 1 Producten waarvoor een toepasselijke Europese rechtsgrondslag bestaat om hun brandgedrag te classificeren zonder het te testen 4 Producten die niet tot andere subfamilies behoren 3",
  "source": "EUR LEX"
}