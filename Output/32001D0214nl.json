{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0214:NL:HTML\">",
  "content": "EUR-Lex - 32001D0214 - NL Avis juridique important | 32001D0214 2001/214/EG: Besluit van de Raad van 26 februari 2001 betreffende de ondertekening, namens de Europese Gemeenschap, van een Overeenkomst in de vorm van een Memorandum van Overeenstemming tussen de Europese Gemeenschap en de Democratische Socialistische Republiek Sri Lanka inzake regelingen op het gebied van de markttoegang voor textiel- en kledingproducten, en inzake de goedkeuring van de voorlopige toepassing van deze overeenkomst Publicatieblad Nr. L 080 van 20/03/2001 blz. 0011 - 0011 Besluit van de Raad van 26 februari 2001 betreffende de ondertekening, namens de Europese Gemeenschap, van een Overeenkomst in de vorm van een Memorandum van Overeenstemming tussen de Europese Gemeenschap en de Democratische Socialistische Republiek Sri Lanka inzake regelingen op het gebied van de markttoegang voor textiel- en kledingproducten, en inzake de goedkeuring van de voorlopige toepassing van deze overeenkomst (2001/214/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133, in samenhang met de eerste en tweede alinea van lid 2 van artikel 300, Gezien het voorstel van de Commissie, Overwegende hetgeen volgt: (1) De Commissie heeft, namens de Europese Gemeenschap, onderhandelingen gevoerd over een bilaterale Overeenkomst in de vorm van een Memorandum van Overeenstemming betreffende de handel in textielproducten met Sri Lanka. (2) De Overeenkomst in de vorm van een Memorandum van Overeenstemming is op 5 december 2000 geparafeerd. (3) De Overeenkomst in de vorm van een Memorandum van Overeenstemming dient namens de Gemeenschap te worden ondertekend. (4) Opdat beide partijen onmiddellijk na de desbetreffende kennisgevingen aan de WTO de voordelen van de overeenkomst kunnen genieten, dient deze met ingang van 1 december 2000 op voorlopige basis te worden toegepast, in afwachting van de voltooiing van de procedures voor de formele sluiting, en op voorwaarde van wederkerigheid, BESLUIT: Artikel 1 Onder voorbehoud van de eventuele sluiting op een later tijdstip, wordt de voorzitter van de Raad hierbij gemachtigd de personen aan te wijzen die bevoegd zijn de Overeenkomst in de vorm van een Memorandum van Overeenstemming betreffende de handel in textielproducten met Sri Lanka namens de Gemeenschap te ondertekenen. De tekst van de overeenkomst is aan dit besluit gehecht. Artikel 2 Op voorwaarde van wederkerigheid wordt de Overeenkomst in de vorm van een Memorandum van Overeenstemming met ingang van 1 december 2000 voorlopig toegepast, in afwachting van de voltooiing van de procedures voor de formele sluiting. Artikel 3 1. Overeenkomstig de procedure van artikel 17 van Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1) kan de Commissie de toepassing van het systeem van dubbele controle voor bepaalde producten wijzigen, na overleg met Sri Lanka krachtens punt 7 van het Memorandum van Overeenstemming. 2. De Commissie past de contingentregeling opnieuw toe indien Sri Lanka niet voldoet aan de verplichtingen van de punten 2 en 6 van het Memorandum van Overeenstemming overeenkomstig de procedure van artikel 17 van Verordening (EEG) nr. 3030/93. Gedaan te Brussel, 26 februari 2001. Voor de Raad De voorzitter A. Lindh (1) PB L 275 van 8.11.1993. Verordening laatstelijk gewijzigd bij Verordening (EG) nr. 824/97 van de Raad (PB L 119 van 8.5.1997, blz. 1).",
  "source": "EUR LEX"
}