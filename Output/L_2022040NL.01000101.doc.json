{
  "url": "http://www.w3.org/1999/xhtml\">",
  "content": "L_2022040NL.01000101.xml 21.2.2022 NL Publicatieblad van de Europese Unie L 40/1 UITVOERINGSVERORDENING (EU) 2022/235 VAN DE RAAD van 21 februari 2022 tot uitvoering van Verordening (EU) 2016/1686 tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/1686 van de Raad van 20 september 2016 tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen ( 1 ) , en met name artikel 4, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Verordening (EU) 2016/1686 vastgesteld. (2) Gezien de aanhoudende dreiging van ISIS (Da’esh) en Al Qaida en daarmee verbonden natuurlijke en rechtspersonen, entiteiten en lichamen, moeten twee personen en twee groepen aan de lijst van natuurlijke en rechtspersonen, entiteiten en lichamen in bijlage I bij Verordening (EU) 2016/1686 worden toegevoegd. (3) Verordening (EU) 2016/1686 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2016/1686 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 februari 2022. Voor de Raad De voorzitter J. BORRELL FONTELLES ( 1 ) PB L 255 van 21.9.2016, blz. 1 . BIJLAGE Bijlage I bij Verordening (EU) 2016/1686 wordt als volgt gewijzigd: 1) De rubriek “A. Personen” wordt vervangen door: “A. Natuurlijke personen bedoeld in artikel 3”. 2) De volgende natuurlijke personen worden aan de tabel toegevoegd: “8. Osama MAHMOOD (ook bekend als Ustadh Usama Mahmood, Ousama Mahmood); nationaliteit: Pakistaans (vermoedelijk). 9. Sultan Aziz AZAM (ook bekend als Aziz Azam, Sultan Aziz, Sultan Azziz Azzam, Sultan Aziz Ezzam); geboortedatum: 1985; geboorteplaats: Afghanistan; nationaliteit: Afghaans.”. 3) De volgende rubriek en vermeldingen worden toegevoegd: “B. Rechtspersonen, entiteiten en lichamen bedoeld in artikel 3 1. Al Qaida op het Indische subcontinent (AQIS) (ook bekend als Al-Qa’ida op het Indiase subcontinent, Qaedat al-Jihad op het Indiase subcontinent). 2. Da’esh — Hind Province (ook bekend als Wilayah al-Hind, Islamitische Staat Hind Province (ISHP), IS-Wilayat al-Hind, Da'esh — Wilayat al-Hind).”.",
  "source": "EUR LEX"
}