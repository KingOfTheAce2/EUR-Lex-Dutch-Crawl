{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0455:NL:HTML\">",
  "content": "EUR-Lex - 32003D0455 - NL Avis juridique important | 32003D0455 2003/455/EG: Besluit van de Commissie van 12 juni 2003 tot wĳziging van de aanpassingscoëfficiënten die met ingang van 1 augustus, 1 september, 1 oktober, 1 november en 1 december 2002 van toepassing zĳn op de bezoldigingen van de ambtenaren van de Europese Gemeenschappen die in derde landen tewerkgesteld zĳn Publicatieblad Nr. L 152 van 20/06/2003 blz. 0084 - 0085 Besluit van de Commissie van 12 juni 2003 tot wijziging van de aanpassingscoëfficiënten die met ingang van 1 augustus, 1 september, 1 oktober, 1 november en 1 december 2002 van toepassing zijn op de bezoldigingen van de ambtenaren van de Europese Gemeenschappen die in derde landen tewerkgesteld zijn (2003/455/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de Regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 van Raad(1), laatstelijk gewijzigd bij Verordening (EG, Euratom) nr. 2265/2002(2), inzonderheid op artikel 13, tweede alinea, van bijlage X, Overwegende hetgeen volgt: (1) Bij Verordening (EG, Euratom) nr. 101/2003 van de Raad(3), overeenkomstig artikel 13, eerste alinea, van bijlage X van het statuut, zijn de aanpassingscoëfficiënten vastgesteld die met ingang van 1 juli 2002 van toepassing zijn op de bezoldigingen die in de valuta van het land van tewerkstelling worden uitbetaald aan de ambtenaren die in derde landen zijn tewerkgesteld. (2) De Commissie heeft in de voorbije maanden diverse wijzigingen van deze aanpassingscoëfficiënten(4) doorgevoerd overeenkomstig artikel 13, tweede alinea, van bijlage X van het statuut. (3) Met ingang van 1 augustus, 1 september, 1 oktober, 1 november en 1 december 2002 dienen bepaalde van deze aanpassingscoëfficiënten te worden gewijzigd daar uit statistische gegevens waarover de Commissie beschikt, is gebleken dat de variatie van de kosten van levensonderhoud, die aan de hand van de aanpassingscoëfficiënt en de desbetreffende wisselkoers wordt gemeten, voor bepaalde derde landen sedert de laatste vaststelling of wijziging meer dan 5 % bedraagt, BESLUIT: Enig artikel Met ingang van 1 augustus, 1 september, 1 oktober, 1 november en 1 december 2002 worden de aanpassingscoëfficiënten die van toepassing zijn op de bezoldigingen van de ambtenaren die in derde landen zijn tewerkgesteld en die in de valuta van het land van tewerkstelling worden uitbetaald, gewijzigd overeenkomstig de bijlage. De voor de berekening van deze bezoldigingen toegepaste wisselkoersen zijn die welke worden gebruikt voor de uitvoering van de algemene begroting van de Europese Gemeenschappen voor de maand die voorafgaat aan de in de eerste alinea bedoelde datums. Gedaan te Brussel, 12 juni 2003. Voor de Commissie Christopher Patten Lid van de Commissie (1) PB L 56 van 4.3.1968, blz. 1. (2) PB L 347 van 20.12.2002, blz. 1. (3) PB L 16 van 22.1.2003, blz. 1. (4) PB L 321 van 26.11.2002, blz. 45. BIJLAGE >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL> >RUIMTE VOOR DE TABEL>",
  "source": "EUR LEX"
}