{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980R0797:NL:HTML\">",
  "content": "EUR-Lex - 31980R0797 - NL Avis juridique important | 31980R0797 Verordening (EEG) nr. 797/80 van de Commissie van 31 maart 1980 tot aanpassing van de vooraf vastgestelde restituties en heffingen bij uitvoer in de sector suiker Publicatieblad Nr. L 087 van 01/04/1980 blz. 0039 - 0041 Bijzondere uitgave in het Fins: Hoofdstuk 3 Deel 12 blz. 0012 Bijzondere uitgave in het Grieks: Hoofdstuk 03 Deel 28 blz. 0083 Bijzondere uitgave in het Zweeds: Hoofdstuk 3 Deel 12 blz. 0012 Bijzondere uitgave in het Spaans: Hoofdstuk 03 Deel 17 blz. 0205 Bijzondere uitgave in het Portugees: Hoofdstuk 03 Deel 17 blz. 0205 VERORDENING (EEG) Nr. 797/80 VAN DE COMMISSIE  van 31 maart 1980  tot aanpassing van de vooraf vastgestelde restituties en heffingen bij uitvoer in de sector suiker DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3330/74 van de Raad van 19 december 1974 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EEG) nr. 1396/78 (2), en met name op artikel 17, lid 5, en op artikel 19, lid 2 en lid 4, Overwegende dat in artikel 12 van Verordening (EEG) nr. 766/68 van de Raad van 18 juni 1968 houdende vaststelling van de algemene voorschriften inzake de restituties bij uitvoer van suiker (3), laatstelijk gewijzigd bij Verordening (EEG) nr. 1439/76 (4), is bepaald dat indien, tijdens de periode tussen:    - de datum van indiening van de aanvraag van het uitvoercertificaat vergezeld van een verzoek om de restitutie vooraf vast te stellen, of - de datum van het verstrijken van de termijn voor de indiening van de aanbiedingen, wanneer het een op grond van een inschrijving vastgestelde restitutie betreft, en de datum van uitvoer, verandering komt in de op grond van Verordening (EEG) nr. 3330/74 vastgestelde prijzen van suiker of melasse, het restitutiebedrag kan worden aangepast; Overwegende dat krachtens Verordening (EEG) nr. 561/80 van de Commissie van 5 maart 1980 betreffende een permanente inschrijving voor de vaststelling van heffingen en/of restituties bij uitvoer van witte suiker (5), de heffingen bij uitvoer ook vooraf kunnen worden vastgesteld ; dat de in artikel 12 van Verordening (EEG) nr. 766/68 bedoelde mogelijkheid derhalve moet worden uitgebreid tot deze heffingen; Overwegende dat de suikerprijzen en de bijdrage in de opslagkosten vermoedelijk met ingang van 1 juli 1980 zullen worden verhoogd en dat een aantal vóór dat tijdstip aangevraagde uitvoercertificaten met vaststelling vooraf van een restitutie of een heffing bij uitvoer pas na genoemd tijdstip zullen worden gebruikt ; dat blijkt dat het de exporteurs onmogelijk is nu reeds met zekerheid te weten welke suiker tegen de prijzen van het lopende verkoopseizoen beschikbaar zal zijn om te worden geleverd met ingang van 1 juli 1980 ; dat derhalve gebruik moet worden gemaakt van de mogelijkheid om de vóór 1 juli 1980 vooraf vastgestelde restituties en heffingen bij uitvoer van suiker waarvoor de douaneformaliteiten bij uitvoer na dat tijdstip worden vervuld, aan te passen ; dat deze aanpassing zal worden uitgevoerd op grond van het verschil tussen de interventieprijs voor suiker die gold in het verkoopseizoen 1979/1980 en de prijs voor het verkoopseizoen 1980/1981, nadat beide prijzen zijn vermeerderd met de desbetreffende bijdrage in de opslagkosten; Overwegende dat in artikel 5, lid 2, derde alinea, van Verordening (EEG) nr. 2682/72 van de Raad van 12 december 1972 tot vaststelling van de algemene regels aangaande de toekenning van restituties bij uitvoer en de criteria voor de vaststelling van het restitutiebedrag betreffende bepaalde landbouwprodukten, uitgevoerd in de vorm van goederen die niet onder bijlage II van het Verdrag vallen (6), laatstelijk gewijzigd bij Verordening (EEG) nr. 707/78 (7), is bepaald dat de restitutievoet, in geval van toepassing van het stelsel van vaststelling vooraf, wordt aangepast volgens dezelfde regels als die welke worden toegepast bij de vaststelling vooraf van de restituties inzake de basisprodukten die in onverwerkte toestand worden uitgevoerd ; dat derhalve dient te worden bepaald dat in dat geval de betrokken aanpassing moet worden uitgevoerd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 1. Voor zover de in artikel 12 van Verordening (EEG) nr. 766/68 bedoelde voorwaarden vervuld zijn, worden de vóór 1 juli 1980 vooraf vastgestelde restituties en heffingen bij uitvoer voor in de bijlage van deze verordening vermelde produkten die vanaf dat tijdstip worden uitgevoerd, op verzoek van de belanghebbenden aangepast overeenkomstig het bepaalde in lid 2.  (1)PB nr. L 359 van 31.12.1974, blz. 1. (2)PB nr. L 170 van 28.3.1978, blz. 1. (3)PB nr. L 143 van 25.6.1968, blz. 6. (4)PB nr. L 167 van 26.6.1976, blz. 13. (5)PB nr. L 61 van 6.3.1980, blz. 18. (6)PB nr. L 289 van 27.12.1972, blz. 13. (7)PB nr. L 94 van 8.4.1978, blz. 7. 2. Voor de in lid 1 bedoelde aanpassing wordt de restitutie bij uitvoer vermeerderd en de heffing bij uitvoer verminderd met het verschil, uitgedrukt in Ecu per 100 kg, tussen de interventieprijs die in het gebied van de Gemeenschap met het grootste overschot van het betrokken produkt geldt met ingang van 1 juli 1980 en de interventieprijs voor hetzelfde produkt die in hetzelfde gebied geldt op 30 juni 1980. Voor de bepaling van het in de vorige alinea bedoelde verschil, worden deze interventieprijzen vermeerderd met de overeenkomstige bijdrage in de opslagkosten, als bedoeld in artikel 8, lid 1, derde alinea, sub a), van Verordening (EEG) nr. 3330/74. Voor ruwe suiker waarvan het rendement afwijkt van het rendement dat is bepaald in de in Verordening (EEG) nr. 431/68 (1) vermelde definitie van de standaardkwaliteit, wordt het bedrag van de aanpassing berekend met inachtneming van het bepaalde in artikel 2 van Verordening (EEG) nr. 837/68 (2). Artikel 2 Het bepaalde in artikel 1 is eveneens van toepassing voor de in de bijlage vermelde produkten die worden uitgevoerd in de vorm van de in de bijlagen van Verordening (EEG) nr. 2682/72 vermelde goederen. Artikel 3 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van 1 juli 1980. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 31 maart 1980. Voor de Commissie Finn GUNDELACH Vice-Voorzitter  (1)PB nr. L 89 van 10.4.1968, blz. 3. (2)PB nr. L 151 van 30.6.1968, blz. 42. BIJLAGE >PIC FILE= \"T0014376\">",
  "source": "EUR LEX"
}