{
  "url": "http://www.w3.org/1999/xhtml\">",
  "content": "L_2014192NL.01004101.xml 1.7.2014 NL Publicatieblad van de Europese Unie L 192/41 UITVOERINGSVERORDENING (EU) Nr. 726/2014 VAN DE COMMISSIE van 30 juni 2014 tot wijziging van Verordening (EG) nr. 992/95 van de Raad wat betreft een nieuw tariefcontingent van de Unie voor conserven van haring van oorsprong uit Noorwegen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 992/95 van de Raad van 10 april 1995 betreffende de opening en de wijze van beheer van communautaire tariefcontingenten voor bepaalde landbouw- en visserijproducten van oorsprong uit Noorwegen ( 1 ) , en met name artikel 5, lid 1, onder b), Overwegende hetgeen volgt: (1) Bij Besluit 2014/343/EU van de Raad ( 2 ) is de ondertekening en voorlopige toepassing van een aanvullend protocol bij de Overeenkomst tussen de Europese Economische Gemeenschap en het Koninkrijk Noorwegen naar aanleiding van de toetreding van de Republiek Kroatië tot de Europese Unie goedgekeurd. (2) In het aanvullende protocol is voorzien in een nieuw tariefcontingent voor het in het vrije verkeer brengen in de Europese Unie van bepaalde conserven van haring van oorsprong uit Noorwegen. (3) Het is noodzakelijk Verordening (EG) nr. 992/95 te wijzigen om het nieuwe tariefcontingent te kunnen toepassen. (4) Het nieuwe tariefcontingent moet voor een periode van twaalf maanden gelden. In overeenstemming met Besluit 2014/343/EU moet het gelden vanaf de dag van de voorlopige toepassing van het aanvullende protocol. Deze verordening moet daarom vanaf diezelfde datum van toepassing zijn. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De volgende rij wordt toegevoegd aan de bijlage bij Verordening (EG) nr. 992/95: 09.0859 ex 1604 12 91 ex 1604 12 99 10 11 19 Haring, bereid met kruiden en/of azijn, gepekeld Van 1.8.2014 tot en met 31.7.2015 1 400  ton netto uitgelekt gewicht 0 Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie. Zij is van toepassing met ingang van 1 augustus 2014. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juni 2014. Voor de Commissie De voorzitter José Manuel BARROSO ( 1 ) PB L 101 van 4.5.1995, blz. 1 . ( 2 ) PB L 170 van 11.6.2014, blz. 3 .",
  "source": "EUR LEX"
}