{
  "url": "http://www.w3.org/1999/xhtml\">",
  "content": "L_2006096NL.01001401.xml 5.4.2006 NL Publicatieblad van de Europese Unie L 96/14 BESLUIT BiH/8/2006 VAN HET POLITIEK EN VEILIGHEIDSCOMITÉ van 15 maart 2006 tot wijziging van Besluit BiH/1/2004 inzake de aanvaarding van bijdragen van derde staten aan de militaire operatie van de Europese Unie in Bosnië en Herzegovina en Besluit BiH/3/2004 tot instelling van het Comité van contribuanten aan de militaire operatie van de Europese Unie in Bosnië en Herzegovina (2006/267/GBVB) HET POLITIEK EN VEILIGHEIDSCOMITÉ, Gelet op het Verdrag tot oprichting van de Europese Gemeenschap, en met name op artikel 25, derde alinea, Overwegende hetgeen volgt: (1) Het Politiek en Veiligheidscomité heeft Besluit BiH/1/2004 ( 1 ) op 21 september 2004 en Besluit BiH/3/2004 ( 2 ) op 29 september 2004 aangenomen. (2) Naar aanleiding van de aanbeveling van de operationele commandant van de EU inzake de bijdrage van de voormalige Joegoslavische Republiek Macedonië (FYROM) heeft het EUMC besloten het Politiek en Veiligheidscomité aan te bevelen de bijdrage van de FYROM te aanvaarden. (3) Overeenkomstig artikel 6 van het Protocol betreffende de positie van Denemarken, dat is gehecht aan het Verdrag betreffende de Europese Unie en aan het Verdrag tot oprichting van de Europese Gemeenschap, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied. Denemarken neemt derhalve niet deel aan de financiering van de operatie. (4) De Europese Raad heeft in zijn bijeenkomst van 12 en 13 december 2002 in Kopenhagen een verklaring aangenomen waarin staat dat de Berlijn Plus-regeling en de uitvoering daarvan slechts van toepassing zullen zijn op de lidstaten van de EU die ook ofwel NAVO-leden zijn ofwel partijen bij het partnerschap voor de vrede, en die derhalve bilaterale veiligheidsovereenkomsten met de NAVO hebben gesloten, BESLUIT: Artikel 1 De bijlage bij Besluit BiH/1/2004 wordt vervangen door: „BIJLAGE LIJST VAN DERDE STATEN ALS BEDOELD IN ARTIKEL 1 — Albanië — Argentinië — Bulgarije — Canada — Chili — Marokko — Nieuw-Zeeland — Noorwegen — Roemenië — Turkije — voormalige Joegoslavische Republiek Macedonië (FYROM) — Zwitserland”. Artikel 2 De bijlage bij Besluit BiH/3/2004 wordt vervangen door: „BIJLAGE LIJST VAN DERDE STATEN ALS BEDOELD IN ARTIKEL 3, LID 1 — Albanië — Argentinië — Bulgarije — Canada — Chili — Marokko — Nieuw-Zeeland — Noorwegen — Roemenië — Turkije — voormalige Joegoslavische Republiek Macedonië (FYROM) — Zwitserland”. Artikel 3 Dit besluit treedt in werking op de dag waarop het wordt aangenomen. Gedaan te Brussel, 15 maart 2006. Voor het Politiek en Veiligheidscomité De voorzitter F. J. KUGLITSCH ( 1 ) PB L 324 van 27.10.2004, blz. 20 . Besluit gewijzigd bij Besluit BiH/5/2004 ( PB L 357 van 2.12.2004, blz. 39 ). ( 2 ) PB L 325 van 28.10.2004, blz. 64 . Besluit gewijzigd bij Besluit BiH/5/2004.",
  "source": "EUR LEX"
}