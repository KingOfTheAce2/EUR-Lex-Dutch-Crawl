{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0573:NL:HTML\">",
  "content": "EUR-Lex - 31983D0573 - NL Avis juridique important | 31983D0573 83/573/EEG: Beschikking van de Raad van 26 oktober 1983 betreffende tegenmaatregelen op het gebied van de internationale koopvaardij Publicatieblad Nr. L 332 van 28/11/1983 blz. 0037 - 0037 Bijzondere uitgave in het Fins: Hoofdstuk 7 Deel 3 blz. 0102 Bijzondere uitgave in het Spaans: Hoofdstuk 07 Deel 3 blz. 0178 Bijzondere uitgave in het Zweeds: Hoofdstuk 7 Deel 3 blz. 0102 Bijzondere uitgave in het Portugees: Hoofdstuk 07 Deel 3 blz. 0178 ++++ BESCHIKKING VAN DE RAAD van 26 oktober 1983 betreffende tegenmaatregelen op het gebied van de internationale koopvaardij ( 83/573/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 84 , lid 2 , Overwegende dat uit de resultaten van het overeenkomstig de Beschikkingen 78/774/EEG ( 1 ) , 79/4/EEG ( 2 ) , 80/1181/EEG ( 3 ) , 81/189/EEG ( 4 ) en 82/870/EEG ( 5 ) ingestelde informatiesysteem over de koopvaardig , alsmede uit de ervaringen van sommige Lid-Staten blijkt dat het dienstig is een passende Gemeenschapsprocedure te omschrijven betreffende de tegenmaatregelen die de betrokken Lid-Staten op het gebied van de internationale koopvaardij met betrekking tot derde landen kunnen treffen , HEEFT DE VOLGENDE BESCHIKKING VASTGESTELD : Artikel 1 Indien een Lid-Staat ten aanzien van derde landen tegenmaatregelen heeft genomen op het gebied van de internationale koopvaardij of voornemens is zulks te doen , pleegt hij met de andere Lid-Staten en de Commissie overleg overeenkomstig de overlegprocedure ingesteld bij Beschikking 77/587/EEG ( 6 ) . Artikel 2 1 . In het kader van het in artikel 1 bedoelde overleg trachten de Lid-Staten tot een gezamenlijk standpunt te komen over eventuele tegenmaatregelen . 2 . De Raad kan met eenparigheid van stemmen besluiten dat de Lid-Staten passende tegenmaatregelen die deel uitmaken van hun nationale wetgeving gezamenlijk zullen toepassen . Artikel 3 In het kader van het in artikel 1 bedoelde overleg dienen de Lid-Staten in voorkomend geval zoveel mogelijk de volgende gegevens te verstrekken : a ) de ontwikkelingen die aanleiding hebben gegeven tot het overwegen van tegenmaatregelen ; b ) het vaargebied waarvoor de tegenmaatregel geldt ; c ) de aard van de betrokken scheepvaartdienst  ( bij voorbeeld lijndienst ) ; d ) de aard van de getroffen of te treffen tegenmaatregelen ; e ) geldigheidsduur van de tegenmaatregelen ; f ) de verhouding van de tegenmaatregel tot de geleden schade . Artikel 4 Het staat de Lid-Staten vrij hun nationale tegenmaatregelen unilateraal toe te passen . Artikel 5 Deze beschikking is gericht tot de Lid-Staten . Gedaan te Luxemburg , 26 oktober 1983 . Voor de Raad De Voorzitter G . MORAITIS ( 1 ) PB nr . L 258 van 21 . 9 . 1978 , blz . 35 . ( 2 ) PB nr . L 5 van 9 . 1 . 1979 , blz . 31 . ( 3 ) PB nr . L 350 van 23 . 12 . 1980 , blz . 44 . ( 4 ) PB nr . L 88 van 2 . 4 . 1981 , blz . 32 . ( 5 ) PB nr . L 368 van 28 . 12 . 1982 , blz . 42 . ( 6 ) PB nr . L 239 van 17 . 9 . 1977 , blz . 23 .",
  "source": "EUR LEX"
}