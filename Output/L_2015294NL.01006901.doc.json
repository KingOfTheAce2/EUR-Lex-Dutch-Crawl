{
  "url": "http://www.w3.org/1999/xhtml\"><!--",
  "content": "L_2015294NL.01006901.xml 11.11.2015 NL Publicatieblad van de Europese Unie L 294/69 BESLUIT (GBVB) 2015/2008 VAN DE RAAD van 10 november 2015 tot wijziging van Besluit 2010/452/GBVB inzake de waarnemingsmissie van de Europese Unie in Georgië, EUMM Georgia DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28 en de artikelen 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 12 augustus 2010 bij Besluit 2010/452/GBVB ( 1 ) de waarnemingsmissie van de Europese Unie in Georgië („EUMM Georgia” of „de missie”), die bij Gemeenschappelijk Optreden 2008/736/GBVB van de Raad ( 2 ) was ingesteld, verlengd. (2) De Raad heeft op 16 december 2014 bij Besluit 2014/915/GBVB ( 3 ) Besluit 2010/452/GBVB gewijzigd en de missie verlengd tot en met 14 december 2016. Besluit 2014/915/GBVB voorzag in een financieel referentiebedrag tot en met 14 december 2015. (3) Een nieuw financieel referentiebedrag dient te worden vastgesteld voor de periode van 15 december 2015 tot en met 14 december 2016. (4) Besluit 2010/452/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2010/452/GBVB wordt als volgt gewijzigd: 1) Aan artikel 14, lid 1, wordt de volgende alinea toegevoegd: „Het financiële referentiebedrag ter dekking van de uitgaven voor de missie van 15 december 2015 tot en met 14 december 2016 bedraagt 17 640 000 EUR.”. 2) In artikel 14 worden de leden 2 en 3 vervangen door: „2.   Alle uitgaven worden beheerd overeenkomstig de voorschriften en procedures die van toepassing zijn op de algemene begroting van de Unie. Procedures voor het gunnen van overheidsopdrachten door EUMM Georgia staan zonder beperkingen open voor natuurlijke en rechtspersonen. Voorts gelden er voor de door EUMM Georgia aangekochte goederen geen oorsprongsregels.”. Artikel 2 Dit besluit treedt in werking op de dag waarop het wordt vastgesteld. Het is van toepassing met ingang van 15 december 2015. Gedaan te Brussel, 10 november 2015. Voor de Raad De voorzitter P. GRAMEGNA ( 1 ) Besluit 2010/452/GBVB van de Raad van 12 augustus 2010 inzake de waarnemingsmissie van de Europese Unie in Georgië, EUMM Georgia ( PB L 213 van 13.8.2010, blz. 43 ). ( 2 ) Gemeenschappelijk Optreden 2008/736/GBVB van de Raad van 15 september 2008 inzake de waarnemingsmissie van de Europese Unie in Georgië, EUMM Georgia ( PB L 248 van 17.9.2008, blz. 26 ). ( 3 ) Besluit 2014/915/GBVB van de Raad van 16 december 2014 tot wijziging van Besluit 2010/452/GBVB inzake de waarnemingsmissie van de Europese Unie in Georgië, EUMM Georgia ( PB L 360 van 17.12.2014, blz. 56 ).",
  "source": "EUR LEX"
}