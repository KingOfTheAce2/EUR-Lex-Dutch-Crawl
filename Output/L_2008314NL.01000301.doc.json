{
  "url": "http://www.w3.org/1999/xhtml\">",
  "content": "L_2008314NL.01000301.xml 25.11.2008 NL Publicatieblad van de Europese Unie L 314/3 VERORDENING (EG) N r. 1163/2008 VAN DE COMMISSIE van 24 november 2008 tot wijziging van Verordening (EG) nr. 40/2008 van de Raad wat betreft de vangstmogelijkheden voor bepaalde bestanden van kever, wijting en schelvis DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 40/2008 van de Raad van 16 januari 2008 tot vaststelling, voor 2008, van de vangstmogelijkheden voor sommige visbestanden en groepen visbestanden welke in de wateren van de Gemeenschap en, voor vaartuigen van de Gemeenschap, in andere wateren met vangstbeperkingen van toepassing zijn, en tot vaststelling van de bij de visserij in acht te nemen voorschriften ( 1 ) , en met name op artikel 5, leden 5 en 7, Overwegende hetgeen volgt: (1) De vangstmogelijkheden voor de visserij op kever in zone IIIa en in de EG-wateren van IIa en IV zijn voorlopig vastgesteld in bijlage IA bij Verordening (EG) nr. 40/2008. (2) Krachtens artikel 5, lid 5, van de hierboven genoemde verordening kunnen de vangstmogelijkheden door de Commissie worden herzien in het licht van tijdens het eerste halfjaar van 2008 verzamelde wetenschappelijke informatie. (3) In het licht van de tijdens het eerste halfjaar van 2008 verzamelde wetenschappelijke informatie moeten de vangstmogelijkheden voor kever in het betrokken gebied worden vastgesteld. (4) Volgens het advies van het Wetenschappelijk, Technisch en Economisch Comité voor de visserij zouden in 2008 vangsten tot maximaal 148 000 ton overeenstemmen met een visserijsterfte van 0,6 en zou het bestand zich naar verwachting nog steeds boven de voorzorgslimiet bevinden. (5) Het keverbestand in de Noordzee wordt gedeeld met Noorwegen, maar wordt momenteel niet gezamenlijk beheerd. De in deze verordening vervatte maatregelen moeten in overeenstemming zijn met de resultaten van het overleg met Noorwegen overeenkomstig het bepaalde in de goedgekeurde notulen van de conclusies van het visserijoverleg tussen de Europese Gemeenschap en Noorwegen van 26 november 2007. (6) Het aandeel van de Gemeenschap in de totaal toegestane vangsten (TAC) voor kever in zone IIIa en in de EG-wateren van IIa en IV moet derhalve worden vastgesteld op 75 % van 148 000 ton. (7) Krachtens artikel 5, lid 7, van Verordening (EG) nr. 40/2008 kunnen, als gevolg van een herziening van de vangstbeperkingen voor het keverbestand overeenkomstig artikel 5, lid 5, van die verordening, de vangstbeperkingen voor het wijtingbestand in ICES-zone IIIa en ICES-zone IV en in de EG-wateren van ICES-zone IIa, voor het schelvisbestand in ICES-zone IIIa en in de EG-wateren van ICES-zones IIIb, IIIc en IIId en voor het schelvisbestand in ICES-zone IV en in de EG-wateren van ICES-zone IIa door de Commissie worden herzien om rekening te houden met de industriële bijvangsten in de kevervisserij. (8) Gezien de beperkte visserij op kever in ICES-zone IIIa en in de EG-wateren van ICES-zones IIIb, IIIc en IIId en bij gebrek aan nieuwe vooruitzichten betreffende de bijvangsten van schelvis en wijting in andere in die zones actieve takken van industriële visserij, moeten de vangstbeperkingen voor het wijting- en het schelvisbestand in ICES-zone IIIa en in de EG-wateren van ICES-zones IIIb, IIIc en IIId voor de rest van 2008 ongewijzigd blijven. (9) In verband met de vaststelling van de definitieve vangstbeperkingen voor kever in ICES-zone IIIa en in de EG-wateren van ICES-zones IIa en IV, moeten de vangstbeperkingen voor wijting en schelvis in ICES-zone IV en in de EG-wateren van ICES-zone IIa worden herzien. (10) Kever is een kortlevende soort. De vangstmogelijkheden moeten derhalve zo spoedig mogelijk van toepassing zijn om overbevissing van het bestand in de tussenliggende periode te voorkomen. (11) Bijlage IA bij Verordening (EG) nr. 40/2008 moet dienovereenkomstig worden gewijzigd. (12) De in deze verordening vervatte maatregelen zijn in overeenstemming met het advies van het Comité voor de visserij en de aquacultuur, HEEFT DE VOLGENDE VERORDENING VASTGESTELD: Artikel 1 Bijlage IA bij Verordening (EG) nr. 40/2008 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 november 2008. Voor de Commissie Joe BORG Lid van de Commissie ( 1 ) PB L 19 van 23.1.2008, blz. 1 . BIJLAGE Bijlage IA bij Verordening (EG) nr. 40/2008 wordt als volgt gewijzigd: 1) De gegevens betreffende kever in zone IIIa en in de EG-wateren van IIa en IV worden vervangen door: „Soort : Kever Trisopterus esmarki Gebied : IIIa; EG-wateren van IIa en IV NOP/2A3A4. Denemarken 109 898 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Duitsland 21 ( 1 ) Nederland 81 ( 1 ) EG 110 000 Noorwegen 1 000 ( 2 ) TAC Niet relevant 2) De gegevens betreffende wijting in zone IV en in de EG-wateren van IIa worden vervangen door: „Soort : Wijting Merlangius merlangus Gebied : IV; EG-wateren van IIa WHG/2AC4. België 367 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Denemarken 1 587 Duitsland 413 Frankrijk 2 385 Nederland 917 Zweden 3 Verenigd Koninkrijk 9 330 EG 15 002 ( 3 ) Noorwegen 1 785 ( 4 ) TAC 17 850 In de betrokken ICES-zones mogen, binnen de limieten van bovenstaande quota, niet meer dan de hieronder opgegeven hoeveelheden worden gevangen: Noorse wateren van IV (WHG/*04N-) EG 10 884” 3) De gegevens betreffende schelvis in zone IV en in de EG-wateren van IIa worden vervangen door: „Soort : Schelvis Melanogrammus aeglefinus Gebied : IV; EG-wateren van IIa HAD/2AC4. België 279 Analytische TAC Artikel 3 van Verordening (EG) nr. 847/96 is niet van toepassing. Artikel 4 van Verordening (EG) nr. 847/96 is niet van toepassing. Artikel 5, lid 2, van Verordening (EG) nr. 847/96 is van toepassing. Denemarken 1 920 Duitsland 1 222 Frankrijk 2 129 Nederland 209 Zweden 193 Verenigd Koninkrijk 31 664 EG 37 616 ( 5 ) Noorwegen 8 082 TAC 46 444 Binnen de limieten van bovenstaande quota mag in de onderstaande zones niet meer worden gevangen dan de volgende hoeveelheden: Noorse wateren van IV (HAD/*04N-) EG 28 535”. ( 1 ) Het quotum mag uitsluitend worden gevangen in de EG-wateren van ICES-zones IIa, IIIa en IV. ( 2 ) Mag worden gevangen in sector VIa benoorden 56°30′ NB.” ( 3 ) Exclusief naar schatting 1 063 ton industriële bijvangst. ( 4 ) Mag in EG-wateren worden gevist. Binnen dit quotum gedane vangsten moeten van het Noorse TAC-aandeel worden afgetrokken. Bijzondere voorwaarden: In de betrokken ICES-zones mogen, binnen de limieten van bovenstaande quota, niet meer dan de hieronder opgegeven hoeveelheden worden gevangen: Noorse wateren van IV (WHG/*04N-) EG 10 884” ( 5 ) Exclusief naar schatting 746 ton industriële bijvangst. Bijzondere voorwaarden: Binnen de limieten van bovenstaande quota mag in de onderstaande zones niet meer worden gevangen dan de volgende hoeveelheden: Noorse wateren van IV (HAD/*04N-) EG 28 535”.",
  "source": "EUR LEX"
}