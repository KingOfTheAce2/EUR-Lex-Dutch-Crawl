{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1578:NL:HTML\">",
  "content": "EUR-Lex - 32000R1578 - NL Avis juridique important | 32000R1578 Verordening (EG) nr. 1578/2000 van de Commissie van 19 juli 2000 houdende uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat de kenmerken van de speciale module voor het jaar 2001 over duur en organisatie van de arbeidstijd betreft Publicatieblad Nr. L 181 van 20/07/2000 blz. 0039 - 0041 Verordening (EG) nr. 1578/2000 van de Commissie van 19 juli 2000 houdende uitvoering van Verordening (EG) nr. 577/98 van de Raad betreffende de organisatie van een steekproefenquête naar de arbeidskrachten in de Gemeenschap, wat de kenmerken van de speciale module voor het jaar 2001 over duur en organisatie van de arbeidstijd betreft DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 577/98 van de Raad van 9 maart 1998 betreffende de organisatie van een steekproefenquête naar de arbeidskrachten in de Gemeenschap(1), laatstelijk gewijzigd bij Verordening (EG) nr. 1575/2000 van de Commissie(2), en met name op artikel 4, lid 2, Overwegende hetgeen volgt: (1) Overeenkomstig artikel 4, lid 2, van Verordening (EG) nr. 577/98 moet de gedetailleerde lijst van de in het kader van een speciale module te verzamelen informatie ten minste twaalf maanden voor het begin van de referentieperiode van deze module worden vastgesteld. (2) Om toe te zien op de werkgelegenheidsrichtsnoeren heeft de Commissie behoefte aan structurele statistieken over de regelingen inzake flexibele arbeidstijd en over de verschillende soorten arbeidsovereenkomsten. (3) De maatregelen waarin deze verordening voorziet, zijn in overeenstemming met het advies van het Comité statistisch programma dat is opgericht bij Besluit 89/382/EEG, Euratom van de Raad(3), HEEFT DE VOLGENDE VERORDENING VASTGESTELD: Artikel 1 De gedetailleerde lijst van de in het kader van de speciale module voor het jaar 2001 te verzamelen informatie is opgenomen in de bijlage bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juli 2000. Voor de Commissie Pedro Solbes Mira Lid van de Commissie (1) PB L 77 van 14.3.1998, blz. 3. (2) Zie bladzijde 16 van dit Publicatieblad. (3) PB L 181 van 28.6.1989, blz. 47. BIJLAGE ARBEIDSKRACHTENENQUÊTE Kenmerken van de speciale module voor het jaar 2001 over duur en organisatie van de arbeidstijd 1. Betrokken lidstaten en regio's: alle 2. De gegevens worden alleen voor de eerste werkkring verzameld 3. De variabelen worden als volgt gecodeerd: >RUIMTE VOOR DE TABEL> 4. De variabelen betreffende avondwerk, nachtwerk, werk op zaterdagen en werk op zondagen, die zijn opgenomen in de kolommen 205 tot 208 van de bijlage bij Verordening (EG) nr. 1575/2000, wat de te gebruiken codering voor de overbrenging van de gegevens vanaf het jaar 2001 betreft, moeten in 2001 worden verzameld gedurende een referentieperiode die overeenkomt met die van de speciale module zoals bedoeld in artikel 1 van deze verordening.",
  "source": "EUR LEX"
}