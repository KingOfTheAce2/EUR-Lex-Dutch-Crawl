{
  "url": "http://www.w3.org/1999/xhtml\"><!--",
  "content": "L_202500407NL.000101.fmx.xml Publicatieblad van de Europese Unie NL L-serie 2025/407 25.2.2025 VERORDENING (EU) 2025/407 VAN DE RAAD van 24 februari 2025 tot wijziging van Verordening (EU) nr. 36/2012 betreffende beperkende maatregelen in het licht van de situatie in Syrië DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit (GBVB) 2025/406 van de Raad van 24 februari 2025 tot wijziging van Besluit 2013/255/GBVB betreffende beperkende maatregelen in het licht van de situatie in Syrië ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) De Raad heeft op 31 mei 2013 Besluit 2013/255/GBVB ( 2 ) vastgesteld en op 18 januari 2012 Verordening (EU) nr. 36/2012 ( 3 ) betreffende beperkende maatregelen in het licht van de situatie in Syrië. Dit volgde na de aanneming van conclusies van de Raad waarin de Raad het geweld en de wijdverbreide en systematische grove schendingen van de mensenrechten in Syrië veroordeelde. (2) Na de val van het regime van Assad in Syrië benadrukte de Europese Raad in zijn conclusies van 19 december 2024 de historische kans om het land te herenigen en weer op te bouwen en onderstreepte hij het belang van een inclusief en door Syrië geleid politiek proces dat beantwoordt aan de legitieme aspiraties van het Syrische volk, in overeenstemming met de kernbeginselen van Resolutie 2254 (2015) van de Veiligheidsraad van de Verenigde Naties. (3) Op basis van een evaluatie van Besluit 2013/255/GBVB oordeelde de Raad dat het passend is een aantal sectorale en individuele maatregelen op te schorten, bepaalde vrijstellingen in te voeren en de einddatum van de huidige humanitaire vrijstelling van de maatregelen tot bevriezing van tegoeden te schrappen om een inclusieve transitie in Syrië te stimuleren, de verstrekking van humanitaire hulp, het economisch herstel, de wederopbouw en de stabilisatie te ondersteunen en de terugkeer van Syrische onderdanen en hun bezittingen te vergemakkelijken. Daartoe heeft de Raad op 24 februari 2025 Besluit (GBVB) 2025/406 vastgesteld. (4) De Raad zal de ontwikkelingen in Syrië op de voet volgen, met name wat betreft de zorgen die in de conclusies van de Europese Raad van 19 december 2024 worden geuit, om te onderzoeken of het passend is de opschorting en de vrijstellingen van de desbetreffende beperkende maatregelen voort te zetten. (5) In dit verband merkt de Raad op dat de afbakening van maritieme zones moet geschieden door middel van dialoog en onderhandelingen te goeder trouw, met volledige eerbiediging van het internationaal recht en in overeenstemming met het beginsel van goede nabuurschapsbetrekkingen. In het kader van de voortdurende evaluatie van de beperkende maatregelen zal terdege rekening worden gehouden met eventuele schendingen van de soevereine rechten van buurlanden in hun maritieme zones overeenkomstig het zeerecht. (6) Deze maatregelen vallen onder het toepassingsgebied van het Verdrag betreffende de werking van de Europese Unie en dus is regelgeving op het niveau van de Unie noodzakelijk, met name om te garanderen dat zij in alle lidstaten uniform worden toegepast. (7) Verordening (EU) nr. 36/2012 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) nr. 36/2012 wordt als volgt gewijzigd: 1) het volgende artikel wordt ingevoegd: “Artikel 1 bis De toepassing van de onderstaande bepalingen wordt opgeschort: de artikelen 6, 6 bis, 6 ter, 7, 7 bis, 8, 9, 9 bis, 10, 11, 12, 13, 13 bis, 21 bis, 21 ter en 26 bis.” ; 2) in artikel 6 wordt de titel vervangen door: “Artikel 6 ( *1 ) ( *1 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 3) in artikel 6 bis wordt de titel vervangen door: “Artikel 6 bis ( *2 ) ( *2 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 4) in artikel 6 ter wordt de titel vervangen door: “Artikel 6 ter ( *3 ) ( *3 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 5) in artikel 7 wordt de titel vervangen door: “Artikel 7 ( *4 ) ( *4 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 6) in artikel 7 bis wordt de titel vervangen door: “Artikel 7 bis ( *5 ) ( *5 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 7) in artikel 8 wordt de titel vervangen door: “Artikel 8 ( *6 ) ( *6 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 8) in artikel 9 wordt de titel vervangen door: “Artikel 9 ( *7 ) ( *7 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 9) in artikel 9 bis wordt de titel vervangen door: “Artikel 9 bis ( *8 ) ( *8 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 10) in artikel 10 wordt de titel vervangen door: “Artikel 10 ( *9 ) ( *9 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 11) in artikel 11 wordt de titel vervangen door: “Artikel 11 ( *10 ) ( *10 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 12) in artikel 11 ter wordt lid 2 vervangen door: “2.   Het verbod in lid 1 is niet van toepassing op de in bijlage X vermelde goederen mits die verkoop, levering, overdracht of uitvoer bestemd is voor persoonlijk gebruik door natuurlijke personen die vanuit de Europese Unie reizen of hun naaste familieleden die met hen reizen, en die uitsluitend persoonlijke bezittingen, huisraad of voertuigen betreffen die eigendom zijn van deze personen en niet bestemd zijn voor verkoop in Syrië.” ; 13) in artikel 12 wordt de titel vervangen door: “Artikel 12 ( *11 ) ( *11 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 14) in artikel 13 wordt de titel vervangen door: “Artikel 13 ( *12 ) ( *12 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 15) in artikel 13 bis wordt de titel vervangen door: “Artikel 13 bis ( *13 ) ( *13 ) De toepassing van de bepaling is opgeschort op grond van artikel 1 bis van deze verordening”\n                                 \" ; 16) artikel 14 wordt als volgt gewijzigd: a) het volgende lid wordt ingevoegd: “2 bis.   Alle tegoeden en economische middelen die toebehoren aan, eigendom zijn van, in het bezit zijn van of onder zeggenschap staan van de in bijlage II ter genoemde entiteiten en die zich sinds 27 februari 2012 buiten Syrië bevinden, blijven bevroren.” ; b) lid 3 wordt vervangen door: “3.   Het is verboden bewust en opzettelijk deel te nemen aan activiteiten die ertoe strekken of tot gevolg hebben de in de leden 1, 2 en 2 bis bedoelde maatregelen direct of indirect te omzeilen.” ; 17) artikel 15 wordt als volgt gewijzigd: a) lid 1, punt b), wordt vervangen door: “b) de bijlagen II bis en II ter omvatten een lijst van entiteiten die overeenkomstig artikel 19, lid 1, van Besluit 2011/782/GBVB door de Raad zijn geïdentificeerd als entiteiten die banden onderhouden met de personen of entiteiten die verantwoordelijk zijn voor de gewelddadige repressie tegen de burgerbevolking in Syrië, alsmede met de personen of entiteiten die van het regime profiteren of het ondersteunen, op wie of waarop artikel 21 van deze verordening van toepassing is.” ; b) lid 2 wordt vervangen door: “2.   In de bijlagen II, II bis en II ter worden de redenen vermeld waarom een persoon, entiteit of lichaam in de lijst is opgenomen.” ; c) lid 3 wordt vervangen door: “3.   De bijlagen II, II bis en II ter bevatten tevens, indien beschikbaar, de informatie die nodig is om de betrokken natuurlijke personen, rechtspersonen, entiteiten en lichamen te identificeren. Met betrekking tot natuurlijke personen kan die informatie bestaan uit namen, inclusief aliassen, geboortedatum en geboorteplaats, nationaliteit, paspoort- en identiteitskaartnummers, geslacht, adres (indien bekend) en functie of beroep. Met betrekking tot rechtspersonen, entiteiten en lichamen kan die informatie bestaan uit namen, plaats en datum van registratie, registratienummer en plaats van vestiging.” ; 18) in artikel 16 bis wordt lid 1 vervangen door: “1.   De verbodsbepalingen van artikel 14, leden 1 en 2, zijn niet van toepassing op de terbeschikkingstelling van tegoeden of economische middelen die noodzakelijk zijn voor de tijdige verlening van humanitaire bijstand of voor de ondersteuning van andere activiteiten die beantwoorden aan elementaire menselijke behoeften, indien dergelijke bijstand en andere activiteiten worden uitgevoerd door: a) de Verenigde Naties, met inbegrip van hun programma’s, fondsen en andere entiteiten en organen, alsmede hun gespecialiseerde agentschappen en aanverwante organisaties; b) internationale organisaties; c) humanitaire organisaties met de status van waarnemer bij de Algemene Vergadering van de Verenigde Naties en leden van die humanitaire organisaties; d) bilateraal of multilateraal gefinancierde niet-gouvernementele organisaties die deelnemen aan de humanitaire responsplannen van de Verenigde Naties, de responsplannen van de Verenigde Naties voor vluchtelingen, andere oproepen van de Verenigde Naties of humanitaire clusters die worden gecoördineerd door het Bureau van de Verenigde Naties voor de Coördinatie van Humanitaire Aangelegenheden; e) organisaties en agentschappen waaraan de Unie het certificaat van humanitair partnerschap heeft afgegeven of die door een lidstaat zijn gecertificeerd of erkend overeenkomstig nationale procedures; f) gespecialiseerde agentschappen van de lidstaten; of g) de werknemers, begunstigden, ondergeschikte organen of uitvoerende partners van de in de punten a) tot en met f) genoemde entiteiten terwijl en voor zover zij in die hoedanigheid handelen.” ; 19) artikel 20 wordt vervangen door: “Artikel 20 In afwijking van artikel 14 en mits een betaling door een in bijlage II, II bis of II ter opgenomen persoon, entiteit of lichaam voortvloeit uit een contract dat door die persoon of entiteit of dat lichaam was gesloten voor de datum waarop die persoon of entiteit of dat lichaam werd aangewezen, of indien deze betaling voortvloeit uit een verplichting die voor die persoon of entiteit voor die datum was ontstaan, mogen de bevoegde autoriteiten van de lidstaten, zoals genoemd op de websites genoemd in bijlage III, onder door hen passend geachte voorwaarden, toestemming geven voor de vrijgave van bepaalde bevroren tegoeden of economische middelen, mits de betaling niet direct of indirect wordt ontvangen door een in artikel 14 bedoelde persoon of entiteit.” ; 20) in artikel 21 bis wordt de titel vervangen door: “Artikel 21 bis ( *14 ) ( *14 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 21) in artikel 21 ter wordt de titel vervangen door: “Artikel 21 ter ( *15 ) ( *15 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 22) artikel 25 bis wordt vervangen door: “Artikel 25 bis 1.   De verbodsbepalingen van artikel 25 zijn niet van toepassing op de daarin vervatte activiteiten, met inbegrip van nevenactiviteiten, mits deze tot doel hebben bijstand te verstrekken aan de Syrische burgerbevolking in verband met de tijdige verlening van humanitaire bijstand of de ondersteuning van andere activiteiten ter ondersteuning van elementaire menselijke behoeften, de verlening van basisdiensten, of andere civiele doeleinden. 2.   De verbodsbepalingen van artikel 25 zijn niet van toepassing op de daarin vervatte activiteiten, met inbegrip van nevenactiviteiten, mits deze tot doel hebben bijstand te verstrekken aan de Syrische burgerbevolking in verband met wederopbouw, stabilisatie of herstel van de economische activiteit, institutionele opbouw, de verlening van basisdiensten, of andere civiele doeleinden. 3.   De verbodsbepalingen van artikel 25 zijn niet van toepassing op de daarin vervatte activiteiten, mits die activiteiten worden verricht in verband met: a) de invoer van ruwe olie of aardolieproducten uit Syrië naar de Unie, de aankoop van ruwe olie of aardolieproducten uit Syrië of het vervoer van ruwe olie of aardolieproducten uit Syrië; b) deelname aan de bouw of installatie van nieuwe centrales voor elektriciteitsproductie in Syrië; c) het oprichten van een joint venture met, het verstrekken van leningen aan, of de uitbreiding van participatie in Syrische personen, entiteiten of lichamen die betrokken zijn bij de exploratie, productie of raffinage van aardolie of de bouw of installatie van nieuwe centrales voor elektriciteitsproductie in Syrië; d) de verkoop, overdracht of uitvoer van reactiemotorbrandstof of -brandstofadditieven naar personen in Syrië of voor gebruik in Syrië; e) het verlenen van toegang tot luchthavens in de Unie aan vluchten met uitsluitend vracht die worden uitgevoerd door Syrische luchtvaartmaatschappijen; f) de uitvoer van nieuwe bankbiljetten en munten in de Syrische munteenheid naar de Centrale Bank van Syrië; en alle technische bijstand, tussenhandeldiensten, financiering en financiële bijstand in verband met deze activiteiten.” ; 23) in artikel 26 bis wordt de titel vervangen door: “Artikel 26 bis ( *16 ) ( *16 ) De toepassing van deze bepaling is opgeschort op grond van artikel 1 bis van deze verordening”\n                                 \" ; 24) in artikel 27, lid 1, wordt punt a) vervangen door: “a) de in bijlage II, II bis of II ter vermelde aangewezen personen, entiteiten of lichamen;” ; 25) artikel 32 wordt als volgt gewijzigd: a) lid 1 wordt vervangen door: “1.   Wanneer de Raad besluit een natuurlijke persoon, rechtspersoon, entiteit of lichaam te onderwerpen aan de in artikel 14 bedoelde maatregelen, wijzigt hij bijlage II, II bis of II ter dienovereenkomstig.” ; b) lid 4 wordt vervangen door: “4.   De lijsten in de bijlagen II, II bis en II ter worden met regelmatige tussenpozen en ten minste om de 12 maanden opnieuw bezien.”. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2025. Voor de Raad De voorzitter K. KALLAS ( 1 ) PB L, 2025/406, 25.2.2025, ELI: http://data.europa.eu/eli/dec/2025/406/oj . ( 2 ) Besluit 2013/255/GBVB van de Raad van 31 mei 2013 betreffende beperkende maatregelen tegen Syrië ( PB L 147 van 1.6.2013, blz. 14 , ELI: http://data.europa.eu/eli/dec/2013/255/oj). ( 3 ) Verordening (EU) nr. 36/2012 van de Raad van 18 januari 2012 betreffende beperkende maatregelen in het licht van de situatie in Syrië en tot intrekking van Verordening (EU) nr. 442/2011 ( PB L 16 van 19.1.2012, blz. 1 , ELI: http://data.europa.eu/eli/reg/2012/36/oj). ELI: http://data.europa.eu/eli/reg/2025/407/oj ISSN 1977-0758 (electronic edition)",
  "source": "EUR LEX"
}