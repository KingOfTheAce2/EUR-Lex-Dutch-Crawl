{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987D0361:NL:HTML\">",
  "content": "EUR-Lex - 31987D0361 - NL Avis juridique important | 31987D0361 87/361/EEG: Beschikking van de Commissie van 26 juni 1987 waarbij bepaalde delen van het grondgebied van de Franse Republiek als officieel vrij van varkenspest worden erkend (Slechts de tekst in de Franse taal is authentiek) Publicatieblad Nr. L 194 van 15/07/1987 blz. 0031 - 0032 ***** BESCHIKKING  VAN DE COMMISSIE van 26 juni 1987 waarbij bepaalde delen van het grondgebied van de Franse Republiek als officieel vrij van varkenspest worden erkend (Slechts de tekst in de Franse taal is authentiek) (87/361/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1095/EEG van de Raad van 11 november 1980 houdende voorschriften welke ertoe strekken het grondgebied van de Gemeenschap vrij van klassieke varkenspest te maken en te houden (1), laatstelijk gewijzigd bij Beschikking 87/230/EEG (2), en met name op artikel 7, lid 2, Gelet op Beschikking 82/352/EEG van de Commissie van 10 mei 1982 houdende goedkeuring van het door de Franse Republiek ingediende programma voor de versnelde uitroeiing van klassieke varkenspest (3), Overwegende dat, op grond van de ontwikkeling van de dierziektesituatie, de Franse instanties overeenkomstig hun programma hebben besloten maatregelen te nemen ten einde de bescherming en het behoud van de status van bepaalde gebieden te garanderen; Overwegende dat geen enkel geval van varkenspest is geconstateerd en dat in de officieel vrij van varkenspest te erkennen gebieden gedurende meer dan 15 maanden niet meer tegen varkenspest is ingeënt; Overwegende dat de status van de officieel vrij van varkenspest te erkennen gebieden zal worden gehandhaafd door toepassing van de bij artikel 7, lid 2, van Richtlijn 80/1095/EEG vastgestelde maatregelen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De delen van het grondgebied van de Franse Republiek, bestaande uit de in de bijlage omschreven gebieden, worden als officieel vrij van varkenspest erkend overeenkomstig artikel 7, lid 2, van Richtlijn 80/1095/EEG van de Raad. Artikel 2 Deze beschikking is gericht tot de Franse Republiek. Gedaan te Brussel, 26 juni 1987. Voor de Commissie Frans ANDRIESSEN Vice-Voorzitter (1) PB nr. L 325 van 1. 12. 1980, blz. 1. (2) PB nr. L 99 van 11. 4. 1987, blz. 16. (3) PB nr. L 157 van 8. 6. 1982, blz. 27. BIJLAGE Gebieden in Frankrijk die als officieel vrij van varkenspest worden erkend - Haute-Normandie (Eure, Seine-Maritime), - Basse-Normandie (Calvados, Manche, Orne), - Bretagne (Côtes-du-Nord, Finistère, Îlle-et-Vilaine, Morbihan), - Pays de Loire (Maine-et-Loire, Mayenne, Sarthe, Vendée), - Poitou-Charentes (Charente, Charente-Maritime, Deux-Sèvres, Vienne), - Aquitaine (Dordogne, Gironde, Landes, Lot-et-Garonne, Pyrénées-Atlantiques), - Midi-Pyrénées (Ariège, Aveyron, Haute-Garonne, Gers, Lot, Hautes-Pyrénées, Tarn, Tarn-et-Garonne), - Languedoc (Aude, Gard, Hérault, Lozère, Pyrénées-Orientales).",
  "source": "EUR LEX"
}