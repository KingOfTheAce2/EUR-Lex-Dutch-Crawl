{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31977D0586:NL:HTML\">",
  "content": "EUR-Lex - 31977D0586 - NL Avis juridique important | 31977D0586 75/586/EEG: Besluit van de Raad van 25 juli 1977 houdende sluiting van de Overeenkomst inzake de bescherming van de Rijn tegen chemische verontreiniging en van de Aanvullende Overeenkomst bij de op 29 april 1963 in Bern ondertekende Overeenkomst nopens de Internationale Commissie ter bescherming van de Rijn tegen verontreiniging Publicatieblad Nr. L 240 van 19/09/1977 blz. 0035 - 0052 Bijzondere uitgave in het Spaans: Hoofdstuk 15 Deel 2 blz. 0046 Bijzondere uitgave in het Portugees: Hoofdstuk 15 Deel 2 blz. 0046 DA L 240 19/09/1977 P. 0051-0052 DE L 240 19/09/1977 P. 0051-0052 EN L 240 19/09/1977 P. 0035-0036 FR L 240 19/09/1977 P. 0035-0036 IT L 240 19/09/1977 P. 0051-0052 NL L 240 19/09/1977 P. 0051-0052 BESLUIT VAN DE RAAD van 25 juli 1977 houdende sluiting van de Overeenkomst inzake de bescherming van de Rijn tegen chemische verontreiniging en van de Aanvullende Overeenkomst bij de op 29 april 1963 in Bern ondertekende Overeenkomst nopens de Internationale Commissie ter bescherming van de Rijn tegen verontreiniging DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 235, Gezien het voorstel van de Commissie, Gezien het advies van het Europese Parlement (1) (1)PB nr. C 293 van 13.12.1976, blz. 63. Overwegende dat de Raad van de Europese Gemeenschappen en de Vertegenwoordigers van de Regeringen der Lid-Staten, in het kader van de Raad bijeen, op 22 november 1973 een verklaring hebben aangenomen betreffende een Actieprogramma van de Europese Gemeenschappen inzake het milieu (2) (2)PB nr. C 112 van 20.12.1973, blz. 1. Overwegende met name dat er in dit programma de nadruk op wordt gelegd dat voorkoming en vermindering van de verontreiniging van zoet water een zaak is die de gehele Gemeenschap aangaat; Overwegende dat in Richtlijn 76/464/EEG van de Raad van 4 mei 1976 betreffende de verontreiniging veroorzaakt door bepaalde gevaarlijke stoffen die in het aquatisch milieu van de Gemeenschap worden geloosd(3) is bepaald dat de Gemeenschap bepaalde maatregelen zal nemen ten einde de verschillende soorten verontreiniging, met name in de oppervlaktewateren in het binnenland en de territoriale zeewateren, te verminderen; (3)PB nr. L 129 van 18.5.1976, blz. 23. Overwegende dat in de Overeenkomst inzake de bescherming van de Rijn tegen chemische verontreiniging, die op 3 december 1976 te Bonn is ondertekend, onder meer is bepaald dat passende maatregelen zullen worden genomen ter voorkoming en vermindering van de verontreiniging van het oppervlaktewater in het binnenland en van het zeewater ; dat enkele van deze maatregelen betrekking hebben op in voornoemde richtlijn behandelde stoffen; Overwegende dat de deelneming van de Gemeenschap aan de uitvoering van genoemde Overeenkomst het noodzakelijk maakt dat zij partij wordt bij de op 29 april 1963 te Bern ondertekende Overeenkomst nopens de Internationale Commissie ter bescherming van de Rijn tegen verontreiniging; Overwegende dat deze Overeenkomst daartoe is gewijzigd door een op 3 december 1976 te Bonn ondertekende Aanvullende Overeenkomst; Overwegende dat de sluiting door de Gemeenschap van deze Overeenkomst en deze Aanvullende Overeenkomst noodzakelijk blijkt om, in het kader van de gemeenschappelijke markt, een der doelstellingen van de Gemeenschap op het gebied van de bescherming van het milieu en de kwaliteit van het bestaan te verwezenlijken en dat het Verdrag niet voorziet in de daartoe vereiste bevoegdheden; Overwegende dat de Overeenkomst en de Aanvullende Overeenkomst namens de Gemeenschap zijn ondertekend, BESLUIT: Artikel 1 Namens de Europese Economische Gemeenschap worden de Overeenkomst inzake de bescherming van de Rijn tegen chemische verontreiniging en de Aanvullende Overeenkomst bij de op 29 april 1963 in Bern ondertekende Overeenkomst nopens de Internationale Commissie ter bescherming van de Rijn tegen verontreiniging gesloten. De teksten van de Overeenkomst en van de Aanvullende Overeenkomst zijn aan dit besluit gehecht. Artikel 2 De Voorzitter van de Raad van de Europese Gemeenschappen draagt, voor wat de Europese Economische Gemeenschap betreft, zorg voor de nederlegging van de in artikel 17 van de Overeenkomst en in artikel 4 van de Aanvullende Overeenkomst genoemde Akte van sluiting (1) (1)De datum van inwerkingtreding van de Overeenkomst en van de Aanvullende Overeenkomst wordt bekendgemaakt in het Publikatieblad van de Europese Gemeenschappen door het Secretariaat-generaal van de Raad. Artikel 3 De Gemeenschap wordt in de Internationale Commissie ter bescherming van de Rijn tegen verontreiniging vertegenwoordigd door de Commissie. De Commissie zet daarin het standpunt van de Gemeenschap uiteen, overeenkomstig de richtlijnen welke de Raad haar kan verstrekken. Gedaan te Brussel, 25 juli 1977. Voor de Raad De Voorzitter H. SIMONET",
  "source": "EUR LEX"
}