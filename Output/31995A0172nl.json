{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995A0172:NL:HTML\">",
  "content": "EUR-Lex - 31995A0172 - NL Avis juridique important | 31995A0172 95/172/Euratom: Advies van de Commissie van 2 mei 1995 betreffende het project voor lozing van radioactieve afvalstoffen, afkomstig van de nucleaire basisinstallatie \"TU5\" in Pierrelatte (Frankrijk), overeenkomstig artikel 37 van het Euratom-Verdrag (Slechts de tekst in de Franse taal is authentiek) Publicatieblad Nr. L 114 van 20/05/1995 blz. 0028 - 0028 ADVIES VAN DE COMMISSIE van 2 mei 1995 betreffende  het project voor lozing van radioactieve afvalstoffen, afkomstig van de nucleaire basisinstallatie  \"TU5\" in Pierrelatte (Frankrijk), overeenkomstig artikel 37 van het Euratom-Verdrag (Slechts de  tekst in de Franse taal is authentiek) (95/172/Euratom) Op 24 november 1994 heeft de  Commissie van de Europese Gemeenschappen van de Franse Regering overeenkomstig artikel 37 van het  Euratom-Verdrag de algemene gegevens van het project voor lozing van radioactieve afvalstoffen,  afkomstig uit de exploitatie van de nucleaire basisinstallatie \"TU5\" in Pierrelatte, ontvangen. Op basis van deze gegevens en na raadpleging van de groep deskundigen brengt de Commissie volgend  advies uit: 1.  De afstand van de nucleaire basisinstallatie \"TU5\" tot het grondgebied van de dichtstbijzijnde  Lid-Staat, namelijk ItaliÃ«, bedraagt 175 km (Spanje: 260 km). 2.  Onder normale bedrijfsomstandigheden veroorzaakt de lozing van gasafval en water voor de  bevolking van een andere Lid-Staat een voor de gezondheid onschadelijke blootstelling. 3.  Vast radioactief afval wordt ter plaatse verwerkt en opgeslagen, alvorens naar een erkende  nationale locatie voor definitieve opslag te worden vervoerd. 4.  In geval van onvoorziene lozing van radioactief afval, die zou kunnen voortkomen uit een  ongeval waarvan het type en de omvang in de algemene gegevens zijn omschreven, zou de dosis voor de  bevolking van een andere Lid-Staat geen gevaar voor de gezondheid inhouden. Kortom, de Commissie is van oordeel dat het project voor lozing van radioactief afval als gevolg  van de inbedrijfstelling van de nucleaire basisinstallatie \"TU5\" geen belangrijke radioactieve  besmetting van het water, de bodem of het luchtruim van een andere Lid-Staat dreigt te veroorzaken,  noch onder normale bedrijfsomstandigheden, noch in geval van een ongeval waarvan het type en de  omvang in de algemene gegevens zijn omschreven. Dit advies is gericht tot de Franse Republiek. Voor de Commissie Ritt BJERREGAARD Lid van de Commissie",
  "source": "EUR LEX"
}