{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R1491:NL:HTML\">",
  "content": "EUR-Lex - 32003R1491 - NL Avis juridique important | 32003R1491 Verordening (EG) nr. 1491/2003 van de Commissie van 25 augustus 2003 tot aanvulling van de bĳlage bĳ Verordening (EG) nr. 2400/96 (Ficodindia dell'Etna, Monte Etna, Colline di Romagna, Pretuziano delle Colline Teramane, Torta del Casar, Manzana de Girona of Poma de Girona) Publicatieblad Nr. L 214 van 26/08/2003 blz. 0006 - 0007 Verordening (EG) nr. 1491/2003 van de Commissie van 25 augustus 2003 tot aanvulling van de bijlage bij Verordening (EG) nr. 2400/96 (Ficodindia dell'Etna, Monte Etna, Colline di Romagna, Pretuziano delle Colline Teramane, Torta del Casar, Manzana de Girona of Poma de Girona) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen(1), laatstelijk gewijzigd bij Verordening (EG) nr. 806/2003(2), en met name op artikel 6, leden 3 en 4, Overwegende hetgeen volgt: (1) Overeenkomstig artikel 5 van Verordening (EEG) nr. 2081/92 heeft Italië voor de benamingen \"Ficodindia dell'Etna\", \"Monte Etna\", \"Colline di Romagna\" en \"Pretuziano delle Colline Teramane\" vier aanvragen tot registratie als oorsprongsbenaming en heeft Spanje voor de benaming \"Torta del Casar\" een aanvraag tot registratie als oorsprongsbenaming en voor de benaming \"Manzana de Girona\" of \"Poma de Girona\" een aanvraag tot registratie als geografische aanduiding ingediend. (2) Overeenkomstig artikel 6, lid 1, van bovengenoemde verordening is geconstateerd dat de aanvragen aan de voorschriften van die verordening voldoen, en met name alle in artikel 4 van die verordening bedoelde gegevens bevatten. (3) Bij de Commissie zijn geen bezwaren als bedoeld in artikel 7 van Verordening (EEG) nr. 2081/92 ingediend naar aanleiding van de bekendmaking in het Publicatieblad van de Europese Gemeenschappen(3) van de in de bijlage bij deze verordening vermelde benamingen. (4) Deze benamingen komen derhalve in aanmerking voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als beschermde oorsprongsbenaming of beschermde geografische aanduiding. (5) De bijlage bij deze verordening vormt een aanvulling op Verordening (EG) nr. 2400/96 van de Commissie(4), laatstelijk gewijzigd bij Verordening (EG) nr. 1428/2003(5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de zes in de bijlage bij deze verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" worden ingeschreven als beschermde oorsprongsbenaming (BOB) of beschermde geografische aanduiding (BGA). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 augustus 2003. Voor de Commissie Franz Fischler Lid van de Commissie (1) PB L 208 van 24.7.1992, blz. 1. (2) PB L 122 van 16.5.2003, blz. 1. (3) PB C 275 van 12.11.2002, blz. 11 (Ficodindia dell'Etna). PB C 281 van 19.11.2002, blz. 5 (Monte Etna). PB C 286 van 22.11.2002, blz. 10 (Colline di Romagna). PB C 309 van 12.12.2002, blz. 2 (Pretuziano delle Colline Teramane). PB C 291 van 26.11.2002, blz. 2 (Torta del Casar). PB C 316 van 18.12.2002, blz. 14 (Manzana de Girona of Poma de Girona). (4) PB L 327 van 18.12.1996, blz. 11. (5) PB L 203 van 12.8.2003, blz. 7. BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Groenten, fruit en granen ITALIË Ficodindia dell'Etna (BOB) SPANJE Manzana de Girona of Poma de Girona (BGA) Oliën en andere vetstoffen/Olijfoliën ITALIË Monte Etna (BOB) Colline di Romagna (BOB) Pretuziano delle Colline Teramane (BOB) Kazen SPANJE Torta del Casar (BOB)",
  "source": "EUR LEX"
}