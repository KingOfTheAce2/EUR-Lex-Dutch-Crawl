{
  "url": "http://www.w3.org/1999/xhtml\">",
  "content": "L_2012293NL.01000401.xml 23.10.2012 NL Publicatieblad van de Europese Unie L 293/4 BESLUIT VAN DE RAAD van 16 juli 2012 betreffende de ondertekening, namens de Europese Unie, en de voorlopige toepassing van het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap, enerzijds, en de regering van Denemarken en de autonome regering van Groenland, anderzijds (2012/653/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 2, juncto artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 28 juni 2007 heeft de Raad Verordening (EG) nr. 753/2007 ( 1 ) betreffende de sluiting van de Partnerschapsovereenkomst inzake visserij tussen de Europese Gemeenschap, enerzijds, en de regering van Denemarken en de autonome regering van Groenland, anderzijds ( 2 ) („de overeenkomst”) vastgesteld. Een Protocol tot vaststelling van de vangstmogelijkheden en de financiële tegenprestatie waarin is voorzien bij de overeenkomst ( 3 ) („het huidige protocol”) is aan deze overeenkomst gehecht. Het huidige protocol verstrijkt op 31 december 2012. (2) De Unie heeft met de regering van Denemarken en de regering van Groenland onderhandeld over een nieuw protocol bij de overeenkomst tot vaststelling van de vangstmogelijkheden en de financiële tegenprestatie („het protocol”). (3) Ter afronding van de onderhandelingen is op 3 februari 2012 het nieuwe protocol geparafeerd. (4) Om ervoor te zorgen dat de EU-vaartuigen hun visserijactiviteiten kunnen voortzetten, voorziet artikel 12 van het protocol in de voorlopige toepassing ervan vanaf 1 januari 2013. (5) Het protocol moet worden ondertekend, HEEFT HET VOLGENDE BESLUIT VASTGESTELD: Artikel 1 De ondertekening van het tussen de Europese Gemeenschap enerzijds en de regering van Denemarken en de autonome regering van Groenland anderzijds overeengekomen protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst inzake visserij tussen beide partijen (hierna „het protocol” genoemd), wordt namens de Unie goedgekeurd, onder voorbehoud van de sluiting van dat protocol. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) om het protocol namens de Unie te ondertekenen. Artikel 3 Het protocol wordt vanaf 1 januari 2013 voorlopig toegepast in afwachting van de voltooiing van de procedure voor de sluiting ervan. Artikel 4 Dit besluit treedt in werking op de dag waarop het wordt vastgesteld. Gedaan te Brussel, 16 juli 2012. Voor de Raad De voorzitter S. ALETRARIS ( 1 ) PB L 172 van 30.6.2007, blz. 1 . ( 2 ) PB L 172 van 30.6.2007, blz. 4 . ( 3 ) PB L 172 van 30.6.2007, blz. 9 .",
  "source": "EUR LEX"
}