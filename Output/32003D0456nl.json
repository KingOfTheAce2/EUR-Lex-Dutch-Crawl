{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0456:NL:HTML\">",
  "content": "EUR-Lex - 32003D0456 - NL Avis juridique important | 32003D0456 2003/456/EG: Besluit van de Commissie van 19 juni 2003 houdende afwĳking van Besluit 98/235/EG betreffende de werkzaamheden van de raadgevende comités op het gebied van het gemeenschappelĳk landbouwbeleid Publicatieblad Nr. L 152 van 20/06/2003 blz. 0086 - 0086 Besluit van de Commissie van 19 juni 2003 houdende afwijking van Besluit 98/235/EG betreffende de werkzaamheden van de raadgevende comités op het gebied van het gemeenschappelijk landbouwbeleid (2003/456/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Besluit 98/235/EG van de Commissie van 11 maart 1998 betreffende de werkzaamheden van de raadgevende comités op het gebied van het gemeenschappelijk landbouwbeleid(1), Overwegende hetgeen volgt: (1) In artikel 4, lid 3, van Besluit 98/235/EG is bepaald dat de leden van de comités worden benoemd voor een periode van vijf jaar. Zij zijn herbenoembaar en kunnen in specifieke gevallen worden vervangen. (2) Voor de in 1998 benoemde leden eindigt deze periode van vijf jaar op 4 oktober 2003 en voor de vervangende leden die in de tussentijd zijn benoemd, is dat op een later tijdstip. (3) Op de top van Kopenhagen bestond er met de kandidaat-lidstaten overeenstemming over dat de tien nieuwe lidstaten op 1 mei 2004 zouden kunnen en moeten toetreden. (4) Organisaties uit de kandidaat-lidstaten nemen steeds meer deel aan de bestaande organisaties op EU-niveau die de civiele maatschappij en de sociale partners vertegenwoordigen in de in de landbouwsector werkzame raadgevende comités en permanente groepen. (5) Na de toetreding dient de vertegenwoordiging van de sociaal-economische organisaties uit de nieuwe lidstaten in de adviesstructuur voor landbouw en plattelandsontwikkeling te zijn gegarandeerd. (6) Daarom dienen de benoemingen van de huidige leden van deze comités op 30 april 2004 af te lopen, BESLUIT: Artikel 1 In afwijking van artikel 4, lid 3, van Besluit 98/235/EG loopt de benoeming van de leden van de raadgevende comités op het gebied van het gemeenschappelijk landbouwbeleid af op 30 april 2004. Artikel 2 Dit besluit wordt bekendgemaakt in het Publicatieblad van de Europese Unie. Gedaan te Brussel, 19 juni 2003. Voor de Commissie Franz Fischler Lid van de Commissie (1) PB L 88 van 24.3.1998, blz. 59.",
  "source": "EUR LEX"
}