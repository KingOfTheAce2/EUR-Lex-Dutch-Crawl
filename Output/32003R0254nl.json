{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R0254:NL:HTML\">",
  "content": "EUR-Lex - 32003R0254 - NL Avis juridique important | 32003R0254 Verordening (EG) nr. 254/2003 van de Raad van 11 februari 2003 tot wÄ³ziging van Verordening (EG) nr. 2368/2002 tot uitvoering van de Kimberleyprocescertificering voor de internationale handel in ruwe diamant Publicatieblad Nr. L 036 van 12/02/2003 blz. 0007 - 0007 Verordening (EG) nr. 254/2003 van de Raad van 11 februari 2003 tot wijziging van Verordening (EG) nr. 2368/2002 tot uitvoering van de Kimberleyprocescertificering voor de internationale handel in ruwe diamant DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133, Gezien het voorstel van de Commissie, Overwegende hetgeen volgt: (1) Het is wenselijk ervoor te zorgen dat de bepalingen, vervat in Verordening (EG) nr. 2368/2002 van de Raad van 20 december 2002 tot uitvoering van de Kimberleyprocescertificering voor de internationale handel in ruwe diamant(1), alle WTO-leden die voldoen aan de vereisten van de Kimberleyprocescertificering, in de gelegenheid stellen aan de regeling deel te nemen. Derhalve dienen de in artikel 2 van die verordening opgenomen definitie van deelnemers en de voorwaarden voor opname in de lijst van deelnemers, vervat in bijlage II bij die verordening, te worden gewijzigd. (2) De Gemeenschap en alle andere in bijlage II bij Verordening (EG) nr. 2368/2002 genoemde deelnemers voldoen aan de vereisten van de Kimberleyprocescertificering, en wel op een zodanige wijze dat volledige toepassing van alle bepalingen van die verordening niet leidt tot een ernstige verstoring van de internationale handel in ruwe diamant. (3) In voldoende mate wordt bewezen geacht dat per 1 februari 2003 aan die vereisten zal worden voldaan. De buitenwerkingstelling van deze bepalingen kan derhalve met ingang van die datum worden opgeheven, HEEFT DE VOLGENDE VERORDENING VASTGESTELD: Artikel 1 Verordening (EG) nr. 2368/2002 wordt als volgt gewijzigd: 1. artikel 2, onder c), wordt vervangen door: \"c) 'Deelnemers': staten, regionale organisaties voor economische integratie, WTO-leden of afzonderlijke douanegebieden die voldoen aan de vereisten van de Kimberleyprocescertificering, dit hebben gemeld aan de voorzitter van de Kimberleyprocescertificering en zijn opgenomen in de lijst in bijlage II.\"; 2. artikel 20 wordt vervangen door de volgende tekst: \"Artikel 20 Op basis van terzake dienende informatie van de voorzitter van de Kimberleyprocescertificering en/of de deelnemers, kan de Commissie de lijst van deelnemers en hun bevoegde autoriteiten wijzigen.\"; 3. artikel 29, lid 3, wordt vervangen door: \"3. De artikelen 3, 4, 5, 10, 11, 12, 13, 14, 15 en 18 zijn van toepassing vanaf 1 februari 2003.\". Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 februari 2003. Voor de Raad De voorzitter G. Papandreou (1) PB L 358 van 31.12.2002, blz. 28. Verordening gewijzigd bij Verordening (EG) nr. 257/2003 van de Commissie.",
  "source": "EUR LEX"
}