{
  "url": "http://www.w3.org/1999/xhtml\">",
  "content": "L_2010299NL.01004501.xml 17.11.2010 NL Publicatieblad van de Europese Unie L 299/45 BESLUIT VAN DE COMMISSIE van 15 november 2010 houdende erkenning dat het Letse gegevensbestand voor runderen volledig operationeel is (Kennisgeving geschied onder nummer C(2010) 7782) (Alleen de tekst in de Letse taal is authentiek) (2010/692/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1760/2000 van het Europees Parlement en de Raad van 17 juli 2000 tot vaststelling van een identificatie- en registratieregeling voor runderen en inzake de etikettering van rundvlees en rundvleesproducten en tot intrekking van Verordening (EG) nr. 820/97 van de Raad ( 1 ) , en met name artikel 10, onder b), Overwegende hetgeen volgt: (1) Artikel 6, lid 3, van Verordening (EG) nr. 1760/2000 („de verordening”) bepaalt dat lidstaten die beschikken over een gecomputeriseerd gegevensbestand dat naar het oordeel van de Commissie volledig operationeel is, kunnen bepalen dat een paspoort alleen wordt afgegeven voor dieren die bestemd zĳn voor het handelsverkeer binnen de Europese Unie en dat dieren uitsluitend bĳ verplaatsing van het grondgebied van de betrokken lidstaat naar het grondgebied van een andere lidstaat vergezeld gaan van het paspoort. (2) Letland heeft bij de Commissie een verzoek ingediend om erkenning dat het gegevensbestand dat deel uitmaakt van de Letse identificatie- en registratieregeling voor runderen, volledig operationeel is overeenkomstig de verordening. Ook hebben de Letse autoriteiten bij de Commissie relevante informatie ingediend over de verenigbaarheid van het gegevensbestand met artikel 5 van de verordening. (3) De Commissie heeft de door de Letse autoriteiten ingediende informatie onderzocht en na inspectie geoordeeld dat de aanvraag voldoende was gemotiveerd, in afwachting van enkele aanpassingen die de Letse autoriteiten hebben toegezegd uiterlijk 30 september 2010 te zullen doorvoeren. (4) Vóór 1 oktober 2010 bevestigden de Letse autoriteiten dat aanvullende maatregelen waren ingevoerd om te garanderen dat de in de verordening vastgestelde termijnen voor de kennisgeving van gebeurtenissen worden nagekomen, dat „zwevende” dieren worden opgespoord en opgevolgd en dat de paspoorten die de uit andere lidstaten afkomstige dieren begeleiden, bij aankomst bij de bevoegde instantie worden ingeleverd. (5) Gezien het bovenstaande dient te worden erkend dat het Letse gegevensbestand voor runderen volledig operationeel is met ingang van 1 oktober 2010, HEEFT HET VOLGENDE BESLUIT VASTGESTELD: Artikel 1 Het Letse gegevensbestand voor runderen wordt met ingang van 1 oktober 2010 als volledig operationeel erkend. Artikel 2 Dit besluit is gericht tot de Republiek Letland. Gedaan te Brussel, 15 november 2010. Voor de Commissie John DALLI Lid van de Commissie ( 1 ) PB L 204 van 11.8.2000, blz. 1 .",
  "source": "EUR LEX"
}