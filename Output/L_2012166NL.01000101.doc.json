{
  "url": "http://www.w3.org/1999/xhtml\">",
  "content": "L_2012166NL.01000101.xml 27.6.2012 NL Publicatieblad van de Europese Unie L 166/1 BESLUIT VAN DE RAAD van 23 april 2012 inzake de ondertekening, namens de Unie, van de Overeenkomst in de vorm van een briefwisseling tussen de Europese Unie, enerzijds, en de Staat Israël, anderzijds, tot wijziging van de bijlagen bij de Protocollen nrs. 1 en 2 van de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds (2012/338/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) Op 20 november 1995 is de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds ( 1 ) (hierna „de Euro-mediterrane overeenkomst”), ondertekend. (2) Op 14 november 2005 heeft de Raad de Commissie gemachtigd tot het voeren van onderhandelingen om te komen tot een grotere liberalisering van de handel in landbouwproducten, verwerkte landbouwproducten en vis en visserijproducten met bepaalde mediterrane landen. De onderhandelingen met Israël zijn op 18 juli 2008 met succes afgesloten. De resultaten van deze onderhandelingen zijn vervat in een Overeenkomst in de vorm van een briefwisseling tussen de Europese Gemeenschap en de Staat Israël betreffende liberaliseringsmaatregelen voor het onderlinge handelsverkeer van landbouwproducten, verwerkte landbouwproducten, vis en visserijproducten, inzake de vervanging van de Protocollen nrs. 1 en 2 en de bijlagen daarbij, en houdende wijziging van de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds ( 2 ) (hierna „de overeenkomst van 2010” genoemd), die op 1 januari 2010 in werking is getreden. (3) Na de inwerkingtreding van de overeenkomst van 2010 hebben de Europese Commissie en Israël een aantal technische vergaderingen over de tenuitvoerlegging ervan gehouden. Tijdens die vergaderingen is gebleken dat technische aanpassingen van de Euro-mediterrane overeenkomst nodig waren om te voldoen aan de verbintenissen in het kader van de eerdere overeenkomsten tussen de Europese Gemeenschappen en de Staat Israël, die in 2000 en 2006 in werking zijn getreden. Op 19 september 2011 hebben de Commissie en Israël de onderhandelingen over de noodzakelijke technische aanpassingen afgesloten; deze technische aanpassingen zijn vervat in een nieuwe Overeenkomst in de vorm van een briefwisseling tussen de Europese Unie, enerzijds, en de Staat Israël, anderzijds, tot wijziging van de bijlagen bij de Protocollen nrs. 1 en 2 van de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds (hierna „de overeenkomst” genoemd). (4) De overeenkomst dient namens de Unie te worden ondertekend onder voorbehoud van de sluiting ervan op een latere datum, HEEFT HET VOLGENDE BESLUIT VASTGESTELD: Artikel 1 De ondertekening van de Overeenkomst in de vorm van een briefwisseling tussen de Europese Unie, enerzijds, en de Staat Israël, anderzijds, tot wijziging van de bijlagen bij de Protocollen nrs. 1 en 2 van de Euro-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Staat Israël, anderzijds (hierna „de overeenkomst” genoemd), wordt namens de Unie goedgekeurd, onder voorbehoud van de sluiting van die overeenkomst ( 3 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst namens de Unie onder voorbehoud van sluiting te ondertekenen. Artikel 3 Dit besluit treedt in werking op de dag volgende op die waarop het wordt vastgesteld. Gedaan te Luxemburg, 23 april 2012. Voor de Raad De voorzitter C. ASHTON ( 1 ) PB L 147 van 21.6.2000, blz. 3 . ( 2 ) PB L 313 van 28.11.2009, blz. 83 . ( 3 ) De tekst van de overeenkomst wordt tegelijk met het besluit tot sluiting ervan bekendgemaakt.",
  "source": "EUR LEX"
}