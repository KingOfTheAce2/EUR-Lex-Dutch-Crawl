{
  "url": "http://www.w3.org/1999/xhtml\">",
  "content": "L_2015295NL.01002101.xml 12.11.2015 NL Publicatieblad van de Europese Unie L 295/21 UITVOERINGSVERORDENING (EU) 2015/2017 VAN DE COMMISSIE van 11 november 2015 tot vaststelling van technische uitvoeringsnormen met betrekking tot de aangepaste factoren ter berekening van het kapitaalvereiste voor het valutarisico voor aan de euro gekoppelde valuta's in overeenstemming met Richtlijn 2009/138/EG van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2009/138/EG van het Europees Parlement en de Raad van 25 november 2009 betreffende de toegang tot en uitoefening van het verzekerings- en het herverzekeringsbedrijf (Solvabiliteit II) ( 1 ) , en met name artikel 109 bis, lid 2, onder c), Overwegende hetgeen volgt: (1) In de bij deze verordening vastgestelde aanpassingen wordt rekening gehouden met de gedetailleerde criteria van artikel 188, lid 5, van Gedelegeerde Verordening (EU) 2015/35 van de Commissie ( 2 ) . (2) Om te zorgen voor een consistente behandeling van aan de euro gekoppelde valuta's bij de berekening van het kapitaalvereiste voor het valutarisico, dient in aangepaste factoren te worden voorzien voor het valutarisico dat verband houdt met de wisselkoersen tussen de euro en aan de euro gekoppelde valuta's, alsook met de wisselkoersen tussen twee aan de euro gekoppelde valuta's. (3) Deze verordening is gebaseerd op de ontwerpen van technische uitvoeringsnormen die de Europese Autoriteit voor verzekeringen en bedrijfspensioenen bij de Commissie heeft ingediend. (4) De Europese Autoriteit voor verzekeringen en bedrijfspensioenen heeft open publieksraadplegingen gehouden over de ontwerpen van technische uitvoeringsnormen waarop deze verordening is gebaseerd, de potentiële desbetreffende kosten en baten geanalyseerd en het advies van de overeenkomstig artikel 37 van Verordening (EU) nr. 1094/2010 van het Europees Parlement en de Raad ( 3 ) opgerichte Stakeholdergroep verzekeringen en herverzekeringen ingewonnen, HEEFT DE VOLGENDE VERORDENING VASTGESTELD: Artikel 1 Aangepaste factoren voor het valutarisico wanneer de euro de lokale of buitenlandse valuta is Indien de euro de lokale of buitenlandse valuta is, wordt de 25 %-factor met het oog op de toepassing van artikel 188, leden 3 en 4, van Gedelegeerde Verordening (EU) 2015/35 vervangen door: a) 0,39 % indien de andere valuta de Deense kroon (DKK) is; b) 1,81 % indien de andere valuta de lev (BGN) is; c) 2,18 % indien de andere valuta de West-Afrikaanse CFA-frank (BCEAO) (XOF) is; d) 1,96 % indien de andere valuta de Centraal-Afrikaanse CFA-frank (BEAC) (XAF) is; e) 2,00 % indien de andere valuta de Comorenfrank (KMF) is. Artikel 2 Aangepaste factoren voor het valutarisico wanneer de lokale en buitenlandse valuta aan de euro zijn gekoppeld De 25 %-factor wordt met het oog op de toepassing van artikel 188, leden 3 en 4, van Gedelegeerde Verordening (EU) 2015/35 vervangen door: a) 2,24 % indien de twee valuta's de DKK en de BGN zijn; b) 2,62 % indien de twee valuta's de DKK en de XOF zijn; c) 2,40 % indien de twee valuta's de DKK en de XAF zijn; d) 2,44 % indien de twee valuta's de DKK en de KMF zijn; e) 4,06 % indien de twee valuta's de BGN en de XOF zijn; f) 3,85 % indien de twee valuta's de BGN en de XAF zijn; g) 3,89 % indien de twee valuta's de BGN en de KMF zijn; h) 4,23 % indien de twee valuta's de XOF en de XAF zijn; i) 4,27 % indien de twee valuta's de XOF en de KMF zijn; j) 4,04 % indien de twee valuta's de XAF en de KMF zijn; Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 november 2015. Voor de Commissie De voorzitter Jean-Claude JUNCKER ( 1 ) PB L 335 van 17.12.2009, blz. 1 . ( 2 ) Gedelegeerde Verordening (EU) 2015/35 van de Commissie van 10 oktober 2014 tot aanvulling van Richtlijn 2009/138/EG van het Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf (Solvabiliteit II) ( PB L 12 van 17.1.2015, blz. 1 ). ( 3 ) Verordening (EU) nr. 1094/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor verzekeringen en bedrijfspensioenen), tot wijziging van Besluit nr. 716/2009/EG en tot intrekking van Besluit 2009/79/EG van de Commissie ( PB L 331 van 15.12.2010, blz. 48 ).",
  "source": "EUR LEX"
}