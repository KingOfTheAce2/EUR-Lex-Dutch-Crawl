{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31970Y0428(01):NL:HTML\">",
  "content": "EUR-Lex - 31970Y0428(01) - NL Avis juridique important | 31970Y0428(01) Resolutie van de Raad van 21 april 1970 betreffende de belastingen op het verbruik van tabaksfabrikaten, andere dan de omzetbelastingen Publicatieblad Nr. C 050 van 28/04/1970 blz. 0001 - 0001 Bijzondere uitgave in het Deens: Serie II Deel IX blz. 0035 Bijzondere uitgave in het Engels: Serie II Deel IX blz. 0035 Bijzondere uitgave in het Spaans: Hoofdstuk 09 Deel 1 blz. 0030 Bijzondere uitgave in het Portugees: Hoofdstuk 09 Deel 1 blz. 0030 ++++ RESOLUTIE VAN DE RAAD van 21 april 1970 betreffende de belastingen op het verbruik van tabaksfabrikaten , andere dan de omzetbelastingen DE RAAD VAN DE EUROPESE GEMEENSCHAPPEN , 1 . neemt nota van de verklaring van de Duitse delegatie dat de Regering van de Bondsrepubliek Duitsland de procedure in werking stelt die nodig is om : - de bepalingen inzake prijzen en heffingen voor sigaretten die ten minste 50 % ruwe tabak van Duitse oorsprong bevatten , in te trekken ; - de bepalingen inzake prijzen en heffingen voor gecontingenteerde hoeveelheden sigaretten van producenten die voor het kalenderjaar 1951 bij de douanediensten waren ingeschreven , in te trekken ; - de minimumkleinhandelsprijs van sigaretten te verlagen van 9 Pfennig tot ten minste 8 Pfennig . Deze bepalingen moeten in werking treden zo spoedig als in technisch opzicht mogelijk is . Er kan een overgangsregeling worden getroffen om die voorraden Duitse tabak weg te werken , die niet onder de gemeenschappelijke marktordening in de sector ruwe tabak vallen ; 2 . stelt voor 1 januari 1971 een richtlijn vast voor de invoering , in verscheidene etappes , van een geharmoniseerd accijnssysteem op tabaksfabrikaten . Wat de sigarettenaccijns betreft , zal in dit systeem een evenredig element worden gecombineerd met een specifiek element , ten einde in het definitieve stadium , dat op 1 januari 1980 ingaat , te komen tot een vaste verhouding tussen deze beide elementen , zodat in het gamma van de vrijelijk door de fabrikanten vastgestelde kleinhandelsprijzen het verschil van de cessieprijzen op verantwoorde wijze tot uiting komt . Tot overgang van de ene harmonisatie-etappe naar de volgende wordt besloten door de Raad , waarbij rekening wordt gehouden met de gevolgen waartoe de maatregelen , welke door de Lid-Staten in hun accijnssysteem zijn ingevoerd om zich te richten naar de tijdens die ene etappe geldende bepalingen , gedurende die etappe hebben geleid . De overgang van de ene etappe naar de volgende kan met name worden uitgesteld indien zij voor een bepaalde Lid-Staat een inadequate derving van ontvangsten zou veroorzaken ; 3 . besluit , zonder vooruit te lopen op de oplossing die uiteindelijk zal worden gekozen ten aanzien van het verband tussen het specifieke en het evenredige element , dat de Lid-Staten gedurende een eerste etappe , die uiterlijk op 1 juli 1971 aanvangt , op sigaretten een accijns heffen die een specifiek element bevat dat niet lager mag zijn dan 5 % en niet hoger dan 75 % van de accijns op de meest verkochte sigaret ; 4 . komt overeen dat de Italiaanse Republiek de invoering van het in paragraaf 3 bedoelde specifieke element kan uitstellen tot het ogenblik waarop de tweede etappe aanvangt , doch uiterlijk tot 1 januari 1973 .",
  "source": "EUR LEX"
}