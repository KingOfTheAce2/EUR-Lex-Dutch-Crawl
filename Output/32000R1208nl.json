{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1208:NL:HTML\">",
  "content": "EUR-Lex - 32000R1208 - NL Avis juridique important | 32000R1208 Verordening (EG) nr. 1208/2000 van de Commissie van 8 juni 2000 tot wijziging van Verordening (EG) nr. 1420/1999 van de Raad van 29 april 1999 tot vaststelling van gemeenschappelijke voorschriften en procedures voor de overbrenging van bepaalde soorten afvalstoffen van de Europese Gemeenschap naar Bulgarije en Nigeria, en Verordening (EG) nr. 1547/1999 van de Commissie van 12 juli 1999 tot vaststelling van de controleprocedures die moeten worden toegepast voor de overbrenging van bepaalde soorten afvalstoffen naar Bulgarije en Nigeria (Voor de EER relevante tekst) Publicatieblad Nr. L 138 van 09/06/2000 blz. 0007 - 0011 Verordening (EG) nr. 1208/2000 van de Commissie van 8 juni 2000 tot wijziging van Verordening (EG) nr. 1420/1999 van de Raad van 29 april 1999 tot vaststelling van gemeenschappelijke voorschriften en procedures voor de overbrenging van bepaalde soorten afvalstoffen van de Europese Gemeenschap naar Bulgarije en Nigeria, en Verordening (EG) nr. 1547/1999 van de Commissie van 12 juli 1999 tot vaststelling van de controleprocedures die moeten worden toegepast voor de overbrenging van bepaalde soorten afvalstoffen naar Bulgarije en Nigeria (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 259/93 van de Raad van 1 februari 1993 betreffende toezicht en controle op de overbrenging van afvalstoffen binnen, naar en uit de Europese Gemeenschap(1), laatstelijk gewijzigd bij Beschikking 1999/816/EG van de Commissie(2), inzonderheid op artikel 17, lid 3, Overwegende hetgeen volgt: (1) Op 29 november 1999 heeft Nigeria een officieel verzoek ingediend om bepaalde in bijlage II bij Verordening (EEG) nr. 259/93 vermelde afvalstoffen te mogen invoeren met toepassing van de controleprocedure waaraan de in bijlage IV bij Verordening (EG) nr. 259/93 vermelde afvalstoffen zijn onderworpen (de zogenaamde \"rode\" procedure). (2) Op 9 december 1999 heeft Bulgarije een officieel verzoek ingediend om bepaalde in bijlage II bij Verordening (EEG) nr. 259/93 vermelde afvalstoffen te mogen invoeren met toepassing van de controleprocedure waaraan de in bijlage III bij Verordening (EG) Nr. 259/93 vermelde afvalstoffen zijn onderworpen (de zogenaamde \"oranje\" procedure). (3) Overeenkomstig artikel 17, lid 3, van Verordening (EEG) nr. 259/93 en artikel 3 van Verordening (EG) nr. 1420/1999 van de Raad van 29 april 1999 tot vaststelling van gemeenschappelijke voorschriften en procedures voor de overbrenging van bepaalde soorten afvalstoffen naar een aantal niet OESO-landen(3), werd het bij artikel 18 van Richtlijn 75/442/EEG van de Raad van 15 juli 1975 inzake afvalstoffen(4), laatstelijk gewijzigd bij Beschikking 96/350/EG van de Commissie(5), ingestelde comité op respectievelijk 30 november 1999 en 15 december 1999 van de officiële verzoeken van Nigeria en Bulgarije in kennis gesteld. (4) Teneinde rekening te houden met de nieuwe situatie van Nigeria is het noodzakelijk terzelfder tijd over te gaan tot wijziging van Verordening (EG) nr. 1420/1999 en van Verordening (EG) nr. 1547/1999 van de Commissie van 12 juli 1999 tot vaststelling van de controleprocedures, overeenkomstig Verordening (EEG) nr. 259/93 van de Raad, die moeten worden toegepast voor de overbrenging van bepaalde soorten afvalstoffen naar bepaalde landen waarvoor Besluit C(92) 39 def. van de OESO niet geldt(6), laatstelijk gewijzigd bij Verordening (EG) nr. 354/2000(7). (5) Teneinde rekening te houden met de nieuwe situatie van Bulgarije is het noodzakelijk terzelfder tijd over te gaan tot wijziging van Verordening (EG) nr. 1420/1999 en van Verordening (EG) nr. 1547/1999, HEEFT DE VOLGENDE VERORDENING VASTGESTELD: Artikel 1 Bijlage A bij Verordening (EG) nr. 1420/1999 wordt als volgt gewijzigd: 1. In afdeling GH (\"afvalstoffen van kunststof in vaste vorm\") van de tekst die betrekking heeft op Bulgarije, wordt de volgende tekst ingevoegd: \">RUIMTE VOOR DE TABEL>\" 2. De tekst die betrekking heeft op Nigeria wordt als volgt gewijzigd: \"Alle soorten met uitzondering van: 1. In afdeling GA ('afval van metalen en legeringen daarvan in metallische, zich niet verspreidende vorm') De volgende afvalstoffen en restanten van non-ferrometalen en legeringen daarvan: >RUIMTE VOOR DE TABEL> 2. Alle soorten van afdeling GH ('afvalstoffen van kunststof in vaste vorm') 3. Alle soorten van afdeling GI ('afval van papier, karton en papierproducten') 4. Alle soorten van afdeling GJ ('afval van textielstoffen')\". Artikel 2 Verordening (EG) nr. 1547/1999 wordt als volgt gewijzigd: 1. In bijlage A, afdeling GH (\"afvalstoffen van kunststof in vaste vorm\") van de tekst die betrekking heeft op Bulgarije, wordt de volgende tekst ingevoegd: \">RUIMTE VOOR DE TABEL>\" 2. Bijlage B wordt gewijzigd en de tekst die betrekking heeft op Nigeria wordt als volgt gewijzigd: \"1. In afdeling GA ('afval van metalen en legeringen daarvan in metallische, zich niet verspreidende vorm') De volgende afvalstoffen en restanten van non-ferrometalen en legeringen daarvan: >RUIMTE VOOR DE TABEL> 2. Alle soorten van afdeling GH ('afvalstoffen van kunststof in vaste vorm') 3. Alle soorten van afdeling GI ('afval van papier, karton en papierproducten') 4. Alle soorten van afdeling GJ ('afval van textielstoffen')\". Artikel 3 Deze verordening treedt in werking op de derde dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 juni 2000. Voor de Commissie Pascal Lamy Lid van de Commissie (1) PB L 30 van 6.2.1993, blz. 1. (2) PB L 316 van 10.12.1999, blz. 45. (3) PB L 166 van 1.7.1999, blz. 6. (4) PB L 194 van 25.7.1975, blz. 39. (5) PB L 135 van 6.6.1996, blz. 32. (6) PB L 185 van 17.7.1999, blz. 1. (7) PB L 45 van 17.2.2000, blz. 21.",
  "source": "EUR LEX"
}