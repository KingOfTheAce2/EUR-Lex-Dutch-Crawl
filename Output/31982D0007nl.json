{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0007:NL:HTML\">",
  "content": "EUR-Lex - 31982D0007 - NL Avis juridique important | 31982D0007 82/7/EEG: Beschikking van de Commissie van 9 december 1981 met betrekking tot de uitvoering van de hervorming van de landbouwstructuur in Ierland overeenkomstig Richtlijn 72/159/EEG van de Raad (Slechts de tekst in de Engelse taal is authentiek) Publicatieblad Nr. L 005 van 09/01/1982 blz. 0018 - 0018 ***** BESCHIKKING  VAN DE COMMISSIE van 9 december 1981 met betrekking tot de uitvoering van de hervorming van de landbouwstructuur in Ierland overeenkomstig Richtlijn 72/159/EEG van de Raad (Slechts de tekst in de Engelse taal is authentiek) (82/7/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), en met name op artikel 18, lid 3, Gelet op Beschikking 81/598/EEG van de Raad van 27 juli 1981 inzake de hoogte van de in Ierland toe te passen rentesubsidie als bedoeld in Richtlijn 72/159/EEG betreffende de modernisering van landbouwbedrijven (3), en met name op artikel 4, lid 1, Overwegende dat de Ierse Regering op 7 oktober 1981 overeenkomstig artikel 17, lid 4, van Richtlijn 72/159/EEG mededeling heeft gedaan van de regeling inzake de toekenning van een rentesubsidie aan bepaalde categorieën landbouwers; Overwegende dat de Commissie volgens artikel 18, lid 3, van bovengenoemde richtlijn bij beschikking moet vaststellen of met inachtneming van de medegedeelde wijziging de in Ierland bestaande voorschriften ter uitvoering van de richtlijn nog steeds aan de voorwaarden voor financiële deelneming van de Gemeenschap aan de in artikel 15 van eerdergenoemde richtlijn bedoelde gemeenschappelijke actie voldoen; Overwegende dat de genoemde regeling inzake de toekenning van een rentesubsidie aan bepaalde categorieën landbouwers voldoet aan de in Richtlijn 72/159/EEG en Beschikking 81/598/EEG gestelde voorwaarden; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Ierland bestaande voorschriften ter uitvoering van Richtlijn 72/159/EEG voldoen met inachtneming van de op 7 oktober 1981 medegedeelde regeling inzake de toekenning van een rentesubsidie aan bepaalde categorieën landbouwers aan de voorwaarden voor financiële deelneming van de Gemeenschap aan de in artikel 15 van genoemde richtlijn bedoelde gemeenschappelijke actie. Artikel 2 Deze beschikking is gericht tot Ierland. Gedaan te Brussel, 9 december 1981. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41. (3) PB nr. L 220 van 6. 8. 1981, blz. 27.",
  "source": "EUR LEX"
}