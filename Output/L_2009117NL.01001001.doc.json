{
  "url": "http://www.w3.org/1999/xhtml\">",
  "content": "L_2009117NL.01001001.xml 12.5.2009 NL Publicatieblad van de Europese Unie L 117/10 BESLUIT VAN DE COMMISSIE van 11 mei 2009 tot vaststelling van de bedragen die op grond van de Verordeningen (EG) nr. 1782/2003, (EG) nr. 378/2007, (EG) nr. 479/2008 en (EG) nr. 73/2009 van de Raad beschikbaar worden gesteld aan het ELFPO, en van de bedragen die beschikbaar zijn voor de uitgaven uit het ELGF (2009/379/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name op artikel 12, leden 2 en 3, Overwegende hetgeen volgt: (1) In de bijlage bij Besluit 2006/410/EG van de Commissie van 24 mei 2006 tot vaststelling van de bedragen die overeenkomstig artikel 10, lid 2, en de artikelen 143 quinquies en 143 sexies van Verordening (EG) nr. 1782/2003 van de Raad, artikel 4, lid 1, van Verordening (EG) nr. 378/2007 van de Raad en artikel 23, lid 2, van Verordening (EG) nr. 479/2008 van de Raad beschikbaar worden gesteld aan het ELFPO, en van de bedragen die beschikbaar zijn voor de uitgaven uit het ELGF ( 2 ) zijn onder meer de bedragen vastgesteld die voor de begrotingsjaren 2007 tot en met 2013 beschikbaar worden gesteld aan het Europees Landbouwfonds voor Plattelandsontwikkeling (ELFPO). (2) Verordening (EG) nr. 1782/2003 van de Raad van 29 september 2003 tot vaststelling van gemeenschappelijke voorschriften voor regelingen inzake rechtstreekse steunverlening in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers ( 3 ) is ingetrokken en met ingang van 1 januari 2009 vervangen door Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 ( 4 ) . (3) In artikel 7 van Verordening (EG) nr. 73/2009 zijn nieuwe verhoogde percentages vastgesteld voor de verplichte modulatie. Overeenkomstig artikel 1, lid 5, van Verordening (EG) nr. 378/2007 van de Raad van 27 maart 2007 houdende voorschriften voor een vrijwillige modulatie van de rechtstreekse betalingen ( 5 ) moet de verhoging van de percentages voor verplichte modulatie worden afgetrokken van het percentage voor vrijwillige modulatie. (4) Bijgevolg moeten de bedragen van de vrijwillige en de verplichte modulatie die beschikbaar worden gesteld aan het ELFPO worden gewijzigd. (5) Ter wille van de duidelijkheid moet Beschikking 2006/410/EG worden ingetrokken en door een nieuwe tekst worden vervangen, BESLUIT: Artikel 1 De bedragen die overeenkomstig artikel 10, lid 2, en artikel 143 quinquies van Verordening (EG) nr. 1782/2003 van de Raad, artikel 4, lid 1, van Verordening (EG) nr. 378/2007 van de Raad, artikel 23, lid 2, van Verordening (EG) nr. 479/2008 van de Raad ( 6 ) en artikel 9, lid 1, artikel 10, lid 3, en de artikelen 134 en 135 van Verordening (EG) nr. 73/2009 voor de begrotingsjaren 2007 tot en met 2013 beschikbaar worden gesteld aan het Europees Landbouwfonds voor Plattelandsontwikkeling (ELFPO), en het voor de uitgaven uit het Europees Landbouwgarantiefonds (ELGF) beschikbare nettosaldo worden vastgesteld in de bijlage bij dit besluit. Artikel 2 Besluit 2006/410/EG wordt ingetrokken. Gedaan te Brussel, 11 mei 2009. Voor de Commissie Mariann FISCHER BOEL Lid van de Commissie ( 1 ) PB L 209 van 11.8.2005, blz. 1 . ( 2 ) PB L 163 van 15.6.2006, blz. 10 . ( 3 ) PB L 270 van 21.10.2003, blz. 1 . ( 4 ) PB L 30 van 31.1.2009, blz. 16 . ( 5 ) PB L 95 van 5.4.2007, blz. 1 . ( 6 ) PB L 148 van 6.6.2008, blz. 1 . BIJLAGE (in miljoen EUR): Begrotingsjaar Artikel 10, lid 2, van Verordening (EG) nr. 1782/2003 Artikel 143 quinquies van Verordening (EG) nr. 1782/2003 Aan het ELFPO beschikbaar gestelde bedragen Voor de uitgaven uit het ELGF beschikbaar nettosaldo Artikel 9, lid 1, en artikel 10, lid 3, van Verordening (EG) nr. 73/2009 Artikel 134 van Verordening (EG) nr. 73/2009 Artikel 135 van Verordening (EG) nr. 73/2009 Artikel 4, lid 1, van Verordening (EG) nr. 378/2007 Artikel 23, lid 2, van Verordening (EG) nr. 479/2008 2007 984 22 44 753 2008 1 241 22 362 44 592 2009 1 305,7 22 424 40,66 44 886,64 2010 1 867,1 22 429,8 82,11 44 744,99 2011 2 095,3 22 484 403,9 122,61 44 489,19 2012 2 355,3 22 484 372,3 122,61 44 736,79 2013 2 640,9 22 484 334,9 122,61 44 969,59",
  "source": "EUR LEX"
}