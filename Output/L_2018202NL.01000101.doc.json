{
  "url": "http://www.w3.org/1999/xhtml\"><!--",
  "content": "L_2018202NL.01000101.xml 9.8.2018 NL Publicatieblad van de Europese Unie L 202/1 UITVOERINGSVERORDENING (EU) 2018/1105 VAN DE COMMISSIE van 8 augustus 2018 tot vaststelling van technische uitvoeringsnormen ten aanzien van procedures en formulieren voor het verstrekken van informatie door bevoegde autoriteiten aan de ESMA overeenkomstig Verordening (EU) 2016/1011 van het Europees Parlement en de Raad (Voor de EER relevante tekst) DE EUROPESE COMMISSIE, Gezien Verordening (EU) 2016/1011 van het Europees Parlement en de Raad van 8 juni 2016 betreffende indices die worden gebruikt als benchmarks voor financiële instrumenten en financiële overeenkomsten of om de prestatie van beleggingsfondsen te meten en tot wijziging van Richtlijnen 2008/48/EG en 2014/17/EU en Verordening (EU) nr. 596/2014 ( 1 ) , en met name artikel 47, lid 3, derde alinea, Overwegende hetgeen volgt: (1) Overeenkomstig artikel 47, lid 2, van Verordening (EU) 2016/1011 moeten de bevoegde autoriteiten aan de ESMA alle benodigde informatie voor het uitvoeren van haar taken verstrekken. Met het oog op een efficiënte en doeltreffende communicatie dienen de bevoegde autoriteiten en de ESMA gebruik te maken van welomschreven communicatiekanalen, zoals onder meer aangewezen contactpersonen en standaardformulieren, voor het doen van verzoeken om informatie, voor het bevestigen van de ontvangst van verzoeken om informatie en voor het beantwoorden van verzoeken om informatie. (2) De informatie die de bevoegde autoriteiten overeenkomstig artikel 47, lid 2, van Verordening (EU) 2016/1011 gehouden zijn te verstrekken, omvat onder meer de informatie die de ESMA nodig heeft om het in artikel 36, lid 1, van genoemde verordening bedoelde openbaar register aan te leggen en bij te houden, en met name de onder a), c) en d) van genoemde bepaling beschreven informatie en alle latere wijzigingen in die informatie. Van de bevoegde autoriteiten en de ESMA moet worden verlangd dat zij overeenstemming bereiken over de technische specificaties die op de indiening van deze informatie via de website van de ESMA van toepassing zijn om ervoor te zorgen dat de informatie op correcte en beveiligde wijze wordt doorgezonden. (3) De informatie die de bevoegde autoriteiten overeenkomstig Verordening (EU) 2016/1011 gehouden zijn aan de ESMA te verstrekken, kan persoonsgegevens en andere gevoelige informatie bevatten die niet openbaar is. Daarom is het belangrijk dat de informatieverstrekking aan passende waarborgen en vertrouwelijkheidsregels onderworpen is. (4) Aan de bevoegde autoriteiten en de ESMA moet voldoende tijd worden gegund om de in deze verordening vastgelegde procedures voor de verstrekking van informatie in te voeren. Deze verordening dient derhalve twee maanden na de inwerkingtreding ervan van toepassing te worden. (5) Deze verordening is gebaseerd op de ontwerpen van technische uitvoeringsnormen die de ESMA aan de Commissie heeft voorgelegd. (6) De ESMA heeft geen open publieke raadplegingen gehouden over de ontwerpen van technische uitvoeringsnormen waarop deze verordening is gebaseerd, en heeft evenmin de daaraan verbonden potentiële kosten en baten geanalyseerd, omdat zij concludeerde dat zulks, in het licht van het toepassingsgebied en de impact van de technische uitvoeringsnormen, onevenredig zou zijn, gezien het feit dat deze normen enkel rechtstreeks de nationale bevoegde autoriteiten van de lidstaten en geen marktdeelnemers aangaan. (7) De ESMA heeft de bij artikel 37 van Verordening (EU) nr. 1095/2010 van het Europees Parlement en de Raad ( 2 ) opgerichte Stakeholdergroep effecten en markten om advies verzocht, HEEFT DE VOLGENDE VERORDENING VASTGESTELD: Artikel 1 Kennisgeving aan de ESMA ten behoeve van het ESMA-register 1.   Opdat de ESMA het in artikel 36, lid 1, van Verordening (EU) 2016/1011 bedoelde openbaar register kan aanleggen en bijhouden, stellen de bevoegde autoriteiten uiterlijk vijf werkdagen na het desbetreffende besluit de ESMA in kennis van de onder a), c) en d) van genoemde bepaling beschreven informatie en van alle wijzigingen in die informatie. 2.   Het desbetreffende besluit is gelijk welk besluit van de onderstaande besluiten van een bevoegde autoriteit dat aanleiding geeft tot de verplichting op grond van Verordening (EU) 2016/1011 om de ESMA van deze bepaalde informatie of wijziging in kennis te stellen: a) een besluit om een beheerder overeenkomstig artikel 34, lid 6, onder a) of b), van Verordening (EU) 2016/1011 een vergunning of een registratie te verlenen; b) een besluit tot intrekking of schorsing van de vergunning of de registratie van een beheerder overeenkomstig artikel 35, lid 1, van genoemde verordening; c) een besluit om een in een derde land gevestigde beheerder overeenkomstig artikel 32, lid 5, van genoemde verordening een erkenning te verlenen; d) een besluit tot schorsing of intrekking van een dergelijke erkenning overeenkomstig artikel 32, lid 8, van genoemde verordening; e) een besluit om de bekrachtiging van een benchmark of benchmarkgroep goed te keuren overeenkomstig artikel 33, lid 3, van genoemde verordening; f) een besluit om de stopzetting van de bekrachtiging van een benchmark of benchmarkgroep te eisen overeenkomstig artikel 33, lid 6, van genoemde verordening. Alle in lid 1 bedoelde informatie of wijzigingen in die informatie worden aan de ESMA doorgezonden via het communicatiekanaal van de ESMA dat de volledigheid, integriteit en vertrouwelijkheid van de informatie waarborgt tijdens de verzending ervan. 3.   De bevoegde autoriteiten en de ESMA komen overeen welke informatietechnologie wordt gebruikt bij de doorzending van de informatie via het communicatiekanaal van de ESMA naar de website van de ESMA. Artikel 2 Kennisgevingen van benchmarks aan de ESMA door erkende beheerders Alle overeenkomstig artikel 32, lid 6, van Verordening (EU) 2016/1011 te verrichten kennisgevingen aan de ESMA geschieden via elektronische middelen die de volledigheid, integriteit en vertrouwelijkheid van de informatie tijdens het gehele verzendingsproces kunnen waarborgen. Artikel 3 Verzoeken om informatie 1.   Elk verzoek van de ESMA om overeenkomstig artikel 47, lid 2, van Verordening (EU) 2016/1011 door de bevoegde autoriteit te verstrekken informatie die geen door de artikelen 1 en 2 van deze verordening bestreken informatie is, wordt gedaan met gebruikmaking van het in bijlage I bij deze verordening vervatte formulier. 2.   Een bevoegde autoriteit die overeenkomstig artikel 47, lid 2, van Verordening (EU) 2016/1011 om informatie wordt verzocht („de aangezochte autoriteit”), bevestigt uiterlijk zeven dagen na ontvangst van het verzoek de ontvangst van het verzoek met gebruikmaking van het in bijlage II bij deze verordening vervatte formulier. Artikel 4 Antwoord op een verzoek om informatie 1.   De aangezochte autoriteit verstrekt de gevraagde informatie aan de ESMA met gebruikmaking van het in bijlage III bij deze verordening vervatte formulier. De aangezochte autoriteit onderneemt alle binnen de grenzen van haar bevoegdheden liggende redelijke stappen om de gevraagde informatie te verkrijgen en te verstrekken. Indien de aangezochte autoriteit niet in staat is de informatie te verstrekken tegen de verwachte antwoorddatum die in haar bevestiging van de ontvangst van het verzoek om informatie is vermeld, stelt zij de ESMA daarvan onverwijld in kennis en verstrekt zij een nieuwe verwachte antwoorddatum met opgave van de redenen waarom een verlenging noodzakelijk is. 2.   Indien nodig overlegt de aangezochte autoriteit met de ESMA over eventuele verduidelijkingen wat het soort gevraagde informatie betreft, alsmede over de frequentie van eventueel vereiste bijwerkingen. Artikel 5 Transmissiemiddelen Alle in de artikelen 3 en 4 bedoelde verzoeken om informatie, ontvangstbevestigingen en antwoorden op verzoeken om informatie voldoen aan de volgende regels: a) zij worden schriftelijk gedaan; b) zij worden verzonden per post of fax, dan wel via een elektronisch middel dat de volledigheid, integriteit en vertrouwelijkheid van de informatie tijdens het gehele verzendingsproces kan waarborgen; c) zij zijn gericht tot: i) in geval van een verzoek gezonden aan een bevoegde autoriteit, de overeenkomstig artikel 7 door de bevoegde autoriteit aangewezen contactpersoon; ii) in geval van een ontvangstbevestiging of een antwoord gezonden aan de ESMA, het door de ESMA in haar verzoek om informatie gespecificeerde contactpunt. Artikel 6 Vertrouwelijkheid 1.   De bevoegde autoriteiten behandelen het volgende vertrouwelijk: het feit dat overeenkomstig artikel 47, lid 2, van Verordening (EU) 2016/1011 een verzoek om informatie is gedaan, de inhoud van het verzoek en alle feiten die zich tijdens de uitvoering van het verzoek voordoen, en met name elk overleg tussen de ESMA en de bevoegde autoriteit in verband met het verzoek. 2.   De bevoegde autoriteit mag deze feiten echter wel openbaar maken indien ofwel de ESMA met de openbaarmaking daarvan instemt, ofwel openbaarmaking noodzakelijk is ten behoeve van gerechtelijke procedures. Artikel 7 Contactpersonen Uiterlijk dertig dagen na de datum van inwerkingtreding van deze verordening wijst elke bevoegde autoriteit een contactpersoon aan voor de toepassing van deze verordening en deelt zij de naam en contactgegevens van de contactpersoon mee aan de ESMA. Alle latere wijzigingen in de aanwijzing of contactgegevens van een contactpersoon worden onverwijld aan de ESMA meegedeeld. Artikel 8 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 29 oktober 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 augustus 2018. Voor de Commissie De voorzitter Jean-Claude JUNCKER ( 1 ) PB L 171 van 29.6.2016, blz. 1 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ). BIJLAGE I Formulier voor een verzoek om informatie VERZOEK OM INFORMATIE Referentienummer: … Datum: … Algemene informatie VAN: Lidstaat (indien toepasselijk): Verzoekende autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 van de Commissie aangewezen contactpersoon) Naam: Telefoon: E-mail: AAN: Lidstaat (indien toepasselijk): Aangezochte autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 aangewezen contactpersoon) Naam: Telefoon: E-mail: Geachte [ naam invullen ] Overeenkomstig artikel 3 van Uitvoeringsverordening (EU) 2018/1105 tot vaststelling van technische uitvoeringsnormen [om de procedures en formulieren voor informatie-uitwisseling vast te leggen] wordt om informatie verzocht over de hieronder meer in detail toegelichte kwestie(s). Ik zou het op prijs stellen als u uiterlijk op [ indicatieve datum voor het antwoord invullen ] de bovenbedoelde informatie zou kunnen verstrekken of, als dat niet mogelijk is, als u zou aangeven wanneer u denkt de gevraagde informatie te zullen kunnen verstrekken. Redenen voor het verzoek om informatie … … … [ De bepaling(en) van Verordening (EU) 2016/1011 invullen op grond waarvan de verzoekende autoriteit bevoegd is voor de behandeling van de kwestie ] Het verzoek betreft informatie over … … … [ Geef een beschrijving van het onderwerp van het verzoek, het desbetreffende gebied van benchmarktoezicht en het doel waarvoor om de informatie wordt verzocht ] In vervolg op … [ In voorkomend geval, gegevens over het vorige verzoek vermelden om identificatie ervan mogelijk te maken ] De in dit verzoek vervatte informatie moet vertrouwelijk worden behandeld in overeenstemming met artikel 5 van Uitvoeringsverordening (EU) 2018/1105. Hoogachtend, [ handtekening ] BIJLAGE II Formulier voor de bevestiging van ontvangst van een verzoek om informatie BEVESTIGING VAN ONTVANGST VAN EEN VERZOEK OM INFORMATIE Referentienummer: … Datum: … VAN: Lidstaat (indien toepasselijk): Aangezochte autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 van de Commissie aangewezen contactpersoon) Naam: Telefoon: E-mail: AAN: Lidstaat (indien toepasselijk): Verzoekende autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 aangewezen contactpersoon) Naam: Telefoon: E-mail: Geachte [ naam invullen ] Overeenkomstig artikel 4 van Uitvoeringsverordening (EU) 2018/1105 tot vaststelling van technische uitvoeringsnormen [om de procedures en formulieren voor informatie-uitwisseling vast te leggen] bevestigen wij hierbij de ontvangst van uw verzoek om informatie met referentienummer [ referentienummer van het verzoek invullen ]. Verwachte datum van antwoord (indien mogelijk in dit stadium): … Hoogachtend, [ handtekening ] BIJLAG III Formulier voor de beantwoording van een verzoek om informatie ANTWOORD OP EEN VERZOEK OM INFORMATIE Referentienummer: … Datum: … Algemene informatie VAN: Lidstaat (indien toepasselijk): Aangezochte autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 van de Commissie aangewezen contactpersoon) Naam: Telefoon: E-mail: AAN: Lidstaat (indien toepasselijk): Verzoekende autoriteit: Officieel adres: (Contactgegevens van de overeenkomstig artikel 7 van Uitvoeringsverordening (EU) 2018/1105 aangewezen contactpersoon) Naam: Telefoon: E-mail: Geachte [ naam invullen ] In overeenstemming met artikel 4 van Uitvoeringsverordening (EU) 2018/1105 tot vaststelling van technische uitvoeringsnormen [om de procedures en formulieren voor informatie-uitwisseling vast te leggen] is uw verzoek om informatie van [ dd.mm.jjjj ] met referentienummer [ referentienummer van het verzoek invullen ] door ons behandeld. Gevraagde informatie … … … De verstrekte informatie is vertrouwelijk en wordt meegedeeld aan [ naam van de verzoekende autoriteit invullen ] ingevolge [ bepaling van de toepasselijke sectorale wetgeving invullen ], met dien verstande dat de informatie vertrouwelijk blijft overeenkomstig artikel 5 van Uitvoeringsverordening (EU) 2018/1105. [ Naam van de verzoekende autoriteit invullen ] neemt de vereisten van artikel 5 van Uitvoeringsverordening (EU) 2018/1105 in acht met betrekking tot de beperkingen inzake vertrouwelijkheid en het toegestane gebruik van de informatie. Hoogachtend, [ handtekening ]",
  "source": "EUR LEX"
}