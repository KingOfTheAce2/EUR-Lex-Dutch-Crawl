{
  "url": "http://www.w3.org/1999/xhtml\"><!--",
  "content": "L_2015313NL.01004101.xml 28.11.2015 NL Publicatieblad van de Europese Unie L 313/41 BESLUIT (GBVB) 2015/2201 VAN HET POLITIEK EN VEILIGHEIDSCOMITÉ van 13 november 2015 betreffende de aanvaarding van bijdragen van derde staten aan de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) (EUAM Ukraine/5/2015) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit 2014/486/GBVB van de Raad van 22 juli 2014 betreffende de adviesmissie van de Europese Unie voor de hervorming van de civiele veiligheidssector in Oekraïne (EUAM Ukraine) ( 1 ) , Overwegende hetgeen volgt: (1) Op grond van artikel 10, lid 3, van Besluit 2014/486/GBVB heeft de Raad het Politiek en Veiligheidscomité („PVC”) gemachtigd om de noodzakelijke besluiten te nemen over de aanvaarding van voorgestelde bijdragen van derde staten aan EUAM Ukraine. (2) De civiele operationeel commandant heeft het PVC aanbevolen de voorgestelde bijdragen van Georgië aan EUAM Ukraine te aanvaarden en als significant aan te merken. (3) Georgië moet worden vrijgesteld van financiële bijdragen aan de begroting van EUAM Ukraine, HEEFT HET VOLGENDE BESLUIT VASTGESTELD: Artikel 1 Bijdragen van derde staten 1.   De bijdragen van Georgië aan EUAM Ukraine worden aanvaard en als significant aangemerkt. 2.   Georgië is vrijgesteld van financiële bijdragen aan de begroting van EUAM Ukraine. Artikel 2 Inwerkingtreding Dit besluit treedt in werking op de dag waarop het wordt vastgesteld. Gedaan te Brussel, 13 november 2015. Voor het Politiek en Veiligheidscomité De voorzitter W. STEVENS ( 1 ) PB L 217 van 23.7.2014, blz. 42 .",
  "source": "EUR LEX"
}