{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R2321:NL:HTML\">",
  "content": "EUR-Lex - 31992R2321 - NL Avis juridique important | 31992R2321 Verordening (EEG) nr. 2321/92 van de Raad van 23 juli 1992 houdende verlenging van de geldigheidsduur van Verordening (EEG) nr. 4277/88 met betrekking tot de vrijwaringsclausule van artikel 2 van Besluit nr. 5/88 van het Gemengd Comité EEG-Finland tot wijziging van Protocol nr. 3 Publicatieblad Nr. L 223 van 08/08/1992 blz. 0002 - 0002 VERORDENING (EEG) Nr. 2321/92 VAN DE RAAD  van 23 juli 1992  houdende verlenging van de geldigheidsduur van Verordening (EEG) nr. 4278/88 met betrekking tot de vrijwaringsclausule van artikel 2 van Besluit nr. 5/88 van het Gemengd Comité  EEG-Finland tot wijziging van Protocol nr. 3 DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien het voorstel van de Commissie, Overwegende dat de Overeenkomst tussen de Europese Economische Gemeenschap en de Republiek Finland (1) is ondertekend op 5 oktober 1973 en op 1 januari 1974 in werking is getreden; Overwegende dat Protocol nr. 3 met betrekking tot de definitie van het begrip  \"produkten van oorsprong\" en de methoden van administratieve samenwerking, die van genoemde Overeenkomst noodzakelijk deel uitmaakt, bij Besluit nr. 5/88 van het Gemengd  Comité EEG-Finland van 12 december 1988 (2) is gewijzigd ten einde de regels met betrekking tot cumulatie te vereenvoudigen; dat in artikel 2 van dat besluit in een specifieke vrijwaringsclausule is voorzien; Overwegende dat de Raad op 21 december 1988 Verordening (EEG) nr. 4278/88 (3) heeft goedgekeurd, ten einde de uitvoeringsmodaliteiten van genoemde clausule vast te stellen; Overwegende dat Besluit nr. 5/88 van het Gemengd Comité EEG-Finland en Verordening (EEG) nr. 4278/88 van toepassing waren tot en met 31 december 1991; Overwegende dat het Gemengd Comité EEG-Finland op 17 juli 1992 Besluit nr. 2/92 (4) heeft goedgekeurd tot verlenging van de geldigheidsduur van Besluit nr. 5/88 voor onbepaalde tijd, te rekenen vanaf 1 januari 1992, met inbegrip van hetgeen de  vrijwaringsclausule van artikel 2 betreft; dat het derhalve eveneens noodzakelijk is de geldigheidsduur van Verordening (EEG) nr. 4278/88 te verlengen, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 4278/88 wordt voor onbepaalde tijd verlengd. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing vanaf 1 januari 1992. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 juli 1992. Voor de Raad De Voorzitter John COPE (1) PB nr. L 328 van 28. 11. 1973, blz. 2. (2) PB nr. L 381 van 31. 12. 1988, blz. 6. (3) PB nr. L 381 van 31. 12. 1988, blz. 27. (4) Zie bladzijde 24 van dit Publikatieblad.",
  "source": "EUR LEX"
}