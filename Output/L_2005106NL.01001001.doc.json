{
  "url": "http://www.w3.org/1999/xhtml\">",
  "content": "L_2005106NL.01001001.xml 27.4.2005 NL Publicatieblad van de Europese Unie L 106/10 VERORDENING (EG) N r. 635/2005 VAN DE COMMISSIE van 26 april 2005 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 april 2005. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 493/2005 ( PB L 82 van 31.3.2005, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij de Toetredingsakte van 2003. BIJLAGE Omschrijving Indeling (GN-code) Motivering (1) (2) (3) 1. Een product bestaande uit voorgekookte gedroogde noedels van tarwemeel (ongeveer 80 g) en kruiden (ongeveer 11 g). Het product is opgemaakt voor de verkoop in het klein in een kom van geëxpandeerd polystyreen met een inhoud van 250 ml die noedels en een zakje kruiden bevat. Overeenkomstig de bereidingswijze op de verpakking, moeten de kruiden en kokend water (maximaal 200 ml) aan de kom met de noedels worden toegevoegd en is de pasta na drie minuten gereed voor consumptie. (zie foto) ( 1 ) 1902 30 10 De indeling is vastgesteld op basis van de algemene regels 1, 3 b) en 6 voor de interpretatie van de gecombineerde nomenclatuur en de tekst van de GN-codes 1902, 1902 30 en 1902 30 10. Het product wordt aangeboden als een assortiment dat is opgemaakt voor de verkoop in het klein. Het hoge gehalte aan noedels bepaalt het wezenlijke karakter van het product. Het product kan niet worden ingedeeld onder post 2104 omdat de toevoeging van de hoeveelheid water aan het bakje onvoldoende is voor het bereiden van een soep of een bouillon, maar het product het karakter geeft van een noedelgerecht. 2. Diuretische/renale thee in zakjes opgemaakt voor de verkoop in het klein. Het etiket bevat de volgende informatie: 1) Samenstelling per zakje (1,8 g): Medicinale actieve ingrediënten: — paardenstaart 0,47 g — berkenblad 0,45 g — guldenroede 0,38 g — stalkruidwortel 0,20 g Andere ingrediënten: rozenbottelschil, korenbloemblad, pepermuntblad, goudsbloemblad, zoethoutwortel. 2) Dosering en wijze van bereiding: Schenk een kop (ongeveer 150 ml) kokend water op 1 theezakje. Afdekken en ongeveer 15 minuten laten trekken. Verwijder daarna het theezakje. Tenzij anders voorgeschreven, 3 tot 4 maal per dag een kop vers gezette thee, tussen de maaltijden. 3) Toepassingen: Voor het verhogen van de hoeveelheid urine in geval van nier- of blaasinfecties en ter voorkoming van blaas- of niergruis en nierstenen. 2106 90 92 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aanvullende aantekening (GN) 1 op hoofdstuk 30 en de tekst van de GN-codes 2106, 2106 90 en 2106 90 92. Zie ook de GS-toelichting op post 2106, paragraaf 14 en de GN-toelichting op hoofdstuk 30. De gebruiksaanwijzing noch de verpakking bevat informatie over de soort en de concentratie van de werkzame stof(fen). Alleen de gebruikte hoeveelheid en soort van de planten(delen) worden genoemd. Daarom is niet voldaan aan de voorwaarden van aanvullende aantekening (GN) 1, letter b), op hoofdstuk 30. ( 1 ) de foto dient enkel ter informatie",
  "source": "EUR LEX"
}