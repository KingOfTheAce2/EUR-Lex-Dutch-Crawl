{
  "url": "http://www.w3.org/1999/xhtml\">",
  "content": "L_2022170NL.01007601.xml 28.6.2022 NL Publicatieblad van de Europese Unie L 170/76 BESLUIT (GBVB) 2022/1018 VAN DE RAAD van 27 juni 2022 tot wijziging van Besluit 2013/354/GBVB betreffende de politiemissie van de Europese Unie voor de Palestijnse Gebieden (EUPOL COPPS) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 3 juli 2013 Besluit 2013/354/GBVB ( 1 ) vastgesteld, waarbij EUPOL COPPS per 1 juli 2013 werd verlengd. (2) De Raad heeft op 29 juni 2020 Besluit (GBVB) 2020/902 ( 2 ) vastgesteld, waarbij Besluit 2013/354/GBVB werd gewijzigd en verlengd van 1 juli 2020 tot en met 30 juni 2021. (3) Op 4 maart 2021 is het Politiek en Veiligheidscomité (PVC) in het kader van de strategische evaluatie van EUPOL COPPS overeengekomen dat de missie met nog eens 24 maanden moet worden verlengd, tot en met 30 juni 2023. (4) Op 1 juni 2021 heeft het PVC er voorts nota van genomen dat, rekening houdend met de door Israël en de Palestijnse Autoriteit verstrekte informatie, EUPOL COPPS in dit stadium met één jaar moet worden verlengd, tot en met 30 juni 2022. (5) De Raad heeft op 28 juni 2021 Besluit (GBVB) 2021/1066 ( 3 ) vastgesteld, waarbij Besluit 2013/354/GBVB werd gewijzigd en verlengd van 1 juli 2021 tot en met 30 juni 2022. (6) Op basis van de door Israël en de Palestijnse Autoriteit verstrekte aanvullende informatie moet EUPOL COPPS nu met nog eens een jaar worden verlengd, tot en met 30 juni 2023, zoals in het kader van de strategische evaluatie van EUPOL COPPS is overeengekomen. (7) Besluit 2013/354/GBVB moet derhalve dienovereenkomstig worden gewijzigd. (8) EUPOL COPPS zal uitgevoerd worden in een situatie die kan verslechteren en de verwezenlijking van de doelstellingen van het externe optreden van de Unie, geformuleerd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 Besluit 2013/354/GBVB wordt als volgt gewijzigd: 1) Aan artikel 12, lid 1, wordt de volgende alinea toegevoegd: “Het financiële referentiebedrag ter dekking van de uitgaven in verband met EUPOL COPPS voor de periode van 1 juli 2022 tot en met 30 juni 2023 bedraagt 11 660 000 EUR.”. 2) In artikel 15 wordt de derde alinea vervangen door: “Het verstrijkt op 30 juni 2023.”. Artikel 2 Dit besluit treedt in werking op de datum van de vaststelling ervan. Het is van toepassing met ingang van 1 juli 2022. Gedaan te Luxemburg, 27 juni 2022. Voor de Raad De voorzitter A. PANNIER-RUNACHER ( 1 ) Besluit 2013/354/GBVB van de Raad van 3 juli 2013 betreffende de politiemissie van de Europese Unie voor de Palestijnse Gebieden (EUPOL COPPS) ( PB L 185 van 4.7.2013, blz. 12 ). ( 2 ) PB L 207 van 30.6.2020, blz. 30 . ( 3 ) PB L 229 van 29.6.2021, blz. 13 .",
  "source": "EUR LEX"
}