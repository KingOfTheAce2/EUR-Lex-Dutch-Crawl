{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0521(01):NL:HTML\">",
  "content": "EUR-Lex - 31998D0521(01) - NL Avis juridique important | 31998D0521(01) Besluit van de Raad van 30 april 1998 houdende aanwijzing van de representatieve organisaties van producenten en werknemers die voordrachten moeten opmaken voor de vertegenwoordiging van producenten en werknemers in het Raadgevend Comité van de Europese Gemeenschap voor Kolen en Staal Publicatieblad Nr. C 156 van 21/05/1998 blz. 0001 - 0003 BESLUIT VAN DE RAAD van 30 april 1998 houdende aanwijzing van de representatieve organisaties van producenten en werknemers die voordrachten moeten opmaken voor de vertegenwoordiging van producenten en werknemers in het Raadgevend Comité van de Europese Gemeenschap voor Kolen en Staal (98/C 156/01) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 18, Overwegende dat moet worden overgegaan tot benoeming van de nieuwe leden van het Raadgevend Comité van de Europese Gemeenschap voor Kolen en Staal, waarvan het mandaat op 3 maart 1998 is verstreken; Overwegende dat eerst de representatieve organisaties van producenten en werknemers dienen te worden aangewezen die een voordracht moeten opmaken met tweemaal zoveel namen van kandidaten als het aantal zetels dat hun wordt toegewezen; Overwegende de door de regeringen van de lidstaten ingediende mededelingen, BESLUIT: Artikel 1 De representatieve organisaties van producenten en werknemers, vermeld in de aan dit besluit gehechte bijlage, worden aangewezen om de voordrachten op te maken waaruit - voor het aantal personen dat in dezelfde tabel achter de naam van elke organisatie is vermeld - de leden worden benoemd die de producenten en de werknemers in het Raadgevend Comité van de Europese Gemeenschap voor Kolen en Staal zullen vertegenwoordigen. Artikel 2 De representatieve organisaties van de Franse werknemers en een representatieve organisatie van de werknemers van het Verenigd Koninkrijk zullen in een later besluit worden aangewezen. Artikel 3 Dit besluit wordt ter kennisgeving in het Publicatieblad van de Europese Gemeenschappen bekendgemaakt. Gedaan te Luxemburg, 30 april 1998. Voor de Raad De Voorzitter T. JOWELL BIJLAGE >RUIMTE VOOR DE TABEL>",
  "source": "EUR LEX"
}