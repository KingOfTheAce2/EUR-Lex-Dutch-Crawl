{
  "url": "http://www.w3.org/1999/xhtml\">",
  "content": "L_2014184NL.01000801.xml 25.6.2014 NL Publicatieblad van de Europese Unie L 184/8 UITVOERINGSVERORDENING (EU) Nr. 700/2014 VAN DE COMMISSIE van 24 juni 2014 tot wijziging van Uitvoeringsverordening (EU) nr. 686/2012 wat betreft de lidstaat-rapporteur voor de werkzame stof dimethomorf (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 19, Overwegende hetgeen volgt: (1) Bij Uitvoeringsverordening (EU) nr. 686/2012 van de Commissie ( 2 ) wordt de beoordeling van werkzame stoffen waarvan de goedkeuring uiterlijk op 31 december 2018 vervalt, in het kader van de verlengingsprocedure aan de lidstaten toevertrouwd, en wordt voor elke werkzame stof een rapporteur en een corapporteur aangewezen. Op verzoek van de aanvrager en in overleg met de betrokken lidstaten wordt het noodzakelijk geacht om een andere lidstaat-rapporteur voor dimethomorf aan te wijzen, met inachtneming van de evenwichtige verdeling van de verantwoordelijkheden en werkzaamheden tussen de lidstaten. De beoordeling van dimethomorf in het kader van de verlengingsprocedure dient van nu af aan te worden toevertrouwd aan Nederland. (2) Uitvoeringsverordening (EU) nr. 686/2012 moet bijgevolg dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 In de bijlage bij Uitvoeringsverordening (EU) nr. 686/2012 wordt de vermelding voor de werkzame stof dimethomorf vervangen door: „Dimethomorf NL DE” Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 juni 2014. Voor de Commissie De voorzitter José Manuel BARROSO ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 686/2012 van de Commissie van 26 juli 2012 waarbij de beoordeling van de werkzame stoffen waarvan de goedkeuring uiterlijk op 31 december 2018 vervalt, in het kader van de verlengingsprocedure aan de lidstaten wordt toevertrouwd ( PB L 200 van 27.7.2012, blz. 5 ).",
  "source": "EUR LEX"
}