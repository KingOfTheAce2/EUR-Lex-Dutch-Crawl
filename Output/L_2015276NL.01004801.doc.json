{
  "url": "http://www.w3.org/1999/xhtml\">",
  "content": "L_2015276NL.01004801.xml 21.10.2015 NL Publicatieblad van de Europese Unie L 276/48 UITVOERINGSVERORDENING (EU) 2015/1885 VAN DE COMMISSIE van 20 oktober 2015 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur voor de werkzame stoffen 2,4-D, acibenzolar-s-methyl, amitrol, bentazon, cyhalofop-butyl, diquat, esfenvaleraat, famoxadone, flumioxazine, DPX KE 459 (flupyrsulfuron methyl), glyfosaat, iprovalicarb, isoproturon, lambda-cyhalothrin, metalaxyl-M, metsulfuronmethyl, picolinafen, prosulfuron, pymetrozine, pyraflufen-ethyl, thiabendazole, thifensulfuron-methyl en triasulfuron (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In deel A van de bijlage bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die geacht worden te zijn goedgekeurd uit hoofde van Verordening (EG) nr. 1107/2009. (2) De goedkeuring van de werkzame stoffen 2,4-D, acibenzolar-s-methyl, amitrol, bentazon, cyhalofop-butyl, diquat, esfenvaleraat, famoxadone, flumioxazine, DPX KE 459 (flupyrsulfuron methyl), glyfosaat, iprovalicarb, isoproturon, lambda-cyhalothrin, metalaxyl-M, metsulfuronmethyl, picolinafen, prosulfuron, pymetrozine, pyraflufen-ethyl, thiabendazole, thifensulfuron-methyl en triasulfuron verstrijkt op 31 december 2015. De aanvragen voor de verlenging van de opneming van die stoffen in bijlage I bij Richtlijn 91/414/EEG van de Raad ( 3 ) zijn ingediend in overeenstemming met artikel 4 van Verordening (EU) nr. 1141/2010 van de Commissie ( 4 ) . (3) Aangezien de beoordeling van de stoffen uitgesteld is om redenen die de aanvragers niet verwijtbaar zijn, zal de goedkeuring van die werkzame stoffen waarschijnlijk verstrijken voordat een besluit over de verlenging ervan is genomen. Daarom moet de geldigheidsduur ervan worden verlengd. (4) Gezien het doel van artikel 17, eerste alinea, van Verordening (EG) nr. 1107/2009 zal de Commissie in gevallen waarin zij bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring wordt voldaan, de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. (5) Uitvoeringsverordening (EU) nr. 540/2011 moet daarom dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Deel A van de bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 oktober 2015. Voor de Commissie De voorzitter Jean-Claude JUNCKER ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 4 ) Verordening (EU) nr. 1141/2010 van de Commissie van 7 december 2010 tot vaststelling van de procedure voor de verlenging van de opneming van een tweede groep werkzame stoffen in bijlage I bij Richtlijn 91/414/EEG van de Raad en tot opstelling van de lijst van die stoffen ( PB L 322 van 8.12.2010, blz. 10 ). BIJLAGE Deel A van de bijlage bij Uitvoeringsverordening (EU) nr. 540/2011 wordt als volgt gewijzigd: 1) In de zesde kolom, geldigheidsduur, van rij 7, metsulfuronmethyl, wordt de datum „31 december 2015” vervangen door „30 juni 2016”. 2) In de zesde kolom, geldigheidsduur, van rij 9, triasulfuron, wordt de datum „31 december 2015” vervangen door „30 juni 2016”. 3) In de zesde kolom, geldigheidsduur, van rij 10, esfenvaleraat, wordt de datum „31 december 2015” vervangen door „30 juni 2016”. 4) In de zesde kolom, geldigheidsduur, van rij 11, bentazon, wordt de datum „31 december 2015” vervangen door „30 juni 2016”. 5) In de zesde kolom, geldigheidsduur, van rij 12, lambda-cyhalothrin, wordt de datum „31 december 2015” vervangen door „30 juni 2016”. 6) In de zesde kolom, geldigheidsduur, van rij 14, amitrol, wordt de datum „31 december 2015” vervangen door „30 juni 2016”. 7) In de zesde kolom, geldigheidsduur, van rij 15, diquat, wordt de datum „31 december 2015” vervangen door „30 juni 2016”. 8) In de zesde kolom, geldigheidsduur, van rij 17, thiabendazole, wordt de datum „31 december 2015” vervangen door „30 juni 2016”. 9) In de zesde kolom, geldigheidsduur, van rij 19, DPX KE 459 (flupyrsulfuron methyl), wordt de datum „31 december 2015” vervangen door „30 juni 2016”. 10) In de zesde kolom, geldigheidsduur, van rij 20, acibenzolar-s-methyl, wordt de datum „31 december 2015” vervangen door „30 juni 2016”. 11) In de zesde kolom, geldigheidsduur, van rij 23, pymetrozine, wordt de datum „31 december 2015” vervangen door „30 juni 2016”. 12) In de zesde kolom, geldigheidsduur, van rij 24, pyraflufen-ethyl, wordt de datum „31 december 2015” vervangen door „30 juni 2016”. 13) In de zesde kolom, geldigheidsduur, van rij 25, glyfosaat, wordt de datum „31 december 2015” vervangen door „30 juni 2016”. 14) In de zesde kolom, geldigheidsduur, van rij 26, thifensulfuron-methyl, wordt de datum „31 december 2015” vervangen door „30 juni 2016”. 15) In de zesde kolom, geldigheidsduur, van rij 27, 2,4-D, wordt de datum „31 december 2015” vervangen door „30 juni 2016”. 16) In de zesde kolom, geldigheidsduur, van rij 28, isoproturon, wordt de datum „31 december 2015” vervangen door „30 juni 2016”. 17) In de zesde kolom, geldigheidsduur, van rij 30, iprovalicarb, wordt de datum „31 december 2015” vervangen door „30 juni 2016”. 18) In de zesde kolom, geldigheidsduur, van rij 31, prosulfuron, wordt de datum „31 december 2015” vervangen door „30 juni 2016”. 19) In de zesde kolom, geldigheidsduur, van rij 34, cyhalofop-butyl, wordt de datum „31 december 2015” vervangen door „30 juni 2016”. 20) In de zesde kolom, geldigheidsduur, van rij 35, famoxadone, wordt de datum „31 december 2015” vervangen door „30 juni 2016”. 21) In de zesde kolom, geldigheidsduur, van rij 37, metalaxyl-M, wordt de datum „31 december 2015” vervangen door „30 juni 2016”. 22) In de zesde kolom, geldigheidsduur, van rij 38, picolinafen, wordt de datum „31 december 2015” vervangen door „30 juni 2016”. 23) In de zesde kolom, geldigheidsduur, van rij 39, flumioxazine, wordt de datum „31 december 2015” vervangen door „30 juni 2016”.",
  "source": "EUR LEX"
}