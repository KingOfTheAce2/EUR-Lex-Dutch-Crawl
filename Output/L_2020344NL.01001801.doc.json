{
  "url": "http://www.w3.org/1999/xhtml\">",
  "content": "L_2020344NL.01001801.xml 19.10.2020 NL Publicatieblad van de Europese Unie L 344/18 UITVOERINGSVERORDENING (EU) 2020/1511 VAN DE COMMISSIE van 16 oktober 2020 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen amidosulfuron, bifenox, chloortoluron, clofentezine, clomazone, cypermethrin, daminozide, deltamethrin, dicamba, difenoconazool, diflufenican, fenoxaprop-P, fenpropidin, fludioxonil, flufenacet, fosthiazaat, indoxacarb, lenacil, MCPA, MCPB, nicosulfuron, paraffineoliën, picloram, prosulfocarb, zwavel, triflusulfuron en tritosulfuron (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) In de bijlage, deel A, bij Uitvoeringsverordening (EU) nr. 540/2011 van de Commissie ( 2 ) zijn de werkzame stoffen opgenomen die worden geacht te zijn goedgekeurd uit hoofde van Verordening (EG) nr. 1107/2009. (2) Bij Uitvoeringsverordening (EU) 2019/1589 van de Commissie ( 3 ) zijn de goedkeuringsperioden voor de werkzame stoffen chloortoluron, clomazone, cypermethrin, daminozide, deltamethrin, fludioxonil, flufenacet, fosthiazaat, indoxacarb, MCPA, MCPB en prosulfocarb verlengd tot en met 31 oktober 2020. (3) Bij Uitvoeringsverordening (EU) 2019/1589 is de goedkeuringsperiode voor de werkzame stof tritosulfuron verlengd tot en met 30 november 2020. (4) Bij Uitvoeringsverordening (EU) 2019/1589 zijn de goedkeuringsperioden voor de werkzame stoffen amidosulfuron, bifenox, clofentezine, dicamba, difenoconazool, diflufenican, fenoxaprop-P, fenpropidin, lenacil, nicosulfuron, picloram en triflusulfuron verlengd tot en met 31 december 2020. (5) Bij Uitvoeringsverordening (EU) 2017/555 van de Commissie ( 4 ) zijn de goedkeuringsperioden voor de werkzame stoffen paraffineoliën en zwavel verlengd tot en met 31 december 2020. (6) De aanvragen voor de verlenging van de goedkeuring van die stoffen zijn ingediend in overeenstemming met Uitvoeringsverordening (EU) nr. 844/2012 van de Commissie ( 5 ) . (7) Aangezien de beoordeling van die stoffen om redenen buiten de wil van de aanvragers is uitgesteld, zal de goedkeuring van die werkzame stoffen waarschijnlijk vervallen voordat een besluit over de verlenging ervan wordt genomen. Daarom moeten de goedkeuringsperioden voor die stoffen met één jaar worden verlengd. (8) Wat gevallen betreft waarin een verordening betreffende de niet-verlenging van de goedkeuring van de betrokken werkzame stoffen moet worden vastgesteld omdat niet aan de goedkeuringscriteria wordt voldaan, moet de vervaldatum hetzij opnieuw worden vastgesteld op de datum die vóór de vaststelling van deze verordening van toepassing was, hetzij samenvallen met de datum van inwerkingtreding van de verordening betreffende de niet-verlenging, indien deze datum later valt. Wat gevallen betreft waarin een verordening betreffende de verlenging van de goedkeuring van de betrokken werkzame stoffen moet worden vastgesteld, moet de vroegst mogelijke toepassingsdatum worden vastgesteld, naargelang van de omstandigheden. (9) Uitvoeringsverordening (EU) nr. 540/2011 moet daarom dienovereenkomstig worden gewijzigd. (10) Aangezien de goedkeuringen van een aantal van de werkzame stoffen op 31 oktober 2020 vervalt, moet deze verordening zo spoedig mogelijk in werking treden. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 oktober 2020. Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Uitvoeringsverordening (EU) 2019/1589 van de Commissie van 26 september 2019 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen amidosulfuron, bèta-cyfluthrin, bifenox, chloortoluron, clofentezine, clomazone, cypermethrin, daminozide, deltamethrin, dicamba, difenoconazool, diflubenzuron, diflufenican, fenoxaprop-P, fenpropidin, fludioxonil, flufenacet, fosthiazaat, indoxacarb, lenacil, MCPA, MCPB, nicosulfuron, picloram, prosulfocarb, pyriproxyfen, thiofanaat-methyl, triflusulfuron en tritosulfuron ( PB L 248 van 27.9.2019, blz. 24 ). ( 4 ) Uitvoeringsverordening (EU) 2017/555 van de Commissie van 24 maart 2017 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperiode van verscheidene werkzame stoffen die zijn opgenomen in deel B van de bijlage bij Uitvoeringsverordening (EU) nr. 686/2012 (verlengingsprogramma AIR IV) ( PB L 80 van 25.3.2017, blz. 1 ). ( 5 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). BIJLAGE De bijlage, deel A, bij Uitvoeringsverordening (EU) nr. 540/2011 wordt als volgt gewijzigd: 1) In rij 40 (Deltamethrin), zesde kolom (Geldigheidsduur), wordt de datum vervangen door “31 oktober 2021”. 2) In rij 65 (Flufenacet), zesde kolom (Geldigheidsduur), wordt de datum vervangen door “31 oktober 2021”. 3) In rij 69 (Fosthiazaat), zesde kolom (Geldigheidsduur), wordt de datum vervangen door “31 oktober 2021”. 4) In rij 102 (Chloortoluron), zesde kolom (Geldigheidsduur), wordt de datum vervangen door “31 oktober 2021”. 5) In rij 103 (Cypermethrin), zesde kolom (Geldigheidsduur), wordt de datum vervangen door “31 oktober 2021”. 6) In rij 104 (Daminozide), zesde kolom (Geldigheidsduur), wordt de datum vervangen door “31 oktober 2021”. 7) In rij 107 (MCPA), zesde kolom (Geldigheidsduur), wordt de datum vervangen door “31 oktober 2021”. 8) In rij 108 (MCPB), zesde kolom (Geldigheidsduur), wordt de datum vervangen door “31 oktober 2021”. 9) In rij 119 (Indoxacarb), zesde kolom (Geldigheidsduur), wordt de datum vervangen door “31 oktober 2021”. 10) In rij 160 (Prosulfocarb), zesde kolom (Geldigheidsduur), wordt de datum vervangen door “31 oktober 2021”. 11) In rij 161 (Fludioxonil), zesde kolom (Geldigheidsduur), wordt de datum vervangen door “31 oktober 2021”. 12) In rij 162 (Clomazone), zesde kolom (Geldigheidsduur), wordt de datum vervangen door “31 oktober 2021”. 13) In rij 169 (Amidosulfuron), zesde kolom (Geldigheidsduur), wordt de datum vervangen door “31 december 2021”. 14) In rij 170 (Nicosulfuron), zesde kolom (Geldigheidsduur), wordt de datum vervangen door “31 december 2021”. 15) In rij 171 (Clofentezine), zesde kolom (Geldigheidsduur), wordt de datum vervangen door “31 december 2021”. 16) In rij 172 (Dicamba), zesde kolom (Geldigheidsduur), wordt de datum vervangen door “31 december 2021”. 17) In rij 173 (Difenoconazool), zesde kolom (Geldigheidsduur), wordt de datum vervangen door “31 december 2021”. 18) In rij 176 (Lenacil), zesde kolom (Geldigheidsduur), wordt de datum vervangen door “31 december 2021”. 19) In rij 178 (Picloram), zesde kolom (Geldigheidsduur), wordt de datum vervangen door “31 december 2021”. 20) In rij 180 (Bifenox), zesde kolom (Geldigheidsduur), wordt de datum vervangen door “31 december 2021”. 21) In rij 181 (Diflufenican), zesde kolom (Geldigheidsduur), wordt de datum vervangen door “31 december 2021”. 22) In rij 182 (Fenoxaprop-P), zesde kolom (Geldigheidsduur), wordt de datum vervangen door “31 december 2021”. 23) In rij 183 (Fenpropidin), zesde kolom (Geldigheidsduur), wordt de datum vervangen door “31 december 2021”. 24) In rij 186 (Tritosulfuron), zesde kolom (Geldigheidsduur), wordt de datum vervangen door “30 november 2021”. 25) In rij 289 (Triflusulfuron), zesde kolom (Geldigheidsduur), wordt de datum vervangen door “31 december 2021”. 26) In rij 292 (Zwavel), zesde kolom (Geldigheidsduur), wordt de datum vervangen door “31 december 2021”. 27) In rij 294 (Paraffineoliën), zesde kolom (Geldigheidsduur), wordt de datum vervangen door “31 december 2021”.",
  "source": "EUR LEX"
}