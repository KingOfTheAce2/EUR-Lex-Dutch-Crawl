{
  "url": "http://www.w3.org/1999/xhtml\">",
  "content": "L_2023194NL.01013401.xml 2.8.2023 NL Publicatieblad van de Europese Unie L 194/134 UITVOERINGSBESLUIT (EU) 2023/1587 VAN DE COMMISSIE van 1 augustus 2023 tot wijziging van Uitvoeringsbesluit (EU) 2022/1668 wat betreft geharmoniseerde normen betreffende de gebruikseigenschappen en beproevingsmethoden voor elektrische apparatuur voor de detectie en meting van zuurstof (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 12 van Richtlijn 2014/34/EU van het Europees Parlement en de Raad ( 2 ) worden producten die in overeenstemming zijn met geharmoniseerde normen of delen daarvan waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage II bij die richtlijn beschreven essentiële veiligheids- en gezondheidseisen die door die normen of delen daarvan worden bestreken. (2) Bij brief BC/CEN/46-92 — BC/CLC/05-92 van 12 december 1994 heeft de Commissie een verzoek ingediend bij het Europees Comité voor normalisatie (CEN) en het Europees Comité voor elektrotechnische normalisatie (Cenelec) om geharmoniseerde normen ter ondersteuning van Richtlijn 94/9/EG van het Europees Parlement en de Raad ( 3 ) op te stellen en te herzien (“het verzoek”). Die richtlijn is vervangen door Richtlijn 2014/34/EU zonder dat de in bijlage II bij Richtlijn 94/9/EG beschreven essentiële veiligheids- en gezondheidseisen zijn veranderd. Die eisen zijn momenteel opgenomen in bijlage II bij Richtlijn 2014/34/EU. (3) Het CEN en het Cenelec werd met name verzocht een nieuwe norm op te stellen betreffende het ontwerp en de beproeving van apparaten bedoeld voor gebruik op plaatsen waar ontploffingsgevaar kan heersen als vermeld in hoofdstuk I van het door het CEN en Cenelec en de Commissie overeengekomen normalisatieprogramma en zoals bij het verzoek gevoegd. Het CEN en het Cenelec werd eveneens verzocht de bestaande normen te herzien teneinde deze in overeenstemming te brengen met de essentiële veiligheids- en gezondheidseisen van Richtlijn 94/9/EG. (4) Op basis van het verzoek heeft het CEN de volgende geharmoniseerde norm, waarvan het referentienummer is bekendgemaakt bij Uitvoeringsbesluit (EU) 2022/1668 van de Commissie ( 4 ) , herzien: EN 50104:2010 — Elektrisch materieel voor de detectie en meting van zuurstof — Gebruikseigenschappen en beproevingsmethoden. Dit heeft geleid tot de vaststelling van geharmoniseerde norm EN 50104: 2019 — Eisen voor elektrisch materieel voor de detectie en meting van zuurstof — Gebruikseigenschappen en beproevingsmethoden. Op basis van het verzoek heeft het CEN geharmoniseerde norm EN 50104:2019 gewijzigd. Dit heeft geleid tot de vaststelling van de gewijzigde geharmoniseerde norm EN 50104:2019/A1:2023 — Eisen voor elektrisch materieel voor de detectie en meting van zuurstof — Gebruikseigenschappen en beproevingsmethoden. (5) Samen met het CEN is de Commissie nagegaan of geharmoniseerde norm EN 50104:2019 als gewijzigd bij EN 50104:2019/A1:2023 aan het verzoek voldoet. (6) Norm EN 50104:2019 als gewijzigd bij EN 50104:2019/A1:2023 voldoet aan de eisen die hij beoogt te bestrijken en die in bijlage II bij Richtlijn 2014/34/EU zijn vastgelegd. Daarom moet de referentie van die norm worden bekendgemaakt in het Publicatieblad van de Europese Unie . (7) In bijlage I bij Uitvoeringsbesluit (EU) 2022/1668 worden de referentienummers vermeld van geharmoniseerde normen die een vermoeden van conformiteit met Richtlijn 2014/34/EU vestigen. Om ervoor te zorgen dat de referenties van geharmoniseerde normen die ter ondersteuning van Richtlijn 2014/34/EU zijn opgesteld in één handeling worden vermeld, moet de referentie van geharmoniseerde norm EN 50104:2019 als gewijzigd bij EN 50104:2019/A1:2023 in die bijlage worden opgenomen. (8) Het referentienummer van geharmoniseerde norm EN 50104:2010 moet uit de L-reeks van het Publicatieblad van de Europese Unie worden geschrapt, aangezien de norm is herzien. Het is daarom passend dat referentienummer uit bijlage I bij Uitvoeringsbesluit (EU) 2022/1668 te schrappen. (9) Om fabrikanten voldoende tijd te geven zich voor te bereiden op de toepassing van geharmoniseerde norm EN 50104:2019 als gewijzigd bij EN 50104:2019/A1:2023 is het noodzakelijk de schrapping van de referentie van geharmoniseerde norm EN 50104:2010 uit te stellen. (10) Uitvoeringsbesluit (EU) 2022/1668 moet daarom dienovereenkomstig worden gewijzigd. (11) Naleving van de geharmoniseerde normen vestigt een vermoeden van conformiteit met de overeenkomstige essentiële eisen die in de harmonisatiewetgeving van de Unie zijn opgenomen vanaf de datum van bekendmaking van het referentienummer van deze norm in het Publicatieblad van de Europese Unie . Dit besluit moet derhalve in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2022/1668 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Punt 1 van de bijlage is van toepassing met ingang van 2 februari 2025. Gedaan te Brussel, 1 augustus 2023. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 . ( 2 ) Richtlijn 2014/34/EU van het Europees Parlement en de Raad van 26 februari 2014 betreffende de harmonisatie van de wetgevingen van de lidstaten inzake apparaten en beveiligingssystemen bedoeld voor gebruik op plaatsen waar ontploffingsgevaar kan heersen ( PB L 96 van 29.3.2014, blz. 309 ). ( 3 ) Richtlijn 94/9/EG van het Europees Parlement en de Raad van 23 maart 1994 inzake de onderlinge aanpassing van de wetgevingen van de lidstaten betreffende apparaten en beveiligingssystemen bedoeld voor gebruik op plaatsen waar ontploffingsgevaar kan heersen ( PB L 100 van 19.4.1994, blz. 1 ). ( 4 ) Uitvoeringsbesluit (EU) 2022/1668 van de Commissie van 28 september 2022 betreffende ter ondersteuning van Richtlijn 2014/34/EU van het Europees Parlement en de Raad opgestelde geharmoniseerde normen voor apparaten en beveiligingssystemen bedoeld voor gebruik op plaatsen waar ontploffingsgevaar kan heersen ( PB L 251 van 29.9.2022, blz. 6 ). BIJLAGE Bijlage I wordt als volgt gewijzigd: 1) Rij 60 wordt geschrapt. 2) De volgende rij wordt ingevoegd: “60 bis. EN 50104:2019 Elektrisch materieel voor de detectie en meting van zuurstof — Gebruikseigenschappen en beproevingsmethoden EN 50104:2019/A1:2023”",
  "source": "EUR LEX"
}