{
  "url": "http://www.w3.org/1999/xhtml\">",
  "content": "L_2013020NL.01004601.xml 23.1.2013 NL Publicatieblad van de Europese Unie L 20/46 UITVOERINGSVERORDENING (EU) Nr. 53/2013 VAN DE COMMISSIE van 22 januari 2013 tot wijziging van Verordening (EG) nr. 1183/2005 van de Raad tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1183/2005 van de Raad van 18 juli 2005 tot vaststelling van bepaalde specifieke beperkende maatregelen tegen bepaalde personen die handelen in strijd met het wapenembargo tegen de Democratische Republiek Congo ( 1 ) , en met name artikel 9, lid 1, onder a), Overwegende hetgeen volgt: (1) Bijlage I bij Verordening (EG) nr. 1183/2005 bevat een lijst van natuurlijke personen, rechtspersonen, entiteiten en lichamen waarvan de tegoeden en economische middelen overeenkomstig die verordening moeten worden bevroren. (2) Op 31 december 2012 heeft het Sanctiecomité van de VN-Veiligheidsraad twee natuurlijke persoon en twee entiteiten toegevoegd aan de lijst van personen en entiteiten waarvan de activa moeten worden bevroren. (3) Bijlage I bij Verordening (EG) nr. 1183/2005 moet daarom worden gewijzigd. (4) Om de effectiviteit van de maatregelen waarin deze verordening voorziet te waarborgen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1183/2005 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 januari 2013. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 193 van 23.7.2005, blz. 1 . BIJLAGE Bijlage I bij Verordening (EG) nr. 1183/2005 wordt als volgt gewijzigd: (1) De volgende vermeldingen worden toegevoegd aan lijst “A. NATUURLIJKE PERSONEN”: a) “Eric Badege . Geboortedatum: 1971. Datum van aanwijzing bedoeld in artikel 5, lid 1, onder b): 31.12.2012.” b) “Jean-Marie Lugerero Runiga . Geboortedatum: omstreeks 1960. Datum van aanwijzing bedoeld in artikel 5, lid 1, onder b): 31.12.2012.” (2) De volgende vermeldingen worden toegevoegd aan lijst “B. RECHTSPERSONEN, ENTITEITEN EN LICHAMEN”: a) “Forces démocratiques de libération du Rwanda (ook bekend als a) FDLR, b) Force combattante Abacunguzi, c) FOCA, d) Combatant Force for the Liberation of Rwanda). E-mailadressen: fdlr@fmx.de; fldrrse@yahoo.fr; fdlr@gmx.net. Locatie: Noord- en Zuid-Kivu, Democratische Republiek Congo. Datum van aanwijzing bedoeld in artikel 5, lid 1, onder b): 31.12.2012.” b) “M23 (ook bekend als Mouvement du 23 mars). Datum van aanwijzing bedoeld in artikel 5, lid 1, onder b): 31.12.2012.”",
  "source": "EUR LEX"
}