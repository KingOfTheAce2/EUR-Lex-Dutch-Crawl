{
  "url": "http://www.w3.org/1999/xhtml\">",
  "content": "L_2010312NL.01000701.xml 27.11.2010 NL Publicatieblad van de Europese Unie L 312/7 VERORDENING (EU) Nr. 1098/2010 VAN DE COMMISSIE van 26 november 2010 houdende inschrijving van een benaming in het register van beschermde oorsprongsbenamingen en beschermde geografische aanduidingen (Dresdner Christstollen/Dresdner Stollen/Dresdner Weihnachtsstollen (BGA)) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, van Verordening (EG) nr. 510/2006 is de door Duitsland ingediende aanvraag tot registratie van de benaming „Dresdner Christstollen/Dresdner Stollen/Dresdner Weihnachtsstollen” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 7 van Verordening (EG) nr. 510/2006, moet deze benaming worden ingeschreven in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage vermelde benaming wordt ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 november 2010. Voor de Commissie De voorzitter José Manuel BARROSO ( 1 ) PB L 93 van 31.3.2006, blz. 12 . ( 2 ) PB C 46 van 24.2.2010, blz. 17 . BIJLAGE In bijlage I bij Verordening (EG) nr. 510/2006 genoemde levensmiddelen: Categorie 2.4. Brood, gebak, suikerwerk, biscuits en andere bakkerswaren DUITSLAND Dresdner Christstollen/Dresdner Stollen/Dresdner Weihnachtsstollen (BGA)",
  "source": "EUR LEX"
}