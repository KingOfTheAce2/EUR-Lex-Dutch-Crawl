{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0490:NL:HTML\">",
  "content": "EUR-Lex - 31975D0490 - NL Avis juridique important | 31975D0490 75/490/EEG: Beschikking van de Commissie van 8 augustus 1975 tot wijziging van de beschikking van 24 juni 1975 en houdende afwijking van de Verordeningen (EEG) nr. 2637/70 en (EEG) nr. 1223/74 in de sector granen (Slechts de tekst in de Duitse taal is authentiek) Publicatieblad Nr. L 214 van 12/08/1975 blz. 0032 - 0033 ++++ BESCHIKKING VAN DE COMMISSIE van 8 augustus 1975 tot wijziging van de beschikking van 24 juni 1975 en houdende afwijking van de Verordeningen ( EEG ) nr . 2637/70 en ( EEG ) nr . 1223/74 in de sector granen ( Slechts de tekst in de Duitse taal is authentiek ) ( 75/490/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 120/67/EEG van de Raad van 13 juni 1967 houdende een gemeenschappelijke ordening de markten in de sector granen ( 1 ) , laatstelijk gewijzigd bij Verordening ( EEG ) nr . 665/75 ( 2 ) , en met name op artikel 7 , lid 5 en artikel 12 , lid 2 , Gelet op Verordening ( EEG ) nr . 376/70 van de Commissie van 27 februari 1970 tot vaststelling van de regeling voor de verkoop van granen door de interventiebureaus ( 3 ) , laatstelijk gewijzigd bij Verordening ( EEG ) nr . 129/73 ( 4 ) , en met name op artikel 5 , leden 1 en 7 , Overwegende dat , bij beschikking van 24 juni 1975 ( 5 ) , het Duitse interventiebureau gemachtigd werd tot het houden van een openbare inschrijving voor de uitvoer van 100 000 ton gerst die in zijn bezit was ; dat een gedeelte van deze hoeveelheid reeds kon worden verkocht ; Overwegende dat de Bondsrepubliek Duitsland bij mededeling van 15 juli 1975 een verzoek heeft ingediend tot verhoging van de voor deze openbare inschrijving in aanmerking komende hoeveelheid van 100 000 tot 300 000 ton ; Overwegende dat , gezien de huidige situatie met betrekking tot de interventie , de door de Bondsrepubliek Duitsland gevraagde wijziging gerechtvaardigd is ; Overwegende dat in artikel 21 , lid 1 , van Verordening  ( EEG ) nr . 2637/70 van de Commissie van 23 december 1970 houdende bijzondere uitvoeringsbepalingen inzake het stelsel van invoer - , uitvoer - en voorfixatiecertificaten voor landbouwprodukten ( 6 ) , de geldigheidsduur van het uitvoercertificaat voor gerst is vastgesteld op de lopende maand plus zes maanden ; dat deze geldigheidsduur tot 90 dagen werd verminderd bij Verordening ( EEG ) nr . 1223/74 van de Commissie van 15 mei 1974 houdende afwijking van Verordening ( EEG ) nr . 2637/70 inzake de geldigheidsduur van de uitvoercertificaten in de sectoren granen en rijst ( 7 ) ; Overwegende dat het dienstig blijkt af te wijken van de voor het ogenblik voorgeschreven geldigheidsduur voor de in het kader van deze inschrijving afgeleverde certificaten en deze geldigheidsduur vast te stellen op de lopende maand plus vier maanden ; Overwegende dat de in deze beschikking vervatte maatregelen in overeenstemming zijn met het advies van het Comit√© van beheer voor granen , HEEFT DE VOLGENDE BESCHIKKING GEGEVEN : Artikel 1 1 . In de beschikking van 24 juni 1975 wordt het cijfer \" 100 000 \" vervangen door \" 300 000 \" . 2 . De bijlage bij de beschikking van 24 juni 1975 wordt vervangen door de bijlage bij deze beschikking . Artikel 2 In artikel 3 , lid 1 , van de beschikking van 24 juni 1975 moet de haven van uitvoer \" Nordenham \" worden toegevoegd . Artikel 3 Aan de beschikking van 24 juni 1975 wordt een artikel 4 bis toegevoegd , dat als volgt luidt : \" Artikel 4 bis In afwijking van de Verordeningen ( EEG ) nr . 2637/70 en ( EEG ) nr . 1223/74 , is het in het kader van deze inschrijving afgeleverde uitvoercertificaat geldig met ingang van de dag van afgifte in de zin van artikel 9 , lid 1 , van Verordening ( EEG ) nr . 193/75 tot het einde van de vierde daaropvolgende kalendermaand . \" . De voorgaande alinea is niet van toepassing op de certificaten waarvoor de aanvraag werd ingediend voor 8 augustus 1975 . Artikel 4 Deze beschikking is gericht tot de Bondsrepubliek Duitsland . Gedaan te Brussel , 8 augustus 1975 . Voor de Commissie P . J . LARDINOIS Lid van de Commissie ( 1 ) PB nr . 117 van 19 . 6 . 1967 , blz . 2269/67 . ( 2 ) PB nr . L 72 van 20 . 3 . 1975 , blz . 14 . ( 3 ) PB nr . L 47 van 28 . 2 . 1970 , blz . 49 . ( 4 ) Pb nr . L 17 van 20 . 1 . 1973 , blz . 17 . ( 5 ) PB nr . L 179 van 10 . 7 . 1975 , blz . 29 . ( 6 ) PB nr . L 283 van 29 . 12 . 1970 , blz . 15 . ( 7 ) PB nr . L 133 van 16 . 5 . 1974 , blz . 22 . BIJLAGE Gebied van opslag * Opgeslagen hoeveelheid * Hamburg/Schleswig-Holstein * ongeveer 20 787 ton * Niedersachsen/Bremen * ongeveer 95 650 ton * Nordrhein-Westfalen * ongeveer 115 800 ton * Hessen/Rheinland-Pfalz/Baden-Wuerttemberg/Saarland * ongeveer 45 148 ton * Bayern * ongeveer 22 540 ton",
  "source": "EUR LEX"
}