{
  "url": "http://www.w3.org/1999/xhtml\">",
  "content": "L_2006355NL.01010301.xml 15.12.2006 NL Publicatieblad van de Europese Unie L 355/103 BESLUIT VAN DE COMMISSIE van 14 december 2006 met betrekking tot de voortzetting in 2007 van de communautaire vergelijkende proeven en tests voor teeltmateriaal en plantgoed van Prunus domestica L. en Malus Mill. op grond van Richtlijn 92/34/EEG van de Raad, waarmee in 2003 en 2004 een aanvang is gemaakt (2006/933/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 92/34/EEG van de Raad van 28 april 1992 betreffende het in de handel brengen van teeltmateriaal van fruitgewassen, alsmede van fruitgewassen die voor de fruitteelt worden gebruikt ( 1 ) , Gelet op Beschikking 2002/745/EG van de Commissie van 5 september 2002 tot vaststelling van de voorschriften voor de uitvoering van de communautaire vergelĳkende proeven en tests voor teeltmateriaal en plantgoed van fruitgewassen op grond van Richtlĳn 92/34/EEG van de Raad ( 2 ) , en met name op artikel 3, Gelet op Beschikking 2003/894/EG van de Commissie van 11 december 2003 tot vaststelling van de voorschriften voor de uitvoering van de communautaire vergelĳkende proeven en tests voor teeltmateriaal en plantgoed van Prunus persica (L) Batsch, Malus Mill. en Rubus idaeus L. op grond van Richtlĳn 92/34/EEG van de Raad ( 3 ) , en met name op artikel 3, Overwegende hetgeen volgt: (1) Bij Beschikking 2002/745/EG zijn de voorschriften vastgesteld voor de vergelijkende proeven en tests die in de periode 2003-2007 moeten worden uitgevoerd op grond van Richtlijn 92/34/EEG voor Prunus domestica L. (2) De in de periode 2003-2006 uitgevoerde proeven en tests moeten in 2007 worden voortgezet. (3) Bij Beschikking 2003/894/EG zijn de voorschriften vastgesteld voor de vergelijkende proeven en tests die in de periode 2004-2008 moeten worden uitgevoerd op grond van Richtlijn 92/34/EEG voor Malus Mill. (4) De in de periode 2004-2006 uitgevoerde proeven en tests moeten in 2007 worden voortgezet, BESLUIT: Enig artikel De communautaire vergelijkende proeven en tests voor teeltmateriaal en plantgoed van Prunus domestica L. waarmee in 2003 een aanvang is gemaakt, worden in 2007 voortgezet overeenkomstig Beschikking 2002/745/EG. De communautaire vergelijkende proeven en tests voor teeltmateriaal en plantgoed van Malus Mill., waarmee in 2004 een aanvang is gemaakt, worden in 2007 voortgezet overeenkomstig Beschikking 2003/894/EG. Gedaan te Brussel, 14 december 2006. Voor de Commissie Markos KYPRIANOU Lid van de Commissie ( 1 ) PB L 157 van 10.6.1992, blz. 10 . Richtlijn laatstelijk gewijzigd bij Beschikking 2005/54/EG van de Commissie ( PB L 22 van 26.1.2005, blz. 16 ). ( 2 ) PB L 240 van 7.9.2002, blz. 65 . ( 3 ) PB L 333 van 20.12.2003, blz. 88 .",
  "source": "EUR LEX"
}