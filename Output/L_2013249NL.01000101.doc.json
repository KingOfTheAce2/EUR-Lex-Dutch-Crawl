{
  "url": "http://www.w3.org/1999/xhtml\">",
  "content": "L_2013249NL.01000101.xml 19.9.2013 NL Publicatieblad van de Europese Unie L 249/1 UITVOERINGSVERORDENING (EU) Nr. 895/2013 VAN DE COMMISSIE van 18 september 2013 tot 202e wijziging van Verordening (EG) nr. 881/2002 van de Raad tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van beperkende maatregelen tegen sommige personen en entiteiten die banden hebben met het Al-Qa‘ida-netwerk ( 1 ) , en met name artikel 7, lid 1, onder a), en artikel 7 bis, lid 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 11 september 2013 besloten één persoon te schrappen van de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 dient daarom dienovereenkomstig te worden bijgewerkt, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na de bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 september 2013. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: De volgende vermelding wordt geschrapt van de lijst “Natuurlijke personen”: \"Mufti Rashid Ahmad Ladehyanoy (ook bekend als a) Ludhianvi, Mufti Rashid Ahmad; b) Ahmad, Mufti Rasheed; c) Wadehyanoy, Mufti Rashid Ahmad). Nationaliteit: Pakistaans. Overige informatie: a) stichter van de Al-Rashid Trust; b) naar verluidt overleden in Pakistan op 18 februari 2002. Datum van aanwijzing bedoeld in artikel 2 bis, lid 4, onder b): 17.10.2001.\"",
  "source": "EUR LEX"
}