{
  "url": "http://www.w3.org/1999/xhtml\">",
  "content": "L_2023241NL.01001301.xml 29.9.2023 NL Publicatieblad van de Europese Unie L 241/13 VERORDENING (EU) 2023/2080 VAN DE RAAD van 28 september 2023 tot wijziging van Verordening (EU) 2023/194 tot vaststelling, voor 2023, van de vangstmogelijkheden voor bepaalde visbestanden welke in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn, en tot vaststelling, voor 2023 en 2024, van dergelijke vangstmogelijkheden voor bepaalde diepzeevisbestanden DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) In Verordening (EU) 2023/194 van de Raad ( 1 ) zijn voor 2023 voor bepaalde visbestanden de vangstmogelijkheden vastgesteld die in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn. (2) Bij Verordening (EU) 2023/194 is een voorlopige totale toegestane vangst (TAC) vastgesteld voor ansjovis in de deelgebieden 9 en 10 van de Internationale Raad voor het onderzoek van de zee (ICES) en de wateren van de Unie van sector 34.1.1 van de Visserijcommissie voor het centraal-oostelijk deel van de Atlantische Oceaan (Cecaf) voor de periode van 1 juli tot en met 30 september 2023, in afwachting van het wetenschappelijk advies van de ICES voor de periode van 1 juli 2023 tot en met 30 juni 2024, waardoor de visserij op dat bestand kan worden voortgezet. Naar aanleiding van de bekendmaking van dat advies van de ICES op 21 juni 2023 moet de definitieve TAC voor de periode van 1 juli 2023 tot en met 30 juni 2024 worden vastgesteld op 20 555 ton, overeenkomstig dat advies. (3) Verordening (EU) 2023/194 moet daarom dienovereenkomstig worden gewijzigd. (4) Gezien de urgentie om onderbrekingen in de visserijactiviteiten te voorkomen, moet deze verordening in werking treden op de datum van de bekendmaking in het Publicatieblad van de Europese Unie . (5) De TAC voor ansjovis in de ICES-deelgebieden 9 en 10 en in de wateren van de Unie van Cecaf-sector 34.1.1 moet van toepassing zijn met ingang van 1 juli 2023. Een dergelijke toepassing met terugwerkende kracht doet geen afbreuk aan de beginselen van rechtszekerheid en bescherming van het gewettigd vertrouwen aangezien de betrokken vangstmogelijkheden door de wijziging worden verhoogd, HEEFT DE VOLGENDE VERORDENING VASTGESTELD: Artikel 1 Wijziging van Verordening (EU) 2023/194 Bijlage IA bij Verordening (EU) 2023/194 wordt gewijzigd overeenkomstig de bijlage bij deze verordening. Artikel 2 Inwerkingtreding en toepassing Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 september 2023. Voor de Raad De voorzitter F. GRANDE-MARLASKA GÓMEZ ( 1 ) Verordening (EU) 2023/194 van de Raad van 30 januari 2023 tot vaststelling, voor 2023, van de vangstmogelijkheden voor bepaalde visbestanden welke in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn, en tot vaststelling, voor 2023 en 2024, van dergelijke vangstmogelijkheden voor bepaalde diepzeevisbestanden ( PB L 28 van 31.1.2023, blz. 1 ). BIJLAGE In deel A van bijlage IA bij Verordening (EU) 2023/194 wordt de tweede tabel als volgt gelezen: “Soort: Ansjovis Engraulis encrasicolus Gebied: 9 en 10; wateren van de Unie van Cecaf 34.1.1 (ANE/9/3411) Spanje 9 831 (1) Analytische TAC Portugal 10 724 (1) Unie 20 555 (1) TAC 20 555 (1) (1) Dit quotum mag alleen worden gevangen van 1 juli 2023 tot en met 30 juni 2024.”",
  "source": "EUR LEX"
}