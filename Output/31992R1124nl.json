{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R1124:NL:HTML\">",
  "content": "EUR-Lex - 31992R1124 - NL Avis juridique important | 31992R1124 Verordening (EEG) nr. 1124/92 van de Commissie van 30 april 1992 betreffende de afgifte van invoercertificaten voor bepaalde verwerkte produkten van gekweekte paddestoelen van oorsprong uit derde landen en tot intrekking van Verordening (EEG) nr. 17/92 Publicatieblad Nr. L 117 van 01/05/1992 blz. 0103 - 0103 Bijzondere uitgave in het Fins: Hoofdstuk 3 Deel 42 blz. 0020 Bijzondere uitgave in het Zweeds: Hoofdstuk 3 Deel 42 blz. 0020 VERORDENING (EEG) Nr. 1124/92 VAN DE COMMISSIE  van 30 april 1992  betreffende de afgifte van invoercertificaten voor bepaalde verwerkte produkten van gekweekte paddestoelen van oorsprong uit derde landen en tot intrekking van Verordening (EEG)  nr. 17/92 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1796/81 van de Raad van 30 juni 1981 betreffende maatregelen ten aanzien van de invoer van gekweekte paddestoelen van de soort Agaricus van de GN-codes 0711 90 40, 2003 10 20 en 2003 10 30 (1), gewijzigd bij Verordening  (EEG) nr. 1122/92 (2), en met name op artikel 6, Overwegende dat bij Verordening (EEG) nr. 17/92 van de Commissie (3), de afgifte van invoercertificaten voor conserven van gekweekte paddestoelen van oorsprong uit derde landen is geschorst voor de aanvragen die door nieuwe importeurs worden ingediend  in het kader van artikel 5, lid 4, van Verordening (EEG) nr. 1707/90 van de Commissie van 22 juni 1990 houdende uitvoeringsbepalingen van Verordening (EEG) nr. 1796/81 met betrekking tot de invoer van gekweekte paddestoelen van oorsprong uit derde  landen (4), laatstelijk gewijzigd bij Verordening (EEG) nr. 1123/92 (5); Overwegende dat in artikel 5, lid 4, van Verordening (EEG) nr. 1707/90, zoals gewijzigd bij Verordening (EEG) nr. 1123/92 is bepaald dat 20 % van de in artikel 3 van Verordening (EEG) nr. 1796/81 bedoelde totale hoeveelheid aan nieuwe importeurs wordt  toegewezen; dat dit inhoudt dat thans een grotere hoeveelheid paddestoelen aan nieuwe importeurs wordt toegewezen en dat deze groter is dan enerzijds de reeds aan die importeurs toegewezen hoeveelheid van 5 200 ton conserven van paddestoelen en  anderzijds de hoeveelheid die reeds aan de nieuwe importeurs is toegewezen in het kader van de Verordeningen (EEG) nr. 3705/91 (6) en (EEG) nr. 440/92 (7) van de Commissie betreffende een vrijwaringsmaatregel die van toepassing is op de invoer van  voorlopig verduurzaamde gekweekte paddestoelen; dat de afgifte van invoercertificaten aan nieuwe importeurs voor de produkten op basis van paddestoelen van de GN-codes 0711 90 40, 2003 10 20 en 2003 10 30 derhalve weer moet worden toegestaan om invoer  mogelijk te maken tot een volume dat overeenkomt met 20 % van de in artikel 3 van Verordening (EEG) nr. 1796/81 aangegeven totale hoeveelheid; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor op basis van groenten en fruit verwerkte produkten, HEEFT DE VOLGENDE VERORDENING VASTGESTELD: Artikel 1 Met ingang van 4 mei 1992 mogen opnieuw aanvragen worden ingediend voor invoercertificaten op grond van artikel 5, lid 4, van Verordening (EEG) nr. 1707/90. De certificaten worden afgegeven voor een hoeveelheid van ten hoogste 6 072 ton netto, uitlekgewicht. Artikel 2 Verordening (EEG) nr. 17/92 wordt ingetrokken. Artikel 3 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 april 1992. Voor de Commissie Ray MAC SHARRY Lid van de Commissie (1) PB nr. L 183 van 4. 7. 1981, blz. 1. (2) Zie bladzijde 98 van dit Publikatieblad. (3) PB nr. L 3 van 8. 1. 1992, blz. 5. (4) PB nr. L 158 van 23. 6. 1990, blz. 34. (5) Zie bladzijde 100 van dit Publikatieblad. (6) PB nr. L 350 van 19. 12.  1991, blz. 40. (7) PB nr. L 51 van 26. 2. 1992, blz. 6.",
  "source": "EUR LEX"
}