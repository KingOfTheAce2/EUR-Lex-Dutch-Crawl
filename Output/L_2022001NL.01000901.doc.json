{
  "url": "http://www.w3.org/1999/xhtml\">",
  "content": "L_2022001NL.01000901.xml 5.1.2022 NL Publicatieblad van de Europese Unie L 1/9 UITVOERINGSVERORDENING (EU) 2022/5 VAN DE COMMISSIE van 4 januari 2022 tot 325e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da’esh) en Al Qaida ( 1 ) , en met name artikel 7, lid 1, punt a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de VN-Veiligheidsraad heeft op 29 december 2021 besloten twee vermeldingen toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet daarom dienovereenkomstig worden gewijzigd. (4) Om de doeltreffendheid van de in deze verordening vastgestelde maatregelen te garanderen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 januari 2022. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 . BIJLAGE 1) In bijlage I bij Verordening (EG) nr. 881/2002 wordt de volgende vermelding toegevoegd aan de lijst “Natuurlijke personen”: “Ashraf Al-Qizani (oorspronkelijk schrift: أشرف القيزاني) (goed bekend als: a) Ashraf al-Gizani; b) Abu ‘Ubaydah al-Kafi; c) Achref Ben Fethi Ben Mabrouk Guizani; d) Achraf Ben Fathi Ben Mabrouk Guizani). Geboortedatum: 5.10.1991. Geboorteplaats: El Gouazine, Dahmani, gouvernement Le Kef, Tunesië. Nationaliteit: Tunesië. Nationaal identificatienummer: 13601334, Tunesië. Overige informatie: seniorlid van de Islamitische Staat in Irak en de Levant (ISIS), op de lijst geplaatst als Al-Qaida in Irak. Rekruteerde voor ISIS en instrueerde mensen via onlinevideo tot het plegen van terroristische aanslagen. Datum van aanwijzing als bedoeld in artikel 7 quinquies, lid 2, punt i): 29.12.2021.”. 2) In bijlage I bij Verordening (EG) nr. 881/2002 wordt de volgende vermelding toegevoegd aan de lijst “Rechtspersonen, groepen en entiteiten”: “Jund Al-Khilafah in Tunisia (JAK-T) (oorspronkelijk schrift: جند الخلافة في تونس) (ook bekend als: a) ISIL-Tunisia; b) ISIL-Tunisia Province; c) Soldiers of the Caliphate; d) Jund al-Khilafa; e) Jund al Khilafah; f) Jund al-Khilafah fi Tunis; g) Soldiers of the Caliphate in Tunisia; h) Tala I Jund al-Khilafah; i) Vanguards of the Soldiers of the Caliphate; j) Daesh Tunisia; k) Ajnad). Overige informatie: opgericht in november 2014. Heeft banden met Islamitische Staat in Irak en de Levant, op de lijst geplaatst als Al-Qa‘ida in Irak. Datum van aanwijzing als bedoeld in artikel 7 quinquies, lid 2, punt i): 29.12.2021.”.",
  "source": "EUR LEX"
}