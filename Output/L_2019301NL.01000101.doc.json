{
  "url": "http://www.w3.org/1999/xhtml\">",
  "content": "L_2019301NL.01000101.xml 22.11.2019 NL Publicatieblad van de Europese Unie L 301/1 BESLUIT (EU) 2019/1934 VAN DE RAAD van 18 maart 2019 betreffende de ondertekening, namens de Europese Unie en haar lidstaten, van het protocol bij de Samenwerkingsovereenkomst betreffende een civiel mondiaal satellietnavigatiesysteem (Civil Global Navigation Satellite System) (GNSS) tussen de Europese Gemeenschap en haar lidstaten, enerzijds, en de Republiek Korea, anderzijds, in verband met de toetreding van de Republiek Bulgarije, de Republiek Kroatië en Roemenië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 172, in samenhang met artikel 218, lid 5, Gezien de aktes van toetreding van de Republiek Bulgarije en Roemenië ( 1 ) en van de Republiek Kroatië ( 2 ) , en met name artikel 6, lid 2, Gezien het voorstel van de Europese Commissie, Overwegende hetgeen volgt: (1) De Samenwerkingsovereenkomst betreffende een civiel mondiaal satellietnavigatiesysteem (Civil Global Navigation Satellite System) (GNSS) tussen de Europese Gemeenschap en haar lidstaten, enerzijds, en de Republiek Korea, anderzijds ( 3 ) (\"de overeenkomst\") is op 9 september 2006 ondertekend ( 4 ) en op 1 juli 2016 in werking getreden ( 5 ) . (2) Bulgarije en Roemenië zijn op 1 januari 2007 lid geworden van de Unie en Kroatië op 1 juli 2013. (3) Overeenkomstig artikel 6, lid 2, van de aktes van toetreding van Bulgarije en Roemenië en van Kroatië dient de toetreding tot de overeenkomst te worden geregeld door middel van een protocol bij de overeenkomst (\"het protocol\"). Overeenkomstig artikel 6, lid 2, van die aktes van toetreding dient een vereenvoudigde procedure voor een dergelijke toetreding te worden toegepast, waarbij een protocol wordt gesloten door de Raad, handelend met eenparigheid van stemmen namens de lidstaten, en door het betrokken derde land. (4) De Raad heeft op 23 oktober 2006 en op 14 september 2012 de Commissie gemachtigd onderhandelingen te openen met het betrokken derde land over de sluiting van protocollen bij de internationale overeenkomsten die door de Unie en haar lidstaten zijn gesloten. (5) De onderhandelingen met de Republiek Korea zijn succesvol afgesloten met de uitwisseling van notes verbales . (6) Het protocol moet worden ondertekend, HEEFT HET VOLGENDE BESLUIT VASTGESTELD: Artikel 1 Er wordt machtiging verleend voor de ondertekening namens de Unie en haar lidstaten van het protocol bij de Samenwerkingsovereenkomst betreffende een civiel mondiaal satellietnavigatiesysteem (Civil Global Navigation Satellite System) (GNSS) tussen de Europese Gemeenschap en haar lidstaten, enerzijds, en de Republiek Korea, anderzijds, in verband met de toetreding van de Republiek Bulgarije, de Republiek Kroatië en Roemenië tot de Europese Unie, onder voorbehoud van de sluiting ervan ( 6 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) het protocol namens de Unie en haar lidstaten te ondertekenen. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 18 maart 2019. Voor de Raad De voorzitter P. DAEA ( 1 ) Akte betreffende de toetredingsvoorwaarden voor de Republiek Bulgarije en Roemenië en de aanpassing van de Verdragen waarop de Europese Unie is gegrond ( PB L 157 van 21.6.2005, blz. 203 ). ( 2 ) Akte betreffende de voorwaarden voor de toetreding van de Republiek Kroatië en de aanpassing van het Verdrag betreffende de Europese Unie, het Verdrag betreffende de werking van de Europese Unie en het Verdrag tot oprichting van de Europese Gemeenschap voor Atoomenergie ( PB L 112 van 24.4.2012, blz. 21 ). ( 3 ) PB L 288 van 19.10.2006, blz. 31 . ( 4 ) Besluit 2006/700/EG van de Raad van 1 september 2006 betreffende de ondertekening, namens de Gemeenschap, van de Samenwerkingsovereenkomst betreffende een civiel mondiaal satellietnavigatiesysteem (Civil Global Navigation Satellite System) (GNSS) tussen de Europese Gemeenschap en haar lidstaten, enerzijds, en de Republiek Korea, anderzijds ( PB L 288 van 19.10.2006, blz. 30 ). ( 5 ) Besluit (EU) 2016/944 van de Raad van 6 juni 2016 betreffende de sluiting van de Samenwerkingsovereenkomst betreffende een civiel mondiaal satellietnavigatiesysteem (Civil Global Navigation Satellite System — GNSS) tussen de Europese Gemeenschap en haar lidstaten, enerzijds, en de Republiek Korea, anderzijds ( PB L 157 van 15.6.2016, blz. 19 ). ( 6 ) De tekst van het protocol zal samen met het besluit betreffende de sluiting ervan worden bekendgemaakt.",
  "source": "EUR LEX"
}