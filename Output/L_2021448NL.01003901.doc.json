{
  "url": "http://www.w3.org/1999/xhtml\"><!--",
  "content": "L_2021448NL.01003901.xml 15.12.2021 NL Publicatieblad van de Europese Unie L 448/39 UITVOERINGSVERORDENING (EU) 2021/2227 VAN DE COMMISSIE van 14 december 2021 tot wijziging van Verordening (EU) nr. 1178/2011 wat betreft de eisen voor vluchtuitvoeringen bij alle weersomstandigheden en voor opleidingscursussen voor instrument- en typebevoegdverklaringen in helikopters (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( 1 ) , en met name artikel 23, lid 1, en artikel 27, lid 1, Overwegende hetgeen volgt: (1) In bijlage I (Deel -FCL) bij Verordening (EU) nr. 1178/2011 van de Commissie ( 2 ) zijn de opleidings-, test- en controlevereisten voor bewijzen van bevoegdheid als piloot vastgesteld, met inbegrip van eisen voor het verkrijgen van bevoegdheden voor naderingen overeenkomstig instrumentvliegvoorschriften (IFR) tot beslissingshoogten van minder dan 200 voet, en voor opleidingscursussen voor instrument- en typebevoegdverklaringen in helikopters. (2) In Verordening (EU) nr. 965/2012 van de Commissie ( 3 ) zijn gedetailleerde regels vastgesteld voor vluchtuitvoeringen, met inbegrip van de eisen die exploitanten moeten naleven in verband met de regelmatige opleiding en toetsing van hun bemanning. Die verordening wordt gewijzigd in het licht van de meest recente normen van de Internationale Burgerluchtvaartorganisatie (ICAO) op het gebied van vluchtuitvoeringen in alle weersomstandigheden. De wijzigingen van Verordening (EU) nr. 965/2012 zijn ontworpen om een alomvattend kader voor IFR-naderingen bij slecht zicht te vormen, met inbegrip van aspecten die verband houden met de opleiding van piloten. Derhalve moeten de overeenkomstige vereisten voor IFR-naderingen bij slecht zicht in Verordening (EU) nr. 1178/2011 worden geschrapt of, indien nodig, worden vervangen door verwijzingen naar Verordening (EU) nr. 965/2012. (3) Omdat éénmotorige helikopters nu ook voor IFR-vluchtuitvoeringen worden gecertificeerd, moeten de eisen voor instrumentbevoegdverklaringen voor helikopters worden herzien, zodat ze relevanter zijn voor de nieuwe helikoptertypes en grotere flexibiliteit bieden wat het gebruik ervan betreft. De instrumentbevoegdverklaring voor helikopters en de bijbehorende opleiding moeten zodanig zijn ontworpen dat zij betrekking hebben op instrumentvliegen in zowel éénmotorige als meermotorige helikopters, zodat aanvullende opleiding voor de omzetting van een instrumentbevoegdverklaring voor éénmotorige helikopters naar een instrumentbevoegdverklaring voor meermotorige helikopters niet meer nodig is. (4) Op dit ogenblik zijn de strengere bepalingen van deel FCL voor de opleiding van piloten voor meerpilootgecertificeerde helikopters ook van toepassing op meerpilootbediening in helikopters die gecertificeerd zijn voor éénpilootbediening. Die aanvullende vereiste maakt dat bijna alle helikoptervluchten in dergelijke éénpilootgecertificeerde helikopters worden uitgevoerd met éénpilootbediening, tenzij meerpilootbediening verplicht is op grond van operationele eisen. Het veiligheidsvoordeel van vliegen met een tweede piloot gaat daardoor verloren. Om dit te vermijden, moeten de eisen en bevoegdheden voor meerpilootbediening in helikopters worden herzien om meer flexibiliteit te bieden. Er moeten passende eisen worden gesteld om veilige meerpilootbediening in éénpilootgecertificeerde helikopters mogelijk te maken. (5) Aangezien tot dusver alleen meermotorige helikopters werden gebruikt voor IFR-helikoptervluchten zijn de bestaande instrumentbevoegdverklaringen voor helikopters verkregen in meermotorige helikopters. Om deze reden, en rekening houdend met het toekomstige gebruik van éénmotorige helikopters onder IFR, moeten overgangsbepalingen worden vastgesteld om te garanderen dat piloten die momenteel houder zijn van instrumentbevoegdverklaringen voor helikopters van deze bevoegdheid gebruik kunnen maken in zowel éénmotorige als meermotorige helikopters. (6) Opleidingsorganisaties moeten voldoende tijd krijgen om hun opleidingsprogramma’s aan te passen. (7) Verordening (EU) nr. 1178/2011 dient eveneens te worden gewijzigd om bepaalde achterhaalde of onjuiste kruisverwijzingen te corrigeren en enkele bepalingen te verduidelijken. (8) Het Agentschap van de Europese Unie voor de veiligheid van de luchtvaart heeft overeenkomstig artikel 75, lid 2, punten b) en c), en artikel 76, lid 1, van Verordening (EU) 2018/1139 ontwerpuitvoeringsvoorschriften opgesteld en als Advies nr. 2/2021 ( 4 ) bij de Commissie ingediend. (9) De in deze verordening vervatte maatregelen zijn in overeenstemming met het advies van het bij artikel 127 van Verordening (EU) 2018/1139 ingestelde comité, HEEFT DE VOLGENDE VERORDENING VASTGESTELD: Artikel 1 Verordening (EU) nr. 1178/2011 wordt als volgt gewijzigd: 1) Artikel 4 quater wordt als volgt gewijzigd: a) lid 1, punt b), wordt vervangen door: “b) het recht op verlenging of hernieuwde afgifte van hun EIR behouden, overeenkomstig FCL.825, punt g), van bijlage I (deel FCL);”; b) lid 1, punt c), wordt vervangen door: “c) het recht hebben op volledige vrijstelling van de opleidingseisen in FCL.835, punt c), 2, i) en iii), van bijlage I (deel FCL) wanneer zij een aanvraag indienen voor de afgifte van een basisinstrumentbevoegdverklaring (BIR) overeenkomstig FCL.835 van bijlage I (deel FCL), en”; c) lid 1, punt d) wordt vervangen door: “d) het recht behouden om volledige vrijstelling te krijgen, zoals voor EIR-houders is vastgesteld in bijlage I (deel FCL).”. 2) Het volgende artikel 4 quinquies wordt ingevoegd: “Artikel 4 quinquies Overgangsmaatregelen voor instrumentbevoegdverklaringen voor éénmotorige helikopters Onverminderd bijlage I (deel FCL), punt FCL.630.H, van deze verordening, is al het volgende van toepassing: 1. instrumentbevoegdverklaringen voor helikopters (IR(H)) die vóór 30 oktober 2022 worden afgegeven overeenkomstig bijlage I (deel FCL) bij deze verordening worden beschouwd als IR(H) voor zowel éénmotorige als meermotorige helikopters en worden opnieuw afgegeven als dergelijke IR(H) wanneer een bewijs van bevoegdheid als helikopterpiloot om administratieve redenen opnieuw wordt afgegeven; 2. aanvragers die vóór 30 oktober 2022 zijn begonnen met een opleiding voor een IR(H) voor of éénmotorige of meermotorige helikopters, mogen deze opleiding voltooien en krijgen een IR(H) voor zowel éénmotorige als meermotorige helikopters.”. 3) Het volgende artikel 4 sexies wordt ingevoegd: “Artikel 4 sexies Overgangsmaatregelen voor opleiding, tests en examens met betrekking tot meerpilootbediening in éénmotorige helikopters 1.   Lidstaten kunnen besluiten specifieke bevoegdheden te verlenen voor het geven van opleiding en het afnemen van vaardigheidstests en bekwaamheidsproeven bij meerpilootbediening in éénpilootgecertificeerde helikopters, voor zover de kandidaten aan alle onderstaande voorwaarden voldoen: a) houder zijn van een certificaat van instructeur of examinator, al naargelang het geval, dat is afgegeven overeenkomstig bijlage I (deel FCL) bij deze verordening, met inbegrip van de bevoegdheden om, al naargelang het geval, les te geven of examens af te nemen in het desbetreffende type helikopter; b) de in deel FCL, punt FCL.735.H, gespecificeerde opleiding hebben voltooid; c) ervaring hebben met meerpilootbediening in helikopters op een niveau dat aanvaardbaar is voor de bevoegde autoriteit van die lidstaat. 2.   De overeenkomstig lid 1 verleende bevoegdheden zijn geldig tot en met 30 oktober 2025. Om de bevoegdheden te verlengen, moeten kandidaten voldoen aan de ervaringseisen voor instructeurs- en examinatorbevoegdheden voor meerpilootbediening in éénpilootgecertificeerde helikopters, zoals uiteengezet in deel FCL.”. 4) Aan artikel 10 bis wordt het volgende lid 6 toegevoegd: “6.   Opleidingsinstellingen voor piloten die opleidingen verzorgen voor de IR(H) passen hun opleidingsprogramma aan zodat het uiterlijk op 30 oktober 2023 in overeenstemming is met bijlage I.”. 5) Bijlage I wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 30 oktober 2022. Artikel 1, punt 1), is echter van toepassing vanaf de datum van inwerkingtreding. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 december 2021. Voor de Commissie De voorzitter Ursula VON DER LEYEN ( 1 ) PB L 212 van 22.8.2018, blz. 1 . ( 2 ) Verordening (EU) nr. 1178/2011 van de Commissie van 3 november 2011 tot vaststelling van technische eisen en administratieve procedures met betrekking tot de bemanning van burgerluchtvaartuigen, overeenkomstig Verordening (EG) nr. 216/2008 van het Europees Parlement en de Raad ( PB L 311 van 25.11.2011, blz. 1 ). ( 3 ) Verordening (EU) nr. 965/2012 van de Commissie van 5 oktober 2012 tot vaststelling van technische eisen en administratieve procedures voor vluchtuitvoering, overeenkomstig Verordening (EG) nr. 216/2008 van het Europees Parlement en de Raad ( PB L 296 van 25.10.2012, blz. 1 ). ( 4 ) https://www.easa.europa.eu/document-library/opinions BIJLAGE Bijlage I (deel FCL) bij Verordening (EU) nr. 1178/2011 van de Commissie wordt als volgt gewijzigd: 1) FCL.010 wordt als volgt gewijzigd: a) de definitie van “meerpilootbediening” wordt vervangen door: “\n                                    “Meerpilootbediening”: voor vleugelvliegtuigen betekent dit een activiteit waarvoor minstens twee piloten vereist zijn, gebruikmakende van onderlinge samenwerking van de bemanning in een meerpilootgecertificeerd of éénpilootgecertificeerd luchtvaartuig.”; b) de definitie van “meerpiloot-gecertificeerde luchtvaartuigen” wordt vervangen door: “\n                                    “Meerpiloot-gecertificeerde luchtvaartuigen”: — voor vleugelvliegtuigen betekent dit vleugelvliegtuigen die gecertificeerd zijn voor vluchtuitvoering met een bemanning van minstens twee piloten; — voor helikopters, luchtschepen en powered-lift luchtvaartuigen betekent dit een luchtvaartuig dat gecertificeerd is voor vluchtuitvoeringen met een bemanning van minstens twee piloten of dat moet worden bediend met minstens twee piloten, overeenkomstig Verordening (EU) nr. 965/2012.”; c) de definitie van “Eénpiloot-gecertificeerde luchtvaartuigen” wordt vervangen door: “\n                                    “Eénpiloot-gecertificeerde luchtvaartuigen”: — voor vleugelvliegtuigen betekent dit een luchtvaartuig gecertificeerd voor bediening door één piloot; — voor helikopters, luchtschepen en powered-lift luchtvaartuigen betekent dit een luchtvaartuig dat gecertificeerd is voor bediening door één piloot en dat overeenkomstig Verordening (EU) nr. 965/2012 niet met minstens twee piloten moet worden bediend.”. 2) FCL.060, punt b), 1), wordt vervangen door: “1) als PIC of tweede piloot tenzij hij of zij in de voorafgaande 90 dagen minstens drie starts, naderingen en landingen heeft uitgevoerd als piloot in een luchtvaartuig van hetzelfde type of dezelfde klasse of in een FFS die representatief is voor dat type of die klasse. De drie starts en landingen moeten worden uitgevoerd in éénpiloot- of meerpilootbediening, naargelang van de bevoegdheden waarover de piloot beschikt, en”. 3) FCL.510.H wordt vervangen door: “ FCL.510.HATPL(H) — Toelatingseisen, ervaring en vrijstellingen Een kandidaat voor een ATPL(H) moet: a) houder zijn van een CPL(H); b) MCC-instructie hebben gekregen overeenkomstig FCL.735.H; c) minstens 1 000 uur hebben gevlogen als piloot van helikopters waaronder ten minste: 1) 350 uur als meerpilootbediening in helikopters; 2) i) 250 uur als PIC, of ii) 100 uur als PIC en 150 uur als PIC onder toezicht, of iii) 250 uur als PIC onder toezicht in meerpilootgecertificeerde helikopters. In dit geval worden de bevoegdheden van de ATPL(H) beperkt tot meerpilootbediening, tot er 100 uur als PIC zijn gevlogen; 3) 200 uur overlandvliegtijd waarvan ten minste 100 uur als PIC of PIC onder toezicht; 4) 30 uur instrumenttijd waarvan maximaal 10 uur simulatortijd, en 5) 100 uur nachtvluchten als PIC of als tweede piloot. Van de 1 000 uur mag ten hoogste 100 uur in een FSTD zijn volbracht, waarvan niet meer dan 25 uur in een FNPT; d) vliegtijd in vleugelvliegtuigen wordt vrijgesteld tot een maximum van 50 % van de vliegtijdeisen van punt b); e) alvorens de vaardigheidstest voor de ATPL(H) wordt afgelegd, moet de overeenkomstig punt c) vereiste ervaring) zijn opgedaan; f) aanvragers van een ATPL(H) krijgen volledige vrijstelling van de eis van punt b) wanneer zij voldoen aan FCL.720.H, punt a), 2), ii), en bovendien bij een ATO zijn opgeleid om te voldoen aan de vereiste norm voor de succesvolle voltooiing van de in FCL.735.H bedoelde cursus.”. 4) FCL.605 wordt vervangen door: “ FCL.605IR — Bevoegdheden en voorwaarden a) Bevoegdheden Tot de bevoegdheden van houders van een IR behoort het besturen van een luchtvaartuig onder IFR, met inbegrip van PBN-vluchtuitvoeringen, met een minimumbeslissingshoogte van: 1) minstens 200 ft (60 m); 2) minder dan 200 ft (60 m), voor zover zij daartoe gemachtigd zijn overeenkomstig bijlage bijlage V (deel-SPA) bij Verordening (EU) nr. 965/2012. b) Voorwaarden 1) Houders van een IR moeten hun bevoegdheden uitoefenen in overeenstemming met de voorwaarden die zijn vastgesteld in aanhangsel 8 van deze bijlage. 2) Om bevoegdheden als PIC uit te oefenen onder IFR bij meerpilootbediening in helikopters, moet de houder van een IR(H) minstens 70 uur instrumenttijd hebben gevlogen waarvan hoogstens 30 uur simulatortijd mag zijn.”. 5) FCL.620 wordt vervangen door: “ FCL.620IR — Vaardigheidstest Kandidaten voor een IR moeten slagen voor een vaardigheidstest in overeenstemming met aanhangsel 7 van deze bijlage, om blijk te geven van hun vaardigheid om de relevante procedures en manoeuvres uit te kunnen voeren met een voor de verleende bevoegdheden passende graad van vakbekwaamheid.”. 6) Na de titel “SECTIE 2 — Specifieke eisen voor de categorie vleugelvliegtuigen”, wordt het volgende punt FCL.620.A ingevoegd: “ FCL.620.AIR(A) — Vaardigheidstest a) Voor een meermotorige IR(A) wordt de vaardigheidstest afgenomen in een meermotorig vleugelvliegtuig. Voor een éénmotorige IR(A) wordt de test afgenomen in een éénmotorig vleugelvliegtuig. Voor de toepassing van dit punt wordt een meermotorig vleugelvliegtuig met stuwkracht op de hartlijn beschouwd als een éénmotorig vleugelvliegtuig. b) Kandidaten die een vaardigheidstest voor een meermotorige IR(A) hebben voltooid in een éénpilootgecertificeerd meermotorig vleugelvliegtuig waarvoor een klassebevoegdverklaring is vereist, ontvangen ook een eenmotorige IR(A) voor de klasse- of typebevoegdverklaringen voor eenmotorige vleugelvliegtuigen waarover zij beschikken.”. 7) FCL.630.H wordt vervangen door: “ FCL.630.HIR(H) — Uitbreiding van bevoegdheden van een IR(H) naar andere helikoptertypes Tenzij anders vermeld in de overeenkomstig bijlage I (deel 21) bij Verordening (EU) nr. 748/2012 van de Commissie vastgestelde gegevens voor operationele geschiktheid, moeten houders van een IR(H) die hun IR(H)-bevoegdheden willen uitbreiden tot andere helikoptertypes naast de desbetreffende opleidingscursus voor een typebevoegdverklaring ook 2 uur vluchtopleiding bij een ATO volgen in het relevante type, met uitsluitend gebruik van instrumenten volgens IFR; deze opleiding mag worden gevolgd in een FFS of een FTD die het desbetreffende type passend weergeeft voor IFR-vluchtuitvoeringen.”. 8) Na de titel “SECTIE 4 — Specifieke eisen voor de categorie luchtschepen”, wordt het volgende punt FCL.620.As ingevoegd: “ FCL.620.AsIR(As) — Vaardigheidstest Voor een meermotorige IR(As) wordt de vaardigheidstest afgenomen in een meermotorig luchtschip. Voor een éénmotorige IR(As) wordt de test afgenomen in een éénmotorig luchtschip.”. 9) in FCL.725 wordt punt d) vervangen door: “d) Eénpiloot- en meerpilootbediening 1) Een piloot die al houder is van een typebevoegdverklaring voor een luchtvaartuigtype en die bevoegd is voor vluchtuitvoeringen met één of meerdere piloten, worden geacht reeds te hebben voldaan aan de theorie-eisen wanneer hij een aanvraag indient om de bevoegdheden voor de andere vorm van vluchtuitvoering op hetzelfde luchtvaartuigtype toe te voegen aan zijn bevoegdheden. 2) Tenzij anders vermeld in de overeenkomstig bijlage I (deel 21) bij Verordening (EU) nr. 748/2012 vastgestelde gegevens voor operationele geschiktheid, moet een dergelijke piloot aanvullende vliegopleiding volgen voor de andere vorm van vluchtuitvoering in het desbetreffende type, overeenkomstig aanhangsel 9 van deze bijlage. Deze opleiding moet worden gevolgd bij: i) een ATO, of ii) een organisatie waarop bijlage III (deel-ORO) van Verordening (EU) nr. 965/2012 van toepassing is en die gerechtigd is dergelijke opleiding te verstrekken op basis van een erkenning of, in het geval van éénpilootgecertificeerde helikopters, een verklaring. 3) Behalve voor éénpilootgecertificeerde helikopters wordt de wijze van vluchtuitvoering in het bewijs van bevoegdheid vermeld. 4) In het geval van éénpilootgecertificeerde helikopters is al het volgende van toepassing: i) in het geval een vaardigheidstest of bekwaamheidsproef voor een typebevoegdverklaring voor een niet-complexe éénpilootgecertificeerde helikopter alleen werd afgelegd bij meerpilootbediening, wordt een beperking tot meerpilootbediening bij de bevoegdheidsverklaring in het bewijs van bevoegdheid vermeld. Deze vermelding wordt geschrapt wanneer de kandidaat een bekwaamheidsproef aflegt die de nodige elementen voor éénpilootbediening omvat, zoals gespecificeerd in aanhangsel 9 van deze bijlage; ii) in alle andere gevallen wordt de wijze van bediening in het bewijs van bevoegdheid vermeld. De piloot is gemachtigd de bevoegdheden van de typebevoegdverklaring uit te oefenen: A) bij éénpilootbediening, voor zover de vaardigheidstest of bekwaamheidsproef: 1) is afgelegd bij éénpilootbediening, of 2) is afgelegd bij meerpilootbediening en aanvullende elementen voor éénpilootbediening omvatte, zoals gespecificeerd in aanhangsel 9 van deze bijlage; B) bij meerpilootbediening onder alle volgende omstandigheden: 1) de piloot voldoet aan FCL.720.H, punt a), 2); 2) de bevoegdheden worden uitsluitend uitgeoefend in overeenstemming met bijlage III (deel-ORO) bij Verordening (EU) nr. 965/2012; 3) de vaardigheidstest of bekwaamheidsproef werd afgelegd bij meerpilootbediening.”. 10) FCL.720.H wordt als volgt gewijzigd: a) de inleidende zin wordt vervangen door: “Tenzij anders bepaald in de gegevens voor operationele geschiktheid vastgesteld in overeenstemming met bijlage I (deel 21) bij Verordening (EU) nr. 748/2012 van de Commissie, moet een kandidaat voor een eerste typebevoegdverklaring voor helikopters voldoen aan de volgende ervaringseisen en voorwaarden voor de afgifte van de relevante bevoegdverklaring:”; b) punt a) wordt als volgt gewijzigd: 1) de inleidende zin wordt vervangen door: “a) Meerpilootgecertificeerde helikopters. Alvorens van start te gaan met de opleidingscursus voor een typebevoegdverklaring moet een aanvrager van een typebevoegdverklaring voor een meerpilootgecertificeerd helikoptertype:”; 2) punt 2), ii), wordt vervangen door: “ii) ten minste 500 vlieguren hebben als piloot bij meerpilootbediening in om het even welke luchtvaartuigcategorie.”; 3) punt 2, iii), wordt geschrapt; c) in punt b) wordt de inleidende zin vervangen door: “Een afgestudeerde aan een geïntegreerde opleiding voor ATP(H)/IR, ATP(H), CPL(H)/IR of CPL(H) die niet voldoet aan de eis van punt a), 1), is gemachtigd de opleidingscursus voor de typebevoegdverklaring voor meerpilootgecertificeerde helikopters te volgen en krijgt de typebevoegdverklaring, waarbij zijn bevoegdheden worden beperkt tot het uitoefenen van de functie van tweede piloot. Deze beperking wordt opgeheven als de piloot aan al het volgende heeft voldaan:”; d) de inleidende zin van punt c) wordt vervangen door: “Meermotorige helikopters. Een kandidaat voor de afgifte van een eerste typebevoegdverklaring voor een meermotorige helikopter moet:”. 11) FCL.905.TRI, punt a), 5), wordt als volgt gewijzigd: a) punt ii) wordt vervangen door: “ii) MCC-opleiding, op voorwaarde dat hij of zij minstens 350 vlieguren heeft als piloot bij meerpilootbediening in om het even welke luchtvaartuigcategorie.”; b) punt iii) wordt geschrapt. 12) FCL.910.TRI, punt c), wordt als volgt gewijzigd: a) punt 2) wordt vervangen door: “2) Om de bevoegdheden van een TRI(H) uit te breiden tot meerpilootbediening in hetzelfde type éénpilootgecertificeerde helikopters, moet de houder minstens 350 vlieguren hebben als piloot bij meerpilootbediening in om het even welke luchtvaartuigcategorie, of minstens 100 vlieguren als piloot bij meerpilootbediening in het specifieke type tijdens de voorbije twee jaar.”; b) een nieuw punt 3) wordt toegevoegd: “3) Alvorens de bevoegdheden van een TRI(H) worden uitgebreid van éénpilootgecertificeerde helikopters tot meerpilootgecertificeerde helikopters, moet de houder voldoen aan FCL.915.TRI, punt d), 3).”. 13) FCL.915.TRI, punt d), wordt vervangen door: “d) voor TRI(H): 1) voor een TRI(H)-certificaat voor éénpilootgecertificeerde eenmotorige helikopters, ofwel: i) 250 vlieguren hebben als piloot van helikopters, ofwel ii) houder zijn van een FI(H)-certificaat; 2) voor een TRI(H)-certificaat voor éénpilootgecertificeerde meermotorige helikopters, ofwel: i) 500 vlieguren hebben als piloot van helikopters, waarvan 100 uren als PIC in éénpilootgecertificeerde meermotorige helikopters, ofwel ii) houder zijn van een FI(H)-certificaat en 100 vlieguren hebben als piloot van meermotorige helikopters; 3) voor een TRI(H)-certificaat voor meerpilootgecertificeerde helikopters, 1 000 vlieguren hebben als piloot van helikopters en ofwel 350 vlieguren bij meerpilootbediening in om het even welke luchtvaartuigcategorie, ofwel 100 vlieguren als piloot bij meerpilootbediening in het type waarvoor het TRI(H)-certificaat wordt gevraagd;”. 14) FCL.915.IRI, punt b), 3), wordt vervangen door: “3) om de bevoegdheid te krijgen om opleiding te verstrekken in meermotorige helikopters, voldoen aan de eisen van FCL.910.TRI, punt c), 1), en FCL.915.TRI, punt d), 2);”. 15) FCL.905.SFI, punt d), 2), wordt vervangen door: “2) MCC-opleiding, op voorwaarde dat zij ten minste 350 vlieguren hebben als piloot bij meerpilootbediening in om het even welke luchtvaartuigcategorie.”. 16) FCL.915.SFI, punt e), wordt als volgt gewijzigd: a) punt 2) wordt vervangen door: “2) in het geval van meerpilootgecertificeerde helikopters, minstens 1 000 vlieguren ervaring hebben als piloot in helikopters, waarvan minstens 350 uren bij meerpilootbediening in om het even welke luchtvaartuigcategorie;”; b) punt 4) wordt vervangen door: “4) in het geval van éénpilootgecertificeerde éénmotorige helikopters, 250 vlieguren hebben als piloot van helikopters;”; c) een nieuw punt 5) wordt toegevoegd: “5) in het geval van meerpilootbediening in éénpilootgecertificeerde helikopters, minstens 350 vlieguren hebben bij meerpilootbediening in om het even welke luchtvaartuigcategorie.”. 17) In FCL.915.MCCI wordt punt b) vervangen door: “b) ten minste beschikken over: 1) in het geval van vleugelvliegtuigen, luchtschepen en powered-lift luchtvaartuigen: 1 500 vlieguren als piloot bij meerpilootbediening, waarvan minstens 350 uren in de passende luchtvaartuigcategorie; 2) 1 000 vlieguren als piloot bij meerpilootbediening, waarvan ten minste 350 uren in helikopters.”. 18) FCL.1005.TRE, punt b), 2), wordt vervangen door: “2) bekwaamheidsproeven voor de verlenging of hernieuwde afgifte van IR’s, voor zover de TRE(H) houder is van een geldige IR(H);”. 19) FCL.1010.TRE, punt b), 6), wordt vervangen door: “6) Alvorens de bevoegdheden van een TRE(H) worden uitgebreid van éénpiloot- naar meerpilootbediening in hetzelfde type helikopter, moet de houder ofwel: i) minstens 100 vlieguren hebben als piloot bij meerpilootbediening in dit type, ofwel ii) minstens 350 vlieguren hebben bij meerpilootbediening in om het even welke luchtvaartuigcategorie.”. 20) FCL.1010.SFE, punt b), wordt als volgt gewijzigd: a) de punten 3) en 4) worden vervangen door: “3) in het geval van meerpilootgecertificeerde helikopters, minstens 1 000 vlieguren hebben als piloot van meerpilootgecertificeerde helikopters; 4) in het geval van meerpilootbediening in éénpilootgecertificeerde helikopters, minstens 350 vlieguren hebben bij meerpilootbediening in om het even welke luchtvaartuigcategorie;”; b) een nieuw punt 5) wordt toegevoegd: “5) voor de eerste afgifte van een SFE-certificaat, minstens 50 uur instructie in een vluchtsimulator hebben gevolgd als een TRI(H) of een SFI(H) in het desbetreffende type.”. 21) Aanhangsel 3, sectie I, punt 9, wordt vervangen door: “9. Na afronding van de betreffende vliegopleiding moet de kandidaat de vaardigheidstest voor CPL(H) afleggen op ofwel een meermotorige ofwel een éénmotorige helikopter en de IR-vaardigheidstest op een IFR-gecertificeerde helikopter.”. 22) Aanhangsel 6, sectie B, wordt als volgt gewijzigd: a) punt 7 wordt vervangen door: “7. Een IR(H)-opleiding moet bestaan uit ten minste 55 uur instrumenttijd in opleiding, waarvan: a) hoogstens 20 uur simulatortijd in een FNPT I (H) of (A). Deze 20 uur instructie in een FNPT I (H) of (A) mag worden vervangen door 20 uur instructie voor IR(H) in een voor deze opleiding goedgekeurd vleugelvliegtuig, ofwel b) hoogstens 40 uur simulatortijd in een helikopter FTD 2/3, FNPT II/III of FFS. De instructie voor de bevoegdverklaring instrumentvliegen moet ten minste 10 uur in een IFR-gecertificeerde helikopter omvatten.”; b) punt 8 wordt geschrapt; c) punt 9.1 wordt hernummerd tot “8.1.”; d) punt 9.2 wordt hernummerd tot “8.2.”; e) punt 9.3 wordt hernummerd tot “8.3.”; f) punt 10 wordt hernummerd tot “9.”, en punt b) daarvan wordt vervangen door: “b) de procedure en manoeuvres voor een IFR-vluchtuitvoering onder normale, abnormale en noodomstandigheden, die ten minste moet bestaan uit: — de overgang van visueel naar instrumentvliegen bij de start; — standaard instrumentvertrek- en –aankomstprocedures; — en-route-IFR-procedures; — wachtprocedures; — instrumentnadering tot bepaalde minima; — procedures voor afgebroken nadering; — landingen na instrumentnaderingen, inclusief “circuitnadering”;”. 23) Aanhangsel 8, sectie B, wordt vervangen door: “B. Helikopters Vrijstellingen worden alleen verleend wanneer de houders IR-bevoegdheden voor éénpilootgecertificeerde helikopters verlengen of vernieuwen, voor zover van toepassing. Wanneer een vaardigheidstest of bekwaamheidsproef, met inbegrip van IR, wordt uitgevoerd en de houder in het bezit is van een geldige: dan is de vrijstelling geldig voor het IR-onderdeel in een bekwaamheidsproef voor een: Typebevoegdverklaring voor meerpilootgecertificeerde helikopters Eénpilootgecertificeerde helikopter (SPH) van hetzelfde type, met inbegrip van bevoegdheden voor éénpilootbediening ( *1 ) Typebevoegdverklaring voor éénpilootgecertificeerde helikopters (SPH), in multi-pilot operations Bevoegdheden voor éénpilootbediening in hetzelfde type ( *1 ) 24) Aanhangsel 9 wordt als volgt gewijzigd: a) Sectie A wordt als volgt gewijzigd: 1) de titel vóór punt 13 en punt 13 worden vervangen door: “SPECIFIEKE EISEN VOOR DE VAARDIGHEIDSTEST/BEKWAAMHEIDSPROEF VOOR TYPEBEVOEGDVERKLARINGEN VOOR MEERPILOOTGECERTIFICEERDE LUCHTVAARTUIGEN, VOOR ÉÉNPILOOTGECERTIFICEERDE LUCHTVAARTUIGEN BIJ MEERPILOOTBEDIENING, VOOR MPL EN ATPL 13. De vaardigheidstest voor een meerpilootgecertificeerd luchtvaartuig of een éénpilootgecertificeerd luchtvaartuig, in het geval van meerpilootbediening, moet met een meerkoppige bemanning worden uitgevoerd. Een andere kandidaat of een andere piloot met de vereiste typebevoegdverklaring mag optreden als tweede piloot. Indien een luchtvaartuig wordt gebruikt, moet de tweede piloot de examinator of een instructeur zijn.”; 2) in punt 15 wordt de inleidende zin vervangen door: “15. De onderstaande zaken worden specifiek getoetst door de examinator bij kandidaten voor een ATPL of een typebevoegdverklaring voor meerpilootgecertificeerde luchtvaartuigen of voor meerpilootbediening in een éénpilootgecertificeerd luchtvaartuig, gaande tot de taken van een PIC, ongeacht het feit of de kandidaten optreden als PF of PM:”; b) sectie B wordt als volgt gewijzigd: 1) punt 2 wordt vervangen door: “2. In het geval van meerpilootgecertificeerde en éénpilootgecertificeerde complexe vleugelvliegtuigen met groot prestatievermogen moeten de kandidaten slagen voor alle secties van de vaardigheidstest of bekwaamheidsproef. Wanneer kandidaten zakken voor meer dan vijf items moeten zij de volledige test/proef opnieuw afleggen. Kandidaten die voor vijf items of minder zakken, moeten die items opnieuw afleggen. Wanneer zij zakken voor een item van de herkansingstest of -proef, daarbij inbegrepen die items waarvoor zij bij een eerdere poging waren geslaagd, moeten zij de volledige test of proef opnieuw afleggen.“; 2) in punt 6, in de tabel na punt j), worden de woorden “ Algemene opmerkingen: Bijzondere eisen voor de aanvulling van een typebevoegdverklaring voor instrumentnaderingen tot aan een beslissingshoogte (DH) van minder dan 200 voet (60 m), d.w.z. CAT II/III-vluchtuitvoeringen.” vóór de titel “Sectie 6”, de daaropvolgende sectie 6 en de woorden “ OPMERKING: CAT II/III-vluchtuitvoeringen dienen te worden verricht overeenkomstig de operationele regels.” na sectie 6 geschrapt; c) in sectie C worden de volgende titel en punt 13) toegevoegd na punt 12): “ÉÉNPILOOT-GECERTIFICEERDE HELIKOPTERS 13. Kandidaten voor de afgifte, verlenging of hernieuwde afgifte van een typebevoegdverklaring voor een éénpilootgecertificeerde helikopter moeten: a) indien de aanvraag betrekking heeft op bevoegdheden voor éénpilootbediening: de vaardigheidstest of bekwaamheidsproef afleggen bij éénpilootbediening; b) indien de aanvraag betrekking heeft op bevoegdheden voor meerpilootbediening, de vaardigheidstest of bekwaamheidsproef afleggen bij meerpilootbediening; c) indien de aanvraag betrekking heeft op bevoegdheden voor zowel éénpiloot- als meerpilootbediening, de vaardigheidstest of bekwaamheidsproef afleggen bij meerpilootbediening en bovendien de volgende manoeuvres en procedures bij éénpilootbediening: 1) voor éénmotorige helikopters: 2.1 opstijgen en 2.6 en 2.6.1 autorotatiedaling en autorotatielanding; 2) voor meermotorige helikopters: 2.1 opstijgen en 2.4 en 2.4.1 motorstoringen kort vóór en kort na het bereiken van de TDP; 3) voor IR-bevoegdheden, naast punt 1) of 2), één nadering van sectie 5, tenzij de criteria van aanhangsel 8 van deze bijlage zijn vervuld; d) om een beperking tot meerpilootbediening te schrappen uit een typebevoegdverklaring voor een niet-complexe éénpilootgecertificeerde helikopter, een bekwaamheidsproef afleggen die de in punt c), 1) of 2), bedoelde manoeuvres en procedures omvat.”; d) sectie D wordt als volgt gewijzigd: 1) in punt 6 worden a), b) en c) geschrapt; 2) na punt 6 wordt het volgende punt 6 bis ingevoegd: “6 bis De items met een sterretje (*) mogen uitsluitend op instrumenten worden gevlogen. Indien tijdens de vaardigheidstest of bekwaamheidsproef niet aan deze voorwaarde wordt voldaan, zal de typebevoegdverklaring worden beperkt tot uitsluitend VFR.”; 3) in de tabel na punt 8 wordt sectie 6 geschrapt en sectie 7 vervangen door: “SECTIE 6 — Facultatieve uitrusting 6. Gebruik van facultatieve uitrusting P → →” e) sectie E wordt als volgt gewijzigd: 1) in punt 6 worden a), b) en c) geschrapt; 2) na punt 6 wordt het volgende punt 6 bis ingevoegd: “6 bis. De items met een sterretje (*) mogen uitsluitend op instrumenten worden gevlogen. Indien tijdens de vaardigheidstest of bekwaamheidsproef niet aan deze voorwaarde wordt voldaan, zal de typebevoegdverklaring worden beperkt tot uitsluitend VFR.”; 3) in de tabel na punt 8 wordt sectie 6 geschrapt en sectie 7 vervangen door: “SECTIE 6 — Facultatieve uitrusting 6. Gebruik van facultatieve uitrusting P →”. ( *1 ) Op voorwaarde dat de kandidaat binnen de voorafgaande twaalf maanden minstens drie vertrek- en naderingsprocedures onder IFR met uitoefening van PBN-bevoegdheden, waaronder één RNP APCH-nadering (die een “Point in Space” (PinS)-nadering kan zijn), heeft uitgevoerd op een helikopter van SP-type in SP-bediening.”.",
  "source": "EUR LEX"
}