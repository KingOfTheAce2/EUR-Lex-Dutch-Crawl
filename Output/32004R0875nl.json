{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004R0875:NL:HTML\">",
  "content": "EUR-Lex - 32004R0875 - NL Avis juridique important | 32004R0875 Verordening (EG) nr. 875/2004 van de Commissie van 29 april 2004 tot wĳziging van Verordening (EG) nr. 1362/2000 van de Raad wat betreft het openen van preferentiële tariefcontingenten voor tonĳnzĳden uit Mexico Publicatieblad Nr. L 162 van 30/04/2004 blz. 0051 - 0051 Verordening (EG) nr. 875/2004 van de Commissie van 29 april 2004 tot wijziging van Verordening (EG) nr. 1362/2000 van de Raad wat betreft het openen van preferentiële tariefcontingenten voor tonijnzijden uit Mexico DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, en met name op artikel 133, Gelet op artikel 4 van Verordening (EG) nr. 1362/200 van de Raad, Overwegende hetgeen volgt: (1) De Gezamenlijke Raad Europese Unie/Mexico heeft bij Besluit nr. 2/2004 van 28 april 2004 tot invoering van een tariefcontingent voor bepaalde producten van oorsprong uit Mexico en vermeld in bijlage I bij Besluit 2/2000 van de Gezamenlijke Raad Europese Unie-Mexico, een besluit genomen betreffende het openen van preferentiële tariefcontingenten voor tonijnzijden uit Mexico. (2) Verordening (EG) nr. 1362/2000 van de Raad van 29 juni 2000 houdende tenuitvoerlegging door de Gemeenschap van de tariefbepalingen van Besluit nr. 2/2000 van de Gezamenlijke Raad, ingesteld uit hoofde van de Interim-overeenkomst betreffende de handel en aanverwante zaken tussen de Europese Gemeenschap en de Verenigde Mexicaanse Staten(1) moet derhalve dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 Verordening (EG) nr. 1362/2000 wordt als volgt gewijzigd: 1. In artikel 2 wordt aan lid 5 volgende zin toegevoegd:\"Het douanerecht dat van toepassing is op producten van GN-code 1604 14 16 waarop het in bijlage genoemde tariefcontingent met volgnummer 09.1854 van toepassing is, bedraagt 6 %.\" 2. In artikel 2 komt lid 6 als volgt te luiden: \"6. Behalve voor de tariefcontingenten van volgnummer 09.1854 en van volgnummer 09.1899 worden de in de bijlage bij deze verordening bedoelde tariefcontingenten elk jaar geopend voor een periode van twaalf maanden van 1 juli tot en met 30 juni. De contingenten worden voor de eerste keer geopend op 1 juli 2000.\" 3. In de bijlage wordt volgende regel toegevoegd: \">RUIMTE VOOR DE TABEL>\" Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Zij is van toepassing met ingang van de datum van inwerkingtreding van het Besluit nr. 2/2004 van de Gezamenlijke Raad Europese Unie/Mexico van 28 april 2004. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 april 2004. Voor de Commissie Frederik Bolkestein Lid van de Commissie (1) PB L 157 van 30.6.2000, blz. 1.",
  "source": "EUR LEX"
}