{
  "url": "http://www.w3.org/1999/xhtml\">",
  "content": "L_2012313NL.01000801.xml 13.11.2012 NL Publicatieblad van de Europese Unie L 313/8 UITVOERINGSVERORDENING (EU) Nr. 1055/2012 VAN DE COMMISSIE van 9 november 2012 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Bij Verordening (EEG) nr. 2658/87 werd een goederennomenclatuur vastgesteld die hierna \"gecombineerde nomenclatuur\" wordt genoemd. Deze gecombineerde nomenclatuur is in bijlage I bij bedoelde verordening opgenomen. (2) Ter wille van de rechtszekerheid moet het toepassingsgebied van hoofdstuk 20 van de gecombineerde nomenclatuur worden verduidelijkt, teneinde zeewier en andere algen op te nemen die bereid of verduurzaamd zijn door processen zoals koken, roosteren, kruiden of het toevoegen van suiker, en die dientengevolge niet vallen onder post 1212  (\"zeewier en andere algen, vers, gekoeld, bevroren of gedroogd, ook indien in poedervorm\"). Zeewier en andere algen worden aangemerkt als \"andere planten\" in de zin van de gecombineerde nomenclatuur. (3) Daarom moet in hoofdstuk 20 van de gecombineerde nomenclatuur een nieuwe aanvullende aantekening (GN) worden ingevoegd om een uniforme interpretatie op het gehele grondgebied van de Unie te verzekeren. (4) Verordening (EEG) nr. 2658/87 moet derhalve dienovereenkomstig worden gewijzigd. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 In hoofdstuk 20 van de gecombineerde nomenclatuur, als opgenomen in bijlage I bij Verordening (EEG) nr. 2658/87, wordt de volgende aanvullende aantekening 9 (GN) ingevoegd: \"9. Zeewier en andere algen, bereid of verduurzaamd door bewerkingen die niet in hoofdstuk 12 zijn beschreven, zoals koken, roosteren, kruiden of het toevoegen van suiker, vallen onder hoofdstuk 20 als bereidingen van andere delen van planten. Zeewier en andere algen, vers, gekoeld, bevroren of gedroogd, ook indien in poedervorm, moeten onder post 1212  worden ingedeeld. \" Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 november 2012. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 .",
  "source": "EUR LEX"
}