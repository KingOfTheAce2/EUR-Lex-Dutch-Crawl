{
  "url": "http://www.w3.org/1999/xhtml\">",
  "content": "L_2021059NL.01003301.xml 19.2.2021 NL Publicatieblad van de Europese Unie L 59/33 UITVOERINGSBESLUIT (EU) 2021/262 VAN DE COMMISSIE van 17 februari 2021 tot onttrekking aan financiering door de Europese Unie van bepaalde uitgaven die het Verenigd Koninkrijk heeft verricht in het kader van het Europees Landbouwgarantiefonds (ELGF) (Kennisgeving geschied onder nummer C(2021) 895) (Slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 1 ) , en met name artikel 52, in samenhang met de artikelen 131 en 138 van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, Na raadpleging van het Comité voor de landbouwfondsen, Overwegende hetgeen volgt: (1) Overeenkomstig artikel 52 van Verordening (EU) nr. 1306/2013 moet de Commissie de nodige verificaties verrichten, de resultaten daarvan aan het Verenigd Koninkrijk meedelen, kennisnemen van de opmerkingen van het Verenigd Koninkrijk, een bilaterale bespreking initiëren om met het Verenigd Koninkrijk overeenstemming te bereiken, en haar conclusies formeel aan het Verenigd Koninkrijk meedelen. (2) Het Verenigd Koninkrijk heeft de gelegenheid gekregen een verzoek tot inleiding van een bemiddelingsprocedure in te dienen, maar heeft van die mogelijkheid geen gebruik gemaakt. (3) Overeenkomstig Verordening (EU) nr. 1306/2013 mogen alleen landbouwuitgaven worden gefinancierd die zijn verricht op een wijze die niet in strijd is met het recht van de Unie. (4) Uit de verrichte verificaties en de resultaten van de bilaterale bespreking is gebleken dat een deel van de door het Verenigd Koninkrijk gedeclareerde uitgaven niet aan deze voorwaarde voldoet en derhalve niet uit het ELGF mag worden gefinancierd. (5) Aangegeven moet worden welke bedragen niet als ten laste van het ELGF worden erkend. Het gaat daarbij niet om uitgaven die zijn gedaan vóór de periode van 24 maanden die voorafging aan het tijdstip waarop de Commissie de resultaten van de verificaties schriftelijk aan het Verenigd Koninkrijk heeft meegedeeld. (6) In de bedragen die op grond van dit besluit aan financiering door de Unie worden onttrokken, moet ook rekening worden gehouden met eventuele verlagingen of schorsingen overeenkomstig artikel 41 van Verordening (EU) nr. 1306/2013, aangezien die verlagingen of schorsingen van voorlopige aard zijn en de besluiten op grond van artikel 51 of artikel 52 van die verordening onverlet laten. (7) Voor de gevallen waarop dit besluit betrekking heeft, heeft de Commissie het Verenigd Koninkrijk in een samenvattend overzicht de raming meegedeeld van de bedragen die aan financiering moeten worden onttrokken omdat zij niet in overeenstemming zijn met het recht van de Unie ( 2 ) . (8) Dit besluit doet geen afbreuk aan de financiële conclusies die de Commissie kan trekken uit arresten van het Hof van Justitie van de Europese Unie in zaken die op 31 januari 2021 aanhangig waren, HEEFT HET VOLGENDE BESLUIT VASTGESTELD: Artikel 1 De in de bijlage vermelde bedragen betreffende uitgaven van erkende betaalorganen van het Verenigd Koninkrijk die ten laste van het ELGF zijn gedeclareerd, worden aan financiering door de Unie onttrokken. Artikel 2 Dit besluit is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 17 februari 2021. Voor de Commissie Janusz WOJCIECHOWSKI Lid van de Commissie ( 1 ) PB L 347 van 20.12.2013, blz. 549 . ( 2 ) Ares(2021)582569. BIJLAGE Begrotingsonderdeel: 6200 Lidstaat Maatregel BJ Reden Soort Correctie (%) Valuta Bedrag Verlagingen Financiële gevolgen GB Groenten en fruit – operationele programma’s incl. uitdemarktnemingen 2017 Tekortkomingen in de essentiële controles: 1) “Passende uitvoering van de administratieve controles op de subsidiabiliteit van de operationele programma’s en de steunaanvragen”, 2) “Uitvoering van kwalitatief toereikende controles ter plaatse voor steunaanvragen”. FORFAITAIR 5,00% EUR -1 375 416,17 0,00 -1 375 416,17 Groenten en fruit – operationele programma’s incl. uitdemarktnemingen 2018 Tekortkomingen in de essentiële controles: 1) “Passende uitvoering van de administratieve controles op de subsidiabiliteit van de operationele programma’s en de steunaanvragen”, 2) “Uitvoering van kwalitatief toereikende controles ter plaatse voor steunaanvragen”. FORFAITAIR 5,00% EUR -1 927 603,62 0,00 -1 927 603,62 Groenten en fruit – operationele programma’s incl. uitdemarktnemingen 2019 Tekortkomingen in de essentiële controles: 1) “Passende uitvoering van de administratieve controles op de subsidiabiliteit van de operationele programma’s en de steunaanvragen”, 2) “Uitvoering van kwalitatief toereikende controles ter plaatse voor steunaanvragen”. FORFAITAIR 5,00% EUR -1 866 379,21 0,00 -1 866 379,21 Groenten en fruit – operationele programma’s incl. uitdemarktnemingen 2020 Tekortkomingen in de essentiële controles: 1) “Passende uitvoering van de administratieve controles op de subsidiabiliteit van de operationele programma’s en de steunaanvragen”, 2) “Uitvoering van kwalitatief toereikende controles ter plaatse voor steunaanvragen”. FORFAITAIR 5,00% EUR - 663 480,23 0,00 - 663 480,23 Totaal GB: EUR -5 832 879,23 0,00 -5 832 879,23 Valuta Bedrag Verlagingen Financiële gevolgen EUR -5 832 879,23 0,00 -5 832 879,23",
  "source": "EUR LEX"
}