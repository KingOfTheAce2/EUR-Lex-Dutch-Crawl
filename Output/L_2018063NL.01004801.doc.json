{
  "url": "http://www.w3.org/1999/xhtml\">",
  "content": "L_2018063NL.01004801.xml 6.3.2018 NL Publicatieblad van de Europese Unie L 63/48 BESLUIT (GBVB) 2018/333 VAN DE RAAD van 5 maart 2018 tot wijziging van Besluit 2014/119/GBVB betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 5 maart 2014 Besluit 2014/119/GBVB ( 1 ) vastgesteld. (2) Op basis van een toetsing van dat besluit moet de toepassing van de beperkende maatregelen tot en met 6 maart 2019 worden verlengd, moeten de vermeldingen voor twee personen worden geschrapt en moet ten aanzien van drie personen de motivering worden geactualiseerd. (3) Besluit 2014/119/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2014/119/GBVB wordt als volgt gewijzigd: 1) in artikel 5 wordt de tweede alinea vervangen door: „Dit besluit is van toepassing tot en met 6 maart 2019.”; 2) de bijlage wordt gewijzigd overeenkomstig de bijlage bij onderhavig besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie. Gedaan te Brussel, 5 maart 2018. Voor de Raad De voorzitter N. DIMOV ( 1 ) Besluit 2014/119/GBVB van de Raad van 5 maart 2014 betreffende beperkende maatregelen tegen bepaalde personen, entiteiten en lichamen in het licht van de situatie in Oekraïne ( PB L 66 van 6.3.2014, blz. 26 ). BIJLAGE I. De vermeldingen voor de volgende personen worden geschrapt van de lijst in de bijlage bij Besluit 2014/119/GBVB: 4. Olena Leonidivna Lukash 10. Serhii Petrovych Kliuiev II. De vermeldingen voor de volgende personen in de bijlage bij Besluit 2014/119/GBVB worden vervangen door de onderstaande vermeldingen: Naam Nadere gegevens Motivering Datum van aanwijzing 7. Oleksandr Viktorovych Yanukovych (Олександр Вiкторович Янукович) geboren op 10 juli 1973 in Yenakiieve (oblast Donetsk), zoon van de voormalige president, zakenman Persoon tegen wie een strafvervolging is ingesteld door de Oekraïense autoriteiten voor het verduisteren van overheidsmiddelen of overheidsactiva en voor medeplichtigheid daaraan. 6.3.2014 11. Mykola Yanovych Azarov (Микола Янович Азаров), Nikolai Yanovich Azarov (Николай Янович Азаров) geboren op 17 december 1947 in Kaluga (Rusland), premier van Oekraïne tot januari 2014 Persoon tegen wie een strafvervolging is ingesteld door de Oekraïense autoriteiten voor het verduisteren van overheidsmiddelen of overheidsactiva en voor medeplichtigheid daaraan. 6.3.2014 12. Serhiy Vitalyovych Kurchenko (Сергiй Вiталiйович Курченко) geboren op 21 september 1985 in Kharkiv, zakenman Persoon tegen wie een strafvervolging is ingesteld door de Oekraïense autoriteiten voor het verduisteren van overheidsmiddelen of overheidsactiva en voor machtsmisbruik om een ongerechtvaardigd voordeel voor zichzelf of een derde te verkrijgen ten koste van Oekraïense overheidsmiddelen of overheidsactiva. 6.3.2014",
  "source": "EUR LEX"
}