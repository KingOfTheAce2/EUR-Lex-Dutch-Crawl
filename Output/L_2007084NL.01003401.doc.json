{
  "url": "http://www.w3.org/1999/xhtml\">",
  "content": "L_2007084NL.01003401.xml 24.3.2007 NL Publicatieblad van de Europese Unie L 84/34 VERORDENING (EG) N r. 321/2007 VAN DE COMMISSIE van 23 maart 2007 tot wijziging van Verordening (EEG) nr. 396/92 houdende indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de statistiek- en tariefnomenclatuur en het gemeenschappelijk douanetarief ( 1 ) , met name op artikel 9, lid 1, onder a), Overwegende hetgeen volgt: (1) In punt 4 van de bijlage bij Verordening (EEG) 396/92 van de Commissie ( 2 ) zijn bepaalde voertuigen met een verstevigde laadbak, voorzien van een hydraulisch kantelmechanisme, in de gecombineerde nomenclatuur ingedeeld onder GN-code 8704 31 91. Volgens ditzelfde punt kan dit voertuig door de veelzijdige toepasbaarheid en de ingewikkelde constructie niet worden aangemerkt als een dumper als bedoeld bij GN-code 8704 10. (2) In zijn arrest in de zaak C-396/02 ( 3 ) oordeelde het Hof van Justitie van de Europese Gemeenschappen dat het feit dat vrachtauto's voorzien zijn van een ingewikkelde, veelzijdige en precieze kiepfunctie, niet verhindert dat zij onder het begrip dumper in de zin van post 8704 10 van de gecombineerde nomenclatuur vallen. (3) Aangezien de indelingsmaatregel van Verordening (EEG) nr. 396/92 niet in overeenstemming is met bovengenoemd arrest van het Hof, moet het worden gewijzigd voor zover daarbij voertuigen met hydraulisch kantelmechanisme onder GN-code 8704 31 worden ingedeeld. Het is daarom wenselijk om punt 4 te schrappen en het in te trekken met ingang van 10 maart 1992. (4) De in deze verordening vastgestelde maatregelen stemmen overeen met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 Punt 4 van de bijlage bij Verordening (EEG) 396/92 wordt geschrapt. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 10 maart 1992. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 maart 2007. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 129/2007 ( PB L 56 van 23.2.2007, blz. 1 ). ( 2 ) PB L 44 van 20.2.1992, blz. 9 . Verordening laatstelijk gewijzigd bij Verordening (EG) nr. 705/2005 ( PB L 118 van 5.5.2005, blz. 18 ). ( 3 ) Arrest van 16 september 2004, zaak C-396/02, DFDS, 2004, Jurispr. I-8439.",
  "source": "EUR LEX"
}