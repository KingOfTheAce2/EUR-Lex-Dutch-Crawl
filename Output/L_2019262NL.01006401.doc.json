{
  "url": "http://www.w3.org/1999/xhtml\">",
  "content": "L_2019262NL.01006401.xml 15.10.2019 NL Publicatieblad van de Europese Unie L 262/64 BESLUIT (GBVB) 2019/1721 VAN DE RAAD van 14 oktober 2019 tot wijziging van Besluit (GBVB) 2016/1693 betreffende beperkende maatregelen tegen ISIS (Da'esh) en Al Qaida en daarmee verbonden personen, groepen, ondernemingen en entiteiten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien Besluit (GBVB) 2016/1693 van de Raad van 20 september 2016 betreffende beperkende maatregelen tegen ISIS (Da'esh) en Al Qaida en daarmee verbonden personen, groepen, ondernemingen en entiteiten, en tot intrekking van Gemeenschappelijk Standpunt 2002/402/GBVB ( 1 ) , Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Besluit (GBVB) 2016/1693 vastgesteld. (2) De in artikel 2, lid 2, en artikel 3, leden 3 en 4, van Besluit (GBVB) 2016/1693 vervatte beperkende maatregelen zijn van toepassing tot en met 31 oktober 2019. Op grond van een evaluatie van dat besluit dienen de beperkende maatregelen te worden verlengd tot en met 31 oktober 2020. (3) Eén persoon dient te worden verwijderd van de lijst van personen, groepen, ondernemingen en entiteiten in de bijlage bij Besluit (GBVB) 2016/1693. (4) Besluit (GBVB) 2016/1693 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 6 van Besluit (GBVB) 2016/1693 wordt lid 5 vervangen door: “5. De in artikel 2, lid 2, en artikel 3, leden 3 en 4, bedoelde maatregelen gelden tot en met 31 oktober 2020.”. Artikel 2 De bijlage bij Besluit (GBVB) 2016/1693 wordt gewijzigd overeenkomstig de bijlage bij het onderhavige besluit. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 14 oktober 2019. Voor de Raad De voorzitster F. MOGHERINI ( 1 ) PB L 255 van 21.9.2016, blz. 25 . BIJLAGE De volgende persoon en de bijhorende vermelding worden verwijderd van de lijst in de bijlage bij Besluit (GBVB) 2016/1693: 1. Fabien CLAIN (ook bekend als Omar).",
  "source": "EUR LEX"
}