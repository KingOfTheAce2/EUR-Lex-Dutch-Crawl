{
  "url": "http://www.w3.org/1999/xhtml\">",
  "content": "L_202402058NL.000101.fmx.xml Publicatieblad van de Europese Unie NL L-serie 2024/2058 26.7.2024 BESLUIT (EU) 2024/2058 VAN DE RAAD van 24 juli 2024 over de niet-vervanging van leden van de Commissie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 246, derde alinea, Gezien het voorstel van de voorzitter van de Europese Commissie, Overwegende hetgeen volgt: (1) Na de verkiezingen voor het Europees Parlement van 2024 hebben commissaris VĂLEAN en commissaris SINKEVIČIUS met ingang van respectievelijk 15 en 16 juli ontslag genomen uit de Commissie om zitting te nemen in het Europees Parlement, waarvoor zij recentelijk zijn gekozen. (2) Overeenkomstig artikel 246, derde alinea, van het Verdrag betreffende de werking van de Europese Unie kan de Raad, met eenparigheid van stemmen, op voorstel van de voorzitter van de Commissie besluiten dat in een vacature in de Commissie als gevolg van een ontslag niet behoeft te worden voorzien, met name indien de resterende duur van de ambtstermijn van het lid kort is. (3) Vanaf de dag waarop de ontslagen zijn ingegaan, bedraagt de resterende duur van de ambtstermijn van de huidige Commissie minder dan vier maanden. Een vervanging voor een dergelijke korte periode van de leden van de Commissie die ontslag hebben genomen, lijkt niet nodig, gelet op de organisatie van de Commissie als college op grond van artikel 17, lid 6, van het Verdrag betreffende de Europese Unie. (4) Dit besluit laat de samenstelling van de Commissie vanaf het begin van haar nieuwe ambtstermijn in 2024 onverlet, HEEFT HET VOLGENDE BESLUIT VASTGESTELD: Artikel 1 In de vacatures in de Commissie als gevolg van het ontslag van commissaris VĂLEAN en commissaris SINKEVIČIUS wordt niet voorzien. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 24 juli 2024. Voor de Raad De voorzitter BÓKA J. ELI: http://data.europa.eu/eli/dec/2024/2058/oj ISSN 1977-0758 (electronic edition)",
  "source": "EUR LEX"
}