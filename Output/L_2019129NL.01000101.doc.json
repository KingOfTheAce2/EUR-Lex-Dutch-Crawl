{
  "url": "http://www.w3.org/1999/xhtml\">",
  "content": "L_2019129NL.01000101.xml 17.5.2019 NL Publicatieblad van de Europese Unie L 129/1 UITVOERINGSVERORDENING (EU) 2019/791 VAN DE COMMISSIE van 16 mei 2019 tot 302e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da'esh) en Al Qaida ( 1 ) , en met name artikel 7, lid 1, onder a), en artikel 7 bis, leden 1 en 5, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties heeft op 14 mei 2019 besloten tot toevoeging van één vermelding en tot schrapping van één vermelding op de lijst van personen, groepen en entiteiten waarvan de tegoeden en economische middelen dienen te worden bevroren. Bijlage I bij Verordening (EG) nr. 881/2002 dient derhalve dienovereenkomstig te worden gewijzigd. (3) Om de doeltreffendheid van de in deze verordening vastgestelde maatregelen te garanderen, dient deze verordening onmiddellijk in werking te treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 mei 2019. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 139 van 29.5.2002, blz. 9 . BIJLAGE Bijlage I bij Verordening (EG) nr. 881/2002 wordt als volgt gewijzigd: (1) De volgende vermelding wordt toegevoegd aan de lijst \"Rechtspersonen, groepen en entiteiten\": \"Islamitische Staat in Irak en de Levant — Khorasan (ISIS-K) (ook bekend als a) ISIS Khorasan, b) provincie Khorasan van de Islamitische Staat, c) ISIS Wilayat Khorasan, d) afdeling Zuid-Azië van ISIS, e) Zuid-Aziatische tak van ISIS). Overige informatie: Islamitische Staat in Irak en de Levant — Khorasan (ISIS-K) werd op 10 januari 2015 gecreëerd door een voormalig commandant van Tehrik-e Taliban Pakistan (TTP) en werd opgericht door voormalige commandanten van facties binnen de Taliban die trouw zwoeren aan de Islamitische Staat in Irak en de Levant (in de lijst opgenomen als Al Qaida in Irak). ISIS-K heeft de verantwoordelijkheid opgeëist voor talrijke aanslagen in Afghanistan en Pakistan. Datum van aanwijzing bedoeld in artikel 7 sexies, onder e): 14.5.2019.\" (2) De volgende vermelding wordt geschrapt van de lijst \"Natuurlijke personen\": \"Nessim Ben Mohamed Al-Cherif Ben Mohamed Saleh Al-Saadi (ook bekend als a) Nassim Saadi, b) Dia el Haak George, c) Diael Haak George, d) El Dia Haak George, e) Abou Anis, f) Abu Anis). Adres: a) Via Monte Grappa 15, Arluno (Milaan), Italië; b) Via Cefalonia 11, Milaan, Italië (woonplaats, laatst bekend adres). Geboortedatum: a) 30.11.1974, b) 20.11.1974. Geboorteplaats: a) Haidra Al-Qasreen, Tunesië; b) Libanon; (c) Algerije. Nationaliteit: Tunesisch. Paspoortnummer: M788331 (Tunesisch paspoort afgegeven op 28.9.2001, vervallen op 27.9.2006). Overige informatie: a) gedetineerd in Italië tot 27.4.2012; b) naam van vader is Mohamed Sharif; c) naam van moeder is Fatima. Datum van aanwijzing bedoeld in artikel 2 bis, lid 4, onder b): 12.11.2003.\".",
  "source": "EUR LEX"
}