{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003R2154:NL:HTML\">",
  "content": "EUR-Lex - 32003R2154 - NL Avis juridique important | 32003R2154 Verordening (EG) nr. 2154/2003 van de Commissie van 10 december 2003 tot verlening van een voorlopige vergunning voor bepaalde micro-organismen in de diervoeding (Enterococcus faecium en Lactobacillus acidophilus) (Voor de EER relevante tekst) Publicatieblad Nr. L 324 van 11/12/2003 blz. 0011 - 0013 Verordening (EG) nr. 2154/2003 van de Commissie van 10 december 2003 tot verlening van een voorlopige vergunning voor bepaalde micro-organismen in de diervoeding (Enterococcus faecium en Lactobacillus acidophilus) (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Richtlijn 2003/7/EG van de Commissie(2), en met name op artikel 3 en artikel 9.E, lid 1, Overwegende hetgeen volgt: (1) Volgens Richtlijn 70/524/EEG mag geen enkel toevoegingsmiddel in het verkeer worden gebracht zonder dat daartoe een communautaire vergunning is afgegeven. (2) Voor de in deel II van bijlage C bij Richtlijn 70/524/EEG bedoelde toevoegingsmiddelen, waartoe micro-organismen behoren, kan een voorlopige vergunning voor nieuwe toevoegingsmiddelen of nieuwe toepassingen van al toegelaten toevoegingsmiddelen in diervoeding worden afgegeven als aan de voorwaarden van die richtlijn is voldaan en als op grond van de beschikbare resultaten redelijkerwijs kan worden aangenomen dat het toevoegingsmiddel bij gebruik in de diervoeding een van de in artikel 2, onder a), van die richtlijn genoemde gevolgen heeft. Een dergelijke voorlopige vergunning kan voor een periode van maximaal vier jaar worden verleend. (3) Uit de beoordeling van de ingediende vergunningsaanvragen voor de in de bijlage vermelde micro-organismen blijkt dat die aan de voorwaarden van artikel 9.E, lid 1, van Richtlijn 70/524/EEG voldoen. (4) Het gebruik van Enterococcus faecium is bij Verordening (EG) nr. 666/2003 van de Commissie(3) al voor een periode van vier jaar toegestaan voor biggen en mestvarkens. (5) Er zijn nieuwe gegevens ingediend ter staving van een aanvraag om uitbreiding van de vergunning voor het gebruik van Enterococcus faecium tot zeugen. (6) Er zijn gegevens ingediend ter staving van een aanvraag betreffende het nieuwe toevoegingsmiddel Lactobacillus acidophilus voor legkippen. (7) Voor het in de bijlage vermelde gebruik van Lactobacillus acidophilus voor legkippen en van Enterococcus faecium voor zeugen moet derhalve een voorlopige vergunning voor vier jaar worden verleend en dit moet worden opgenomen in hoofdstuk IV van de lijst van toegestane toevoegingsmiddelen. (8) Het Wetenschappelijk Comité voor de diervoeding heeft gunstige adviezen gegeven betreffende de veiligheid van het gebruik van de genoemde micro-organismen onder de in de bijlage vermelde voorwaarden. (9) Uit de beoordeling van de aanvragen blijkt dat er bepaalde procedures nodig zijn om de werknemers tegen blootstelling aan de in de bijlage opgenomen toevoegingsmiddelen te beschermen. Die bescherming wordt echter gewaarborgd door toepassing van Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk(4), laatstelijk gewijzigd bij Verordening (EG) nr. 1882/2003 van het Europees Parlement en de Raad(5), (10) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor de tot de groep \"Micro-organismen\" behorende toevoegingsmiddelen die in de bijlage worden vermeld, wordt onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding verleend. Artikel 2 Deze verordening treedt in werking op de derde dag volgende op die van haar bekendmaking in het Publicatieblad van de Europese Unie. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 december 2003. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 22 van 25.1.2003, blz. 28. (3) PB L 96 van 12.4.2003, blz. 11. (4) PB L 183 van 29.6.1989, blz. 1. (5) PB L 284 van 31.10.2003, blz. 1. BIJLAGE >RUIMTE VOOR DE TABEL>",
  "source": "EUR LEX"
}