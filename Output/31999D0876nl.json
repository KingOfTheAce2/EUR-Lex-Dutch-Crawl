{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0876:NL:HTML\">",
  "content": "EUR-Lex - 31999D0876 - NL Avis juridique important | 31999D0876 1999/876/EG: Besluit van de Raad van 21 december 1999 betreffende de voorlopige toepassing van de Overeenkomst in de vorm van een briefwisseling tot wijziging van de overeenkomsten tussen de Europese Gemeenschap en de Volksrepubliek China betreffende de handel in textielproducte Publicatieblad Nr. L 345 van 31/12/1999 blz. 0001 - 0001 BESLUIT VAN DE RAAD van 21 december 1999 betreffende de voorlopige toepassing van de Overeenkomst in de vorm van een briefwisseling tot wijziging van de overeenkomsten tussen de Europese Gemeenschap en de Volksrepubliek China betreffende de handel in textielproducten (1999/876/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste zin, Gezien het voorstel van de Commissie, Overwegende hetgeen volgt: (1) De Commissie heeft namens de Gemeenschap onderhandelingen gevoerd over een Overeenkomst in de vorm van een briefwisseling tussen de Europese Gemeenschap en de Volksrepubliek China tot wijziging van de Overeenkomst tussen de Europese Economische Gemeenschap en de Volksrepubliek China betreffende de handel in textielproducten, laatstelijk gewijzigd bij de Overeenkomst in de vorm van een briefwisseling geparafeerd op 20 november 1998, en tot wijziging van de Overeenkomst tussen de Europese Gemeenschap en de Volksrepubliek China betreffende de handel in textielproducten die niet onder de in het kader van de MVR gesloten bilaterale overeenkomst vallen, geparafeerd op 19 januari 1995. (2) In afwachting van de voltooiing van de procedures die voor de sluiting van deze Overeenkomst in de vorm van een briefwisseling zijn vereist, moet zij met ingang van 1 januari 2000 voorlopig worden toegepast, op voorwaarde dat de Overeenkomst op basis van wederkerigheid tevens voorlopig wordt toegepast door de Volksrepubliek China, BESLUIT: Artikel 1 De Overeenkomst in de vorm van een briefwisseling tussen de Europese Gemeenschap en de Volksrepubliek China, geparafeerd te Beijing op 6 december 1999, tot wijziging van de Overeenkomsten tussen de Europese Economische Gemeenschap en de Volksrepubliek China betreffende de handel in textielproducten, laatstelijk gewijzigd bij de Overeenkomst in de vorm van een briefwisseling geparafeerd op 20 november 1998, en tot wijziging van de Overeenkomst tussen de Europese Gemeenschap en de Volksrepubliek China betreffende de handel in textielproducten die niet onder de in het kader van de MVR gesloten bilaterale overeenkomst vallen, geparafeerd op 19 januari 1995, wordt in afwachting van de formele sluiting voorlopig toegepast met ingang van 1 januari 2000, op voorwaarde dat de overeenkomst op wederkerige basis voorlopig wordt toegepast door de Volksrepubliek China. De tekst van de overeenkomst in de vorm van een briefwisseling is aan dit besluit gehecht. Artikel 2 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 21 december 1999. Voor de Raad De voorzitter T. HALONEN",
  "source": "EUR LEX"
}