{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0155:NL:HTML\">",
  "content": "EUR-Lex - 31996D0155 - NL Avis juridique important | 31996D0155 96/155/EG: Besluit van de Raad van 22 november 1993 betreffende de sluiting van de Overeenkomst in de vorm van een briefwisseling tussen de Europese Gemeenschap en de Republiek Oostenrijk, de Republiek Finland, de Republiek IJsland, het Koninkrijk Noorwegen, het Koninkrijk Zweden en de Zwitserse Bondsstaat houdende wijziging van de Overeenkomst van 20 mei 1987 betreffende een gemeenschappelijke regeling inzake douanevervoer Publicatieblad Nr. L 036 van 14/02/1996 blz. 0029 - 0029 BESLUIT VAN DE RAAD van 22 november 1993 betreffende de sluiting van de Overeenkomst in de vorm van een briefwisseling tussen de Europese Gemeenschap en de Republiek Oostenrijk, de Republiek Finland, de Republiek IJsland, het Koninkrijk Noorwegen, het Koninkrijk Zweden en de Zwitserse Bondsstaat houdende wijziging van de Overeenkomst van 20 mei 1987 betreffende een gemeenschappelijke regeling inzake douanevervoer (96/155/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat artikel 15, lid 2, van de Overeenkomst tussen de Europese Economische Gemeenschap en de Republiek Oostenrijk, de Republiek Finland, de Republiek IJsland, het Koninkrijk Noorwegen, het Koninkrijk Zweden en de Zwitserse Bondsstaat betreffende een gemeenschappelijke regeling inzake douanevervoer (1) de bij deze Overeenkomst ingestelde Gemengde Commissie de bevoegdheid verleent aanbevelingen tot wijziging van de Overeenkomst te doen; Overwegende dat de Overeenkomst is gewijzigd teneinde de toetreding van nieuwe partijen tot de Overeenkomst mogelijk te maken; Overwegende dat deze wijzigingen in Aanbeveling nr. 1/93 van de Gemengde Commissie zijn aangegeven; dat het dienstig is de Overeenkomst in de vorm van een briefwisseling betreffende deze aanbeveling goed te keuren, BESLUIT: Artikel 1 De Overeenkomst in de vorm van een briefwisseling tussen de Europese Gemeenschap en de Republiek Oostenrijk, de Republiek Finland, de Republiek IJsland, het Koninkrijk Noorwegen, het Koninkrijk Zweden en de Zwitserse Bondsstaat houdende wijziging van de Overeenkomst van 20 mei 1987 betreffende een gemeenschappelijke regeling inzake douanevervoer wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is de Overeenkomst te ondertekenen teneinde daardoor de Gemeenschap te binden. Gedaan te Brussel, 22 november 1993. Voor de Raad De Voorzitter Ph. MAYSTADT (1) PB nr. L 226 van 13. 8. 1987, blz. 2.",
  "source": "EUR LEX"
}