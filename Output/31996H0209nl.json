{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996H0209:NL:HTML\">",
  "content": "EUR-Lex - 31996H0209 - NL Avis juridique important | 31996H0209 96/209/EG: Aanbeveling van de Raad van 11 maart 1996 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (1984) (6e EOF) voor het begrotingsjaar 1994 Publicatieblad Nr. L 068 van 19/03/1996 blz. 0030 - 0030 AANBEVELING VAN DE RAAD van 11 maart 1996 inzake de aan de Commissie te verlenen kwijting voor de uitvoering van de verrichtingen van het Europees Ontwikkelingsfonds (1984) (6e EOF) voor het begrotingsjaar 1994 (96/209/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 206, Gelet op de Derde ACS-EEG-Overeenkomst, ondertekend te Lom√© op 8 december 1984, Gelet op Besluit 86/283/EEG van de Raad van 30 juni 1986 betreffende de associatie van de landen en gebieden overzee met de Europese Economische Gemeenschap (1), Gelet op het Intern Akkoord betreffende de financiering en het beheer van de steun van de Gemeenschap (2), ondertekend te Brussel op 19 februari 1985, gewijzigd bij Besluit 86/281/EEG (3), inzonderheid op artikel 29, lid 3, Gelet op het Financieel Reglement van 11 november 1986 van toepassing op het Zesde Europees Ontwikkelingsfonds (4), inzonderheid op de artikelen 66 tot en met 73, Na onderzoek van de jaarrekening en de balans betreffende de verrichtingen van het Europees Ontwikkelingsfonds (1984) (6e EOF), die op 31 december 1994 zijn vastgesteld, alsmede van het verslag van de Rekenkamer over het begrotingsjaar 1994, waaraan de antwoorden van de Commissie zijn gehecht (5), Overwegende dat krachtens artikel 29, lid 3, van het Intern Akkoord aan de Commissie voor het beheer van het Europees Ontwikkelingsfonds (1984) (6e EOF) kwijting wordt verleend door het Europees Parlement op aanbeveling van de Raad; Overwegende dat de uitvoering van de verrichtingen van het Europees Ontwikkelingsfonds (1984) (6e EOF) door de Commissie gedurende het begrotingsjaar 1994 over het geheel genomen bevredigend is geweest, BEVEELT het Europees Parlement AAN de Commissie kwijting te verlenen voor de uitvoering van de verrichtingen van het Europees Ontwikkelingsfonds (1984) (6e EOF) voor het begrotingsjaar 1994. Gedaan te Brussel, 11 maart 1996. Voor de Raad De Voorzitter L. DINI (1) PB nr. L 175 van 1. 7. 1986, blz. 1. (2) PB nr. L 86 van 31. 3. 1986, blz. 210. (3) PB nr. L 178 van 2. 7. 1986, blz. 13. (4) PB nr. L 325 van 20. 11. 1986, blz. 42. (5) PB nr. C 303 van 14. 11. 1995, blz. 252 t/m 293.",
  "source": "EUR LEX"
}