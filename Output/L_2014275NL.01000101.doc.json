{
  "url": "http://www.w3.org/1999/xhtml\">",
  "content": "L_2014275NL.01000101.xml 17.9.2014 NL Publicatieblad van de Europese Unie L 275/1 UITVOERINGSVERORDENING (EU) Nr. 978/2014 VAN DE COMMISSIE van 16 september 2014 houdende wijziging van Verordening (EU) nr. 165/2011 tot verlaging van bepaalde aan Spanje toegewezen makreelquota in 2011 en de daaropvolgende jaren wegens overbevissing in 2010 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 105, leden 1 en 2, Overwegende hetgeen volgt: (1) Bij Verordening (EU) nr. 165/2011 van de Commissie ( 2 ) is bepaald dat de aan Spanje toegewezen vangquota voor makreel ( Scomber scombrus ) in de gebieden VIIIc, IX en X, Uniewateren van CECAF 34.1.1, (hierna het „makreelquotum” genoemd) voor het jaar 2013 met 8 126 ton moeten worden verlaagd. (2) In Verordening (EU) nr. 165/2011 is ook bepaald dat het makreelquotum dat kan worden toegewezen aan Spanje voor 2015, en indien van toepassing, in de daaropvolgende jaren met 9 747 ton moet worden verlaagd. (3) Op 19 februari 2014 heeft Spanje de Commissie ervan in kennis gesteld dat zijn makreelquotum voor 2013 niet was opgebruikt, en heeft het de Commissie verzocht het onbenutte tonnage in aanmerking te nemen om de overbeviste hoeveelheid makreel in 2010 te compenseren, overeenkomstig Verordening (EU) nr. 165/2011. De onbenutte hoeveelheid bedraagt 4 158 ton. (4) Spanje had evenwel uit hoofde van artikel 4, lid 2, van Verordening (EG) nr. 847/96 van de Raad ( 3 ) verzocht om een deel van zijn makreelquotum voor 2013 binnen de in die verordening gestelde grenzen in te houden en over te dragen naar het volgende jaar. (5) Bij Uitvoeringsverordening (EU) nr. 520/2014 van de Commissie ( 4 ) is 2 022 ton van het onbenutte Spaanse makreelquotum van 2013 overgedragen naar 2014. Bijgevolg bedraagt de resterende onbenutte tonnage van 2013 2 136 ton. (6) De Verordening (EU) nr. 165/2011 van de Commissie zoals gewijzigd bij Verordening (EU) nr. 976/2012 ( 5 ) moeten met 2 136 ton worden aangepast. Deze hoeveelheid moet worden toegevoegd aan de verlaging voor 2013, zodat deze in totaal 10 262 ton bedraagt, en tegelijk in mindering worden gebracht op de verlaging in de daaropvolgende jaren. (7) Op 8 mei 2014 heeft Spanje verzocht om het onbenutte tonnage in mindering te brengen op de verlagingen in 2014. Dit is verenigbaar met overweging 7 van Verordening (EU) nr. 165/2011. Verordening (EU) nr. 165/2011, als gewijzigd bij Verordening (EU) nr. 976/2012, moet daarom dienovereenkomstig worden gewijzigd. (8) Aangezien de wijziging van de vangstbeperkingen voor Spanje als gevolg van deze verordening invloed heeft op de economische activiteiten en de programmering van het visseizoen van de Spaanse vaartuigen, moet deze verordening onmiddellijk na de bekendmaking ervan in werking treden, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EU) nr. 165/2011 wordt vervangen door de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 september 2014. Voor de Commissie De voorzitter José Manuel BARROSO ( 1 ) PB L 343 van 22.12.2009, blz. 1 . ( 2 ) Verordening (EU) nr. 165/2011 van de Commissie van 22 februari 2011 tot verlaging van bepaalde aan Spanje toegewezen makreelquota in 2011 en de daaropvolgende jaren wegens overbevissing in 2010 ( PB L 48 van 23.2.2011, blz. 11 ). ( 3 ) Verordening (EG) nr. 847/96 van de Raad van 6 mei 1996 tot invoering van aanvullende voorwaarden voor het meerjarenbeheer van de TAC's en quota ( PB L 115 van 9.5.1996, blz. 3 ). ( 4 ) Uitvoeringsverordening (EU) nr. 520/2014 van de Commissie van 16 mei 2014 tot toevoeging van bepaalde hoeveelheden die in 2013 op grond van artikel 4, lid 2, van Verordening (EG) nr. 847/96 van de Raad ( PB L 147, 17.5.2014, blz. 44 ) zijn ingehouden, aan de visserijquota van 2014. ( 5 ) Verordening (EU) nr. 976/2012 van de Commissie van 23 oktober 2012 houdende wijziging van Verordening (EU) nr. 165/2011 tot verlaging van bepaalde aan Spanje toegewezen makreelquota in 2011 en de daaropvolgende jaren wegens overbevissing in 2010 ( PB L 294 van 24.10.2012, blz. 3 ). BIJLAGE „BIJLAGE Bestand Oorspronkelijk quotum 2010 Aangepast quotum 2010 Vastgestelde vangsten 2010 Verschil quotum — vangsten (overbevissing) Vermenigvuldigingsfactor van artikel 105, lid 2, van Verordening (EG) nr. 1224/2009 (overbevissing * 2) Verlaging in 2011 Verlaging in 2012 Verlaging in 2013 Verlaging in 2014 Verlaging in 2015 en, indien van toepassing, in de daaropvolgende jaren MAC/8C3411 27 919 24 604 44 225 – 19 621 (79,7 % van het quotum 2010) – 39 242 7 744 5 500 10 262 5 989 9 747 ”",
  "source": "EUR LEX"
}