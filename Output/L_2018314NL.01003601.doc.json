{
  "url": "http://www.w3.org/1999/xhtml\">",
  "content": "L_2018314NL.01003601.xml 11.12.2018 NL Publicatieblad van de Europese Unie L 314/36 UITVOERINGSVERORDENING (EU) 2018/1937 VAN DE COMMISSIE van 10 december 2018 tot vervanging van bijlage X bij Verordening (EG) nr. 4/2009 van de Raad betreffende de bevoegdheid, het toepasselijke recht, de erkenning en de tenuitvoerlegging van beslissingen, en de samenwerking op het gebied van onderhoudsverplichtingen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 4/2009 van de Raad van 18 december 2008 betreffende de bevoegdheid, het toepasselijke recht, de erkenning en de tenuitvoerlegging van beslissingen, en de samenwerking op het gebied van onderhoudsverplichtingen ( 1 ) , met name artikel 2, lid 2, Overwegende hetgeen volgt: (1) Bijlage X bij Verordening (EG) nr. 4/2009 bevat een lijst van administratieve autoriteiten als bedoeld in artikel 2, lid 2, van die verordening. (2) Het Verenigd Koninkrijk en Letland hebben de Commissie in kennis gesteld van wijzigingen van de administratieve autoriteiten die moeten worden vermeld in bijlage X bij Verordening (EG) nr. 4/2009. (3) De administratieve autoriteiten die door het Verenigd Koninkrijk en Letland ter kennis zijn gebracht en die zijn opgenomen in de bijlage bij deze verordening, voldoen aan de vereisten van artikel 2, lid 2, van Verordening (EG) nr. 4/2009. (4) De in deze verordening vervatte maatregelen zijn in overeenstemming met het advies van het Comité betreffende het toepasselijke recht, de bevoegdheid en de tenuitvoerlegging van beslissingen in huwelijkszaken, inzake de ouderlijke verantwoordelijkheid en op het gebied van onderhoudsverplichtingen. (5) Bijlage X bij Verordening (EG) nr. 4/2009 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage X bij Verordening (EG) nr. 4/2009 wordt vervangen door de tekst in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in de lidstaten overeenkomstig de Verdragen. Gedaan te Brussel, 10 december 2018. Voor de Commissie De voorzitter Jean-Claude JUNCKER ( 1 ) PB L 7 van 10.1.2009, blz. 1 . BIJLAGE „BIJLAGE X De in artikel 2, lid 2, van Verordening (EG) nr. 4/2009 bedoelde administratieve autoriteiten zijn: — in Letland, het alimentatiewaarborgfonds („Uzturlīdzekļu Garantiju Fonds”); — in Finland, de sociale dienst („Sosiaalilautakunta/Socialnämnd”); — in Zweden, de tenuitvoerleggingsinstantie („Kronofogdemyndigheten”); — in het Verenigd Koninkrijk: a) in Engeland en Wales en Schotland, het Ministerie van Werk en Pensioenen („Department for Work and Pensions”), met inbegrip van het administratieve kantoor voor kinderbescherming („Child Support Agency”) en voor onderhoudsverplichtingen („Child Maintenance Service”); b) in Noord-Ierland, de afdeling onderhoudsverplichtingen („Child Maintenance Service”). ”",
  "source": "EUR LEX"
}