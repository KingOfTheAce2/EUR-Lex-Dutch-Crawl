{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0875:NL:HTML\">",
  "content": "EUR-Lex - 31999D0875 - NL Avis juridique important | 31999D0875 1999/875/EG: Besluit van de Raad van 21 december 1999 betreffende de voorlopige toepassing van de overeenkomst tussen de Europese Gemeenschap en de Voormalige Joegoslavische Republiek Macedonië inzake de handel in textielproducten Publicatieblad Nr. L 344 van 31/12/1999 blz. 0001 - 0001 BESLUIT VAN DE RAAD van 21 december 1999 betreffende de voorlopige toepassing van de overeenkomst tussen de Europese Gemeenschap en de Voormalige Joegoslavische Republiek Macedonië inzake de handel in textielproducten (1999/875/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133, in samenhang met artikel 300, lid 2, eerste zin, Gelet op het voorstel van de Commissie, Overwegende hetgeen volgt: (1) De Commissie heeft namens de Europese Gemeenschap onderhandelingen gevoerd over een bilaterale overeenkomst inzake de handel in textielproducten met de voormalige Joegoslavische Republiek Macedonië. (2) Deze overeenkomst moet voorlopig worden toegepast met ingang van 1 januari 2000 totdat de procedures zijn voltooid die voor het sluiten van de overeenkomst noodzakelijk zijn, mits zij op wederkerige basis door de voormalige Joegoslavische Republiek Macedonië wordt toegepast, BESLUIT: Enig artikel De overeenkomst tussen de Europese Gemeenschap en de Voormalige Joegoslavische Republiek Macedonië inzake de handel in textielproducten wordt voorlopig toegepast met ingang van 1 januari 2000 totdat de procedures zijn voltooid die voor het sluiten van de overeenkomst noodzakelijk zijn, mits zij op wederkerige basis door de voormalige Joegoslavische Republiek Macedonië wordt toegepast(1). De tekst van de overeenkomst is aan dit besluit gehecht. Gedaan te Brussel, 21 december 1999. Voor de Raad De voorzitter T. HALONEN (1) De datum met ingang waarvan de overeenkomst voorlopig wordt toegepast, wordt bekendgemaakt in het Publicatieblad van de Europese Gemeenschappen, C-reeks.",
  "source": "EUR LEX"
}