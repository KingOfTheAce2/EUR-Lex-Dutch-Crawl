{
  "url": "http://www.w3.org/1999/xhtml\">",
  "content": "L_2007202NL.01001901.xml 3.8.2007 NL Publicatieblad van de Europese Unie L 202/19 BESLUIT VAN DE RAAD van 22 maart 2007 betreffende de ondertekening en de voorlopige toepassing van een protocol bij de Partnerschaps- en Samenwerkingsovereenkomst (PSO) tussen de Europese Gemeenschappen en hun lidstaten, en de Republiek Moldavië, in verband met de toetreding van de Republiek Bulgarije en Roemenië tot de PSO (2007/546/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 44, lid 2, artikel 47, lid 2, laatste zin, en de artikelen 55, 57, lid 2, 71, 80, lid 2, 93, 94, 133 en 181 A, in samenhang met artikel 300, lid 2, eerste alinea, tweede zin, en artikel 300, lid 3, eerste alinea, Gelet op het Verdrag betreffende de toetreding van de Republiek Bulgarije en Roemenië tot de Europese Unie, en met name op artikel 4, lid 3, Gelet op de Akte van Toetreding van Bulgarije en Roemenië, en met name op artikel 6, lid 2, Gezien het voorstel van de Commissie, Overwegende hetgeen volgt: (1) Op 23 oktober 2006 machtigde de Raad de Commissie namens de Europese Gemeenschap en haar lidstaten met de Republiek Moldavië te onderhandelen over een protocol bij de Partnerschaps- en Samenwerkingsovereenkomst tussen de Europese Gemeenschappen en de Republiek Moldavië ( 1 ) , teneinde rekening te houden met de toetreding van de Republiek Bulgarije en Roemenië tot de Europese Unie. (2) Onder voorbehoud van mogelijke sluiting op een later tijdstip moet het op 22 februari 2007 geparafeerde protocol worden ondertekend namens de Europese Gemeenschappen en hun lidstaten. (3) Het protocol moet op voorlopige basis worden toegepast vanaf 1 januari 2007, in afwachting van de procedures voor de formele sluiting, BESLUIT: Artikel 1 De voorzitter van de Raad wordt gemachtigd de persoon of personen aan te wijzen die bevoegd is of zijn om namens de Europese Gemeenschappen en hun lidstaten over te gaan tot de ondertekening van het protocol bij de Partnerschaps- en Samenwerkingsovereenkomst (PSO) tussen de Europese Gemeenschappen en hun lidstaten, en de Republiek Moldavië, in verband met de toetreding van de Republiek Bulgarije en Roemenië tot de PSO, onder voorbehoud van mogelijke sluiting op een later tijdstip. De tekst van het protocol is aan dit besluit gehecht. Artikel 2 In afwachting van zijn inwerkingtreding wordt het protocol op voorlopige basis toegepast vanaf 1 januari 2007. Gedaan te Brussel, 22 maart 2007. Voor de Raad De voorzitter W. TIEFENSEE ( 1 ) PB L 181 van 24.6.1998, blz. 3 .",
  "source": "EUR LEX"
}