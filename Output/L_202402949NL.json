{
  "url": "http://www.w3.org/1999/xhtml\">",
  "content": "L_202402949NL.000101.fmx.xml Publicatieblad van de Europese Unie NL L-serie 2024/2949 2.12.2024 BESLUIT (EU) 2024/2949 VAN DE COMMISSIE van 29 november 2024 tot verlenging van het mandaat van drie huidige leden en tot benoeming van vijf nieuwe leden van het Europees Raadgevend Comité voor de statistiek DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit nr. 234/2008/EG van het Europees Parlement en de Raad van 11 maart 2008 tot oprichting van het Europees Raadgevend Comité voor de statistiek en tot intrekking van Besluit 91/116/EEG van de Raad ( 1 ) , en met name artikel 4, lid 1, punt a), en artikel 5, Overwegende hetgeen volgt: (1) Het Europees Raadgevend Comité voor de statistiek (“het Comité”) bestaat uit 24 leden. (2) Overeenkomstig artikel 4, lid 1, punt a), van Besluit nr. 234/2008/EG worden twaalf leden van het Comité benoemd door de Commissie, na raadpleging van het Europees Parlement en de Raad. (3) Bij Besluit 2019/C 63/05 ( 2 ) van 14 februari 2019 heeft de Commissie acht leden van het comité benoemd voor een termijn van vijf jaar. (4) Een van deze acht leden is afgetreden en is voor de verdere duur van hun ambtstermijn vervangen overeenkomstig Besluit (EU) 2021/722 van de Commissie ( 3 ) . (5) Het mandaat van de acht leden is afgelopen op 8 mei 2024. Drie van de leden hebben ingestemd met de verlenging van hun mandaat. (6) De lidstaten hebben de Commissie op haar verzoek een lijst verstrekt met kandidaten met gevestigde kwalificaties op het gebied van statistiek, met het oog op de benoeming van de nieuwe leden van het comité. (7) De Commissie heeft er bij de selectie van die vijf leden op gelet dat gebruikers, respondenten en andere belanghebbenden bij de statistieken van de Unie (met inbegrip van de wetenschappelijke wereld, sociale partners en het maatschappelijk middenveld) gelijkelijk vertegenwoordigd zijn. (8) De Commissie heeft het Europees Parlement en de Raad geraadpleegd over de verlenging van mandaten en de nieuwe benoemingen, en deze instellingen hebben een positief advies uitgebracht, HEEFT HET VOLGENDE BESLUIT VASTGESTELD: Artikel 1 Het mandaat van mevrouw Marie Bohata, mevrouw Audronė Jakaitiene en de heer Peter van der Heijden als lid van het Europees Raadgevend Comité voor de statistiek wordt verlengd voor een termijn van vijf jaar, die ingaat op 1 december 2024 en eindigt op 30 november 2029. Artikel 2 De heer Arne C. Bathke, de heer Kai Carstensen, de heer Jani Erola, de heer Jānis Hermanis en de heer Pedro Magalhães worden benoemd tot lid van het Europees Raadgevend Comité voor de statistiek, voor een termijn die ingaat op 1 december 2024 en eindigt op 30 november 2029. Artikel 3 Dit besluit treedt in werking op de derde dag na die van de bekendmaking ervan in het Publicatieblad van de Europese Unie . Gedaan te Brussel, 29 november 2024. Voor de Commissie De voorzitter Ursula VON DER LEYEN ( 1 ) PB L 73 van 15.3.2008, blz. 13 , ELI: http://data.europa.eu/eli/dec/2008/234(1)/oj. ( 2 ) Besluit 2019/C 63/05 van de Commissie van 14 februari 2019 tot benoeming van acht leden van het Europees Raadgevend Comité voor de statistiek ( PB C 63 van 18.2.2019, blz. 4 ). ( 3 ) Besluit (EU) 2021/722 van de Commissie van 3 mei 2021 tot verlenging van het mandaat van drie huidige leden van het Europees Raadgevend Comité voor de statistiek en tot benoeming van twee nieuwe leden ( PB L 154 van 4.5.2021 blz. 5 , ELI: http://data.europa.eu/eli/dec/2021/722/oj ). ELI: http://data.europa.eu/eli/dec/2024/2949/oj ISSN 1977-0758 (electronic edition)",
  "source": "EUR LEX"
}