{
  "url": "http://www.w3.org/1999/xhtml\">",
  "content": "L_2015284NL.01018101.xml 30.10.2015 NL Publicatieblad van de Europese Unie L 284/181 GEDELEGEERD BESLUIT (EU) 2015/1958 VAN DE COMMISSIE van 1 juli 2015 betreffende de toepasselijke systemen voor de beoordeling en verificatie van de prestatiebestendigheid van geosynthetisch materiaal en aanverwante producten op grond van Verordening (EU) nr. 305/2011 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 60, onder h), Overwegende hetgeen volgt: (1) De procedure om te verklaren dat geosynthetisch materiaal en aanverwante producten conform de toepasselijke technische specificaties zijn, is vastgesteld in Beschikking 96/581/EG van de Commissie ( 2 ) . (2) In Beschikking 96/581/EG zijn geen gedetailleerde criteria vastgesteld voor de keuze van systemen voor de beoordeling en verificatie van de prestatiebestendigheid wat het brandgedrag van geosynthetisch materiaal en aanverwante producten betreft. (3) De in bijlage V bij Verordening (EU) nr. 305/2011 vastgestelde systemen zijn geschikter om de prestaties van geosynthetisch materiaal en aanverwante producten te beoordelen. Dit moet fabrikanten een efficiëntere toegang tot de interne markt bieden, wat het concurrentievermogen van de hele bouwindustrie bevordert. (4) Omwille van de duidelijkheid en de transparantie moet Beschikking 96/581/EG worden ingetrokken en vervangen, HEEFT HET VOLGENDE BESLUIT VASTGESTELD: Artikel 1 Dit besluit is van toepassing op het in bijlage I genoemde geosynthetisch materiaal en aanverwante producten. Artikel 2 De prestatiebestendigheid van het in artikel 1 bedoelde geosynthetisch materiaal en aanverwante producten wordt met betrekking tot de essentiële kenmerken ervan overeenkomstig de in bijlage II vastgestelde systemen beoordeeld en geverifieerd. Artikel 3 Beschikking 96/581/EG wordt ingetrokken. Verwijzingen naar de ingetrokken beschikking worden gelezen als verwijzingen naar dit besluit. Artikel 4 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 1 juli 2015. Voor de Commissie De voorzitter Jean-Claude JUNCKER ( 1 ) PB L 88 van 4.4.2011, blz. 5 . ( 2 ) Beschikking 96/581/EG van de Commissie van 24 juni 1996 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor geotextiel ( PB L 254 van 8.10.1996, blz. 59 ). BIJLAGE I BETROKKEN PRODUCTEN Dit besluit is van toepassing op: 1. Geosynthetisch materiaal (membranen en textiel) dat wordt gebruikt voor scheiding, bescherming, afwatering, filtratie of grondwapening 2. Geocomposietmaterialen die worden gebruikt voor scheiding, bescherming, afwatering, filtratie of grondwapening 3. Geomatten die worden gebruikt voor scheiding, bescherming, afwatering, filtratie of grondwapening 4. Geomembranen die worden gebruikt voor scheiding, bescherming, afwatering, filtratie of grondwapening 5. Geonetten die worden gebruikt voor scheiding, bescherming, afwatering, filtratie of grondwapening BIJLAGE II SYSTEMEN VOOR DE BEOORDELING EN VERIFICATIE VAN DE PRESTATIEBESTENDIGHEID De systemen voor de beoordeling en verificatie van de prestatiebestendigheid zijn als volgt van toepassing op de onder dit besluit vallende producten, rekening houdend met hun essentiële kenmerken: Tabel 1 Voor alle essentiële kenmerken met uitzondering van brandgedrag Producten Essentiële kenmerken Toepasselijk systeem voor de beoordeling en verificatie van de prestatiebestendigheid zoals vastgesteld in bijlage V bij Verordening (EU) nr. 305/2011 Geosynthetisch materiaal (membranen en textiel), geocomposietmaterialen, geomatten, geomembranen en geonetten die worden gebruikt voor scheiding, bescherming, afwatering, filtratie of grondwapening Voor alle essentiële kenmerken met uitzondering van brandgedrag 2+ Tabel 2 Uitsluitend voor brandgedrag De systemen voor beoordeling en verificatie van prestatiebestendigheid zijn als volgt bepaald voor alle in de eerste kolom van tabel 1 genoemde producten, afhankelijk van hun subfamilies: Subfamilies van producten Toepasselijke systemen voor de beoordeling en verificatie van de prestatiebestendigheid zoals vastgesteld in bijlage V bij Verordening (EU) nr. 305/2011 Producten waarbij in een duidelijk identificeerbare fase van het productieproces een verbetering van hun materiaalgedrag bij brand wordt bewerkstelligd (bv. door toevoeging van brandvertragende middelen of beperking van de organische stoffen) 1 Producten waarvoor een toepasselijke Europese rechtsgrondslag bestaat om hun materiaalgedrag bij brand te classificeren zonder het te testen 4 Producten die niet behoren tot de in de rijen 1 en 2 genoemde subfamilies 3",
  "source": "EUR LEX"
}