{
  "url": "http://www.w3.org/1999/xhtml\">",
  "content": "C_2013037NL.01002801.xml 9.2.2013 NL Publicatieblad van de Europese Unie C 37/28 BESLUIT VAN DE COMMISSIE van 14 januari 2013 tot voordracht van drie uit de publieke sector afkomstige leden van de raad van toezicht van de European Financial Reporting Advisory Group 2013/C 37/06 DE EUROPESE COMMISSIE, Gezien het Verdrag betreffende de werking van de Europese Unie, Overwegende hetgeen volgt: (1) Overeenkomstig Verordening (EG) nr. 1606/2002 van het Europees Parlement en de Raad van 19 juli 2002 betreffende de toepassing van internationale standaarden voor jaarrekeningen ( 1 ) moet een technisch comité voor financiële verslaglegging de Commissie bijstand en deskundigheid leveren bij de beoordeling van internationale standaarden voor jaarrekeningen. De rol van dat technisch comité voor financiële verslaglegging wordt vervuld door de raad van toezicht van de European Financial Reporting Advisory Group (EFRAG). (2) De EFRAG is in 2001 opgericht door de Europese vertegenwoordigende organisaties van opstellers van jaarrekeningen, beleggers, investeerders en boekhoudkundige beroepen die een rol spelen in het proces van de financiële verslaggeving. (3) De raad van toezicht van de EFRAG bestaat onder meer uit vier uit de publieke sector afkomstige leden die specifiek zijn geselecteerd op basis van hun ervaring met beleidsvorming op nationaal of Europees niveau. Overeenkomstig punt 3.2 van bijlage 1 bij de statuten van de EFRAG, die sinds 11 juni 2009 van kracht zijn, is het aan de Commissie om deze uit de publieke sector afkomstige leden voor te dragen. De leden van de raad van toezicht van de EFRAG worden door de algemene vergadering van de EFRAG benoemd. (4) In haar mededeling van 26 februari 2010 heeft de Commissie het voor interne markt en diensten verantwoordelijke Commissielid gemachtigd om in het kader van de tenuitvoerlegging van Verordening (EG) nr. 1606/2002 namens haar en onder haar verantwoordelijkheid maatregelen te nemen met het oog op de voordracht voor een volledige ambtstermijn van uit de publieke sector afkomstige leden van de raad van toezicht van de EFRAG ( 2 ) . (5) Na een openbare oproep tot kandidaatstelling ( 3 ) heeft de Commissie drie kandidaten geselecteerd voor voordracht als uit de publieke sector afkomstig lid van de raad van toezicht van de EFRAG, BESLUIT: Enig artikel De Commissie draagt hierbij de volgende personen voor voor benoeming als uit de publieke sector afkomstig lid van de raad van toezicht van de European Financial Reporting Advisory Group: Carlo BIANCHERI Adriana DUȚESCU Carlos SORIA SENDRA Gedaan te Brussel, 14 januari 2013. Voor de Commissie Michel BARNIER Lid van de Commissie ( 1 ) PB L 243 van 11.9.2002, blz. 1 . ( 2 ) SEC(2010) 229; PV(2010) 1907 final van 3 maart 2010, punt 14.5. ( 3 ) PB C 93 van 30.3.2012, blz. 32 .",
  "source": "EUR LEX"
}