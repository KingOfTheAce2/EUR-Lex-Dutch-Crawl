{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0865:NL:HTML\">",
  "content": "EUR-Lex - 31997R0865 - NL Avis juridique important | 31997R0865 Verordening (EG) nr. 865/97 van de Commissie van 14 mei 1997 tot vaststelling van een uitvoerbelasting in de sector granen Publicatieblad Nr. L 123 van 15/05/1997 blz. 0023 - 0024 VERORDENING (EG) Nr. 865/97 VAN DE COMMISSIE van 14 mei 1997 tot vaststelling van een uitvoerbelasting in de sector granen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1766/92 van de Raad van 30 juni 1992 houdende een gemeenschappelijke ordening der markten in de sector granen (1), laatstelijk gewijzigd bij Verordening (EG) nr. 923/96 van de Commissie (2), en met name op artikel 16, Overwegende dat in artikel 16 van Verordening (EEG) nr. 1766/92 is bepaald dat, wanneer de noteringen of de prijzen op de wereldmarkt voor bepaalde producten het peil bereiken van de communautaire prijzen en deze toestand kan voortduren en ernstiger worden en hierdoor de markt van de Gemeenschap wordt verstoord of dreigt te worden verstoord, passende maatregelen kunnen worden getroffen; dat in artikel 15 van Verordening (EG) nr. 1501/95 van de Commissie (3), laatstelijk gewijzigd bij Verordening (EG) nr. 95/96 (4), is bepaald dat, wanneer bovenbedoelde voorwaarden zijn vervuld, een uitvoerbelasting kan worden vastgesteld die naar bestemming kan worden gedifferentieerd; Overwegende dat de wereldmarktprijzen voor zachte tarwe en harde tarwe het peil van de communautaire prijzen hebben bereikt en dat de tendens is dat deze prijzen nog verder zullen stijgen; dat dit kan leiden tot te grote uitvoer van zachte tarwe, meel van zachte tarwe en van spelt en meel van mengkoren, voor gries en griesmeel van zachte tarwe en van spelt, evenals voor harde tarwe, meel van harde tarwe en gries en griesmeel van harde tarwe uit de Gemeenschap; dat daarom is besloten om voor deze producten een uitvoerbelasting vast te stellen van een zodanig niveau dat verstoring van de markt van de Gemeenschap wordt voorkomen; Overwegende dat de bepalingen van Verordening (EEG) nr. 120/89 van de Commissie (5), laatstelijk gewijzigd bij Verordening (EG) nr. 2194/96 (6), en met name van artikel 3 van de verordening, van toepassing zijn; Overwegende dat het ComitÃ© van beheer voor granen geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 De uitvoerbelasting zoals bedoeld in artikel 15 van Verordening (EG) nr. 1501/95 wordt vastgesteld op het in de bijlage bij deze verordening vermelde bedrag. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 mei 1997. Voor de Commissie Franz FISCHLER Lid van de Commissie (1) PB nr. L 181 van 1. 7. 1992, blz. 21. (2) PB nr. L 126 van 24. 5. 1996, blz. 37. (3) PB nr. L 147 van 30. 6. 1995, blz. 7. (4) PB nr. L 18 van 24. 1. 1996, blz. 10. (5) PB nr. L 16 van 20. 1. 1989, blz. 19. (6) PB nr. L 293 van 16. 11. 1996, blz. 3. BIJLAGE >RUIMTE VOOR DE TABEL>",
  "source": "EUR LEX"
}