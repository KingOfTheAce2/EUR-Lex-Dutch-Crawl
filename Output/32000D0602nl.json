{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0602:NL:HTML\">",
  "content": "EUR-Lex - 32000D0602 - NL Avis juridique important | 32000D0602 2000/602/EG: Besluit van de Raad van 28 september 2000 betreffende de sluiting van een Overeenkomst tussen de Europese Gemeenschap en het Koninkrijk Noorwegen betreffende de deelneming van Noorwegen aan de werkzaamheden van het Europees Waarnemingscentrum voor drugs en drugsverslaving Publicatieblad Nr. L 257 van 11/10/2000 blz. 0023 - 0023 Besluit van de Raad van 28 september 2000 betreffende de sluiting van een Overeenkomst tussen de Europese Gemeenschap en het Koninkrijk Noorwegen betreffende de deelneming van Noorwegen aan de werkzaamheden van het Europees Waarnemingscentrum voor drugs en drugsverslaving (2000/602/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 308, in samenhang met artikel 300, lid 2, eerste alinea, tweede zin, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) Artikel 13 van Verordening (EEG) nr. 302/93 van de Raad van 8 februari 1993 tot oprichting van een Europees Waarnemingscentrum voor drugs en drugsverslaving(3) bepaalt dat het Centrum open staat voor deelneming door derde landen die het belang van de Gemeenschap en van haar lidstaten bij de doelstellingen en het werk van het Waarnemingscentrum delen. (2) Een Overeenkomst tussen de Europese Gemeenschap en Noorwegen betreffende de deelneming van dit land aan het Europees Waarnemingscentrum voor drugs en drugsverslaving, waarover de Commissie namens de Gemeenschap heeft onderhandeld, moet worden goedgekeurd, BESLUIT: Artikel 1 De Overeenkomst tussen de Europese Gemeenschap en het Koninkrijk Noorwegen betreffende de deelneming van Noorwegen aan de werkzaamheden van het Europees Waarnemingscentrum voor drugs en drugsverslaving wordt namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is namens de Europese Gemeenschap de overeenkomst te ondertekenen en de kennisgeving te doen door middel van de diplomatieke nota bedoeld in artikel 12 van de overeenkomst(4). Gedaan te Brussel, 28 september 2000. Voor de Raad De voorzitter D. Vaillant (1) PB C 376 E van 28.12.1999, blz. 58. (2) Advies uitgebracht op 16 juni 2000 (nog niet verschenen in het Publicatieblad). (3) PB L 36 van 12.2.1993, blz. 1. Overeenkomst gewijzigd bij Verordening (EG) nr. 3294/94 (PB L 341 van 30.12.1994, blz. 7). (4) De datum van inwerkingtreding van de overeenkomst zal door het secretariaat-generaal van de Raad bekend worden gemaakt in het Publicatieblad van de Europese Gemeenschappen.",
  "source": "EUR LEX"
}