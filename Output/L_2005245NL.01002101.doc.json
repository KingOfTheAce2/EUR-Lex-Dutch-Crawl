{
  "url": "http://www.w3.org/1999/xhtml\">",
  "content": "L_2005245NL.01002101.xml 21.9.2005 NL Publicatieblad van de Europese Unie L 245/21 BESCHIKKING VAN DE COMMISSIE van 16 september 2005 tot wijziging van Beschikking 2004/459/EG tot goedkeuring van een overgangsmaatregel ten behoeve van bepaalde inrichtingen in de melksector in Hongarije (Kennisgeving geschied onder nummer C(2005) 3455) (Voor de EER relevante tekst) (2005/662/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Toetredingsakte van de Tsjechische Republiek, Estland, Cyprus, Letland, Litouwen, Hongarije, Malta, Polen, Slovenië en Slowakije ( 1 ) , en met name op artikel 42, Overwegende hetgeen volgt: (1) Aan Hongarije is een overgangsperiode toegestaan voor bepaalde melkinrichtingen, die zijn opgenomen in de bijlage bij Beschikking 2004/459/EG van de Commissie van 29 april 2004 tot goedkeuring van een overgangsmaatregel ten behoeve van bepaalde inrichtingen in de melksector in Hongarije ( 2 ) . (2) Uit een officiële verklaring van de bevoegde Hongaarse autoriteit blijkt dat bepaalde inrichtingen hun moderniseringsproces hebben voltooid en nu volledig aan het Gemeenschapsrecht voldoen. Bovendien hebben sommige inrichtingen hun activiteiten gestaakt. (3) Een beperkt aantal inrichtingen heeft aanzienlijke inspanningen geleverd om aan de structurele eisen van het Gemeenschapsrecht te voldoen. Wegens uitzonderlijke technische moeilijkheden zijn deze inrichtingen echter niet in staat hun moderniseringsproces binnen de voorgeschreven termijn af te ronden. Daarom is het gerechtvaardigd deze inrichtingen extra tijd te geven om het moderniseringsproces te voltooien. (4) De bijlage bij Beschikking 2004/459/EG moet daarom dienovereenkomstig worden gewijzigd. Ter wille van de duidelijkheid moet de bijlage worden vervangen. (5) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2004/459/EG wordt vervangen door de tekst van de bijlage bij deze beschikking. Artikel 2 Deze beschikking is gericht tot de lidstaten. Gedaan te Brussel, op 16 september 2005. Voor de Commissie Markos KYPRIANOU Lid van de Commissie ( 1 ) PB L 236 van 23.9.2003, blz. 33 . ( 2 ) PB L 156 van 30.4.2004, blz. 68 , Beschikking gerectificeerd in PB L 202 van 7.6.2004, blz. 55 . BIJLAGE Melkinrichtingen waarvoor een overgangsmaatregel geldt Veterinair erkenningsnummer Naam en adres van de inrichting Sector melk Activiteit van de inrichtingen Melk en producten op basis van melk Datum waarop aan de voorschriften moet zijn voldaan 1. 02502 Cosinus Gamma Kft. Sajtüzem, Kunszentmiklós, Bács × 31.12.2005 2. 13513 Drávatej Kft., Barcs, Somogy × 31.12.2005 3. 16518 Dámtej Kft., Tamási, Tolna × 31.12.2005 4. 18520 Gici sajt Kft., Gic, Veszprém × 31.12.2005",
  "source": "EUR LEX"
}