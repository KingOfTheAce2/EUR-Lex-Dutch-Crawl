{
  "url": "http://www.w3.org/1999/xhtml\"><!--",
  "content": "L_2014343NL.01004801.xml 28.11.2014 NL Publicatieblad van de Europese Unie L 343/48 UITVOERINGSBESLUIT VAN DE COMMISSIE van 26 november 2014 houdende wijziging van Beschikking 2005/820/EG, Euratom waarbij aan de Slowaakse Republiek toestemming wordt gegeven om voor de berekening van de btw-grondslag van de eigen middelen statistische gegevens over eerdere jaren dan het voorlaatste en ramingen te gebruiken (Kennisgeving geschied onder nummer C(2014) 8934) (Slechts de tekst in de Slowaakse taal is authentiek) (2014/852/EU, Euratom) DE EUROPESE COMMISSIE, Gezien het Verdrag betreffende de werking van de Europese Unie, Gezien het Verdrag tot oprichting van de Europese Gemeenschap voor Atoomenergie, Gezien Verordening (EEG, Euratom) nr. 1553/89 van de Raad van 29 mei 1989 betreffende de definitieve uniforme regeling voor de inning van de eigen middelen uit de belasting over de toegevoegde waarde ( 1 ) , en met name artikel 6, lid 3, tweede streepje, Na raadpleging van het Raadgevend Comité voor de eigen middelen, Overwegende hetgeen volgt: (1) Op grond van artikel 390 van Richtlijn 2006/112/EG van de Raad ( 2 ) mag Slowakije, onder de voorwaarden die in deze lidstaat op de datum van zijn toetreding bestonden, vrijstelling blijven verlenen voor de handelingen die zijn omschreven in bijlage X, deel B, punt 10, van die richtlijn, zolang dezelfde vrijstelling wordt toegepast in één van de lidstaten die op 30 april 2004 lid van de Gemeenschap waren; die handelingen moeten in aanmerking worden genomen voor de bepaling van de btw-grondslag van de eigen middelen. (2) In zijn antwoord van 27 augustus 2014 op de brief van 14 februari 2014 van de Commissie ten aanzien van de vereenvoudiging van de inspecties van de eigen middelen uit de btw, heeft Slowakije de Commissie om toestemming gevraagd om een vast percentage van de intermediaire grondslag te gebruiken voor de berekening van de btw-grondslag van de eigen middelen voor de in bijlage X, deel B, punt 10, van Richtlijn 2006/112/EG genoemde handelingen voor de begrotingsjaren 2014 tot en met 2020. Slowakije heeft aangetoond dat het historische percentage in de loop der tijd stabiel is gebleven. Slowakije moet derhalve toestemming krijgen om de btw-grondslag van de eigen middelen te berekenen met gebruikmaking van een vast percentage overeenkomstig de door de Commissie verstuurde brief. (3) Uit overwegingen van transparantie en rechtszekerheid is het aangewezen de geldigheidsduur van de machtiging in de tijd te beperken. (4) Het is derhalve passend Beschikking 2005/820/EG, Euratom van de Commissie ( 3 ) dienovereenkomstig te wijzigen, HEEFT HET VOLGENDE BESLUIT VASTGESTELD: Artikel 1 In Beschikking 2005/820/EG, Euratom wordt het volgende artikel 2 bis ingevoegd: „Artikel 2 bis In afwijking van artikel 2 van deze beschikking mag Slowakije voor de berekening van de btw-grondslag van de eigen middelen van 1 januari 2014 tot en met 31 december 2020 0,16 % van de intermediaire grondslag gebruiken ten behoeve van de in bijlage X, deel B, punt 10, van Richtlijn 2006/112/EG van de Raad ( *1 ) bedoelde handelingen (personenvervoer). ( *1 ) Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( PB L 347 van 11.12.2006, blz. 1 ).”\n                        \" . Artikel 2 Dit besluit is gericht tot de Slowaakse Republiek. Gedaan te Brussel, 26 november 2014. Voor de Commissie Kristalina GEORGIEVA Vicevoorzitter ( 1 ) PB L 155 van 7.6.1989, blz. 9 . ( 2 ) Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de toegevoegde waarde ( PB L 347 van 11.12.2006, blz. 1 ). ( 3 ) Beschikking 2005/820/EG, Euratom van de Commissie van 21 november 2005 waarbij aan de Slowaakse Republiek toestemming wordt gegeven om voor de berekening van de btw-grondslag van de eigen middelen statistische gegevens over eerdere jaren dan het voorlaatste en ramingen te gebruiken ( PB L 305 van 24.11.2005, blz. 41 ).",
  "source": "EUR LEX"
}