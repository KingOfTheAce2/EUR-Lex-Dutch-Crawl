{
  "url": "http://www.w3.org/1999/xhtml\">",
  "content": "L_2012006NL.01000101.xml 10.1.2012 NL Publicatieblad van de Europese Unie L 6/1 BESLUIT VAN DE RAAD van 20 december 2011 tot intrekking van Besluit 2011/491/EU betreffende de ondertekening, namens de Europese Unie, en de voorlopige toepassing van het Protocol tussen de Europese Unie en het Koninkrijk Marokko tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap en het Koninkrijk Marokko (2012/15/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 2, juncto artikel 218, lid 5, Gezien het voorstel van de Europese Commissie ( 1 ) , Overwegende hetgeen volgt: (1) Het Protocol tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap en het Koninkrijk Marokko (hierna „het protocol” genoemd) is sinds 28 februari 2011 voorlopig van toepassing op grond van Besluit 2011/491/EU van de Raad ( 2 ) . (2) In antwoord op het verzoek van de Raad van 15 juli 2011 op grond van artikel 218, lid 6, onder a), van het Verdrag betreffende de werking van de Europese Unie heeft het Europees Parlement op 14 december 2011 gestemd tegen de sluiting van het protocol door de Raad. (3) Bijgevolg dient Besluit 2011/491/EU te worden ingetrokken en dient het Koninkrijk Marokko overeenkomstig artikel 25, lid 2, van het Verdrag van Wenen inzake het verdragenrecht ervan in kennis te worden gesteld dat de voorlopige toepassing van het protocol wordt beëindigd, HEEFT HET VOLGENDE BESLUIT VASTGESTELD: Artikel 1 Besluit 2011/491/EU betreffende de ondertekening, namens de Europese Unie, en de voorlopige toepassing van het Protocol tussen de Europese Unie en het Koninkrijk Marokko tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap en het Koninkrijk Marokko, wordt ingetrokken. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) om het Koninkrijk Marokko er overeenkomstig artikel 25, lid 2, van het Verdrag van Wenen inzake het verdragenrecht van in kennis te stellen dat de Europese Unie niet langer voornemens is partij bij het protocol te worden. Die kennisgeving wordt gedaan bij brief. De tekst van de brief is aan dit besluit gehecht. Artikel 3 Dit besluit treedt in werking op de datum waarop het wordt aangenomen. Artikel 4 Dit besluit wordt bekendgemaakt in het Publicatieblad van de Europese Unie . Gedaan te Brussel, 20 december 2011. Voor de Raad De voorzitter M. DOWGIELEWICZ ( 1 ) Doc. ST 18774/11 PECHE 411 — COM(2011) 939 definitief. ( 2 ) PB L 202 van 5.8.2011, blz. 1 . BIJLAGE Excellentie, Onder verwijzing naar het op 25 februari 2011 geparafeerde Protocol tussen de Europese Unie en het Koninkrijk Marokko tot vaststelling van de vangstmogelijkheden en de financiële tegenprestatie waarin is voorzien bij de Partnerschapsovereenkomst inzake visserij tussen de Europese Gemeenschap en het Koninkrijk Marokko, wat betreft de voorlopige toepassing ervan zoals overeengekomen in artikel 12 van het protocol en van kracht geworden op grond van de ondertekening van het protocol door beide partijen op 13 juli 2011: stelt de Europese Unie het Koninkrijk Marokko overeenkomstig artikel 25, lid 2, van het Verdrag van Wenen inzake het verdragenrecht ervan in kennis dat zij niet langer voornemens is partij te worden bij het bovengenoemde protocol. Met de meeste hoogachting, Namens de Europese Unie , K. OSTRZYNIEWSKA",
  "source": "EUR LEX"
}