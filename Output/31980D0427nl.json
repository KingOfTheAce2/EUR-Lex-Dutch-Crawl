{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0427:NL:HTML\">",
  "content": "EUR-Lex - 31980D0427 - NL Avis juridique important | 31980D0427 80/427/EEG: Beschikking van de Commissie van 28 maart 1980 tot wijziging van de Beschikkingen 74/581/EEG en 76/627/EEG met betrekking tot de wijze van betaling van de in het kader van de Richtlijnen 72/159/EEG, 72/160/EEG, 72/161/EEG en 75/268/EEG toegekende bijstand van het EOGFL Publicatieblad Nr. L 102 van 19/04/1980 blz. 0024 - 0025 Bijzondere uitgave in het Fins: Hoofdstuk 3 Deel 12 blz. 0016 Bijzondere uitgave in het Grieks: Hoofdstuk 03 Deel 28 blz. 0120 Bijzondere uitgave in het Zweeds: Hoofdstuk 3 Deel 12 blz. 0016 Bijzondere uitgave in het Spaans: Hoofdstuk 03 Deel 17 blz. 0239 Bijzondere uitgave in het Portugees: Hoofdstuk 03 Deel 17 blz. 0239 BESCHIKKING VAN DE COMMISSIE  van 28 maart 1980  tot wijziging van de Beschikkingen 74/581/EEG en 76/627/EEG met betrekking tot de wijze van betaling van de in het kader van de Richtlijnen 72/159/EEG, 72/160/EEG, 72/161/EEG en 75/268/EEG toegekende bijstand van het EOGFL  (80/427/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), en met name op artikel 21, lid 4, Gelet op Richtlijn 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur (2), en met name op artikel 12, lid 4, Gelet op Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn (3), en met name op artikel 14, lid 4, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (4), en met name op artikel 13, Overwegende dat het aantal gemeenschappelijke acties steeds toeneemt en dat de daarmee gemoeide bedragen aanzienlijker worden, zodat de Lid-Staten hebben verzocht om versnelling van de procedures voor de vergoeding uit de afdeling Oriëntatie van het EOGFL van de door de Lid-Staten in het kader van de Richtlijnen 72/159/EEG, 72/160/EEG, 72/161/EEG en 75/268/EEG verleende steun ; dat dit verzoek in verband met de geconstateerde ontwikkeling billijk lijkt; Overwegende dat de bepalingen van de Beschikkingen 74/581/EEG (5) en 76/627/EEG (6) van de Commissie op grond waarvan de bijstand uit de afdeling Oriëntatie van het EOGFL wordt uitgekeerd in de vorm van een voorschot en van een latere betaling van het nog verschuldigde saldo, derhalve zodanig moeten worden gewijzigd dat het mogelijk wordt het volledige bijstandsbedrag ineens uit te keren, op voorwaarde dat het door de Lid-Staat ingediende verzoek om vergoeding aan de gestelde voorwaarden voldoet; Overwegende dat bijzondere bepalingen moeten worden vastgesteld voor het geval dat het oorspronkelijk uitgekeerde bedrag lager of hoger is dan de werkelijk verschuldigde vergoeding, zulks om de toestand na afloop van het grondig onderzoek van het verzoek om vergoeding te kunnen regulariseren; Overwegende dat de in deze beschikking vervatte maatregelen in overeenstemming zijn met het advies van het Comité van het Fonds, HEEFT DE VOLGENDE BESCHIKKING GEGEVEN: Artikel 1 Artikel 4 van Beschikking 74/581/EEG wordt gelezen: \"Artikel 4 1. Uitgaande van de in de verzoeken om vergoeding vervatte gegevens, besluit de Commissie vóór 1 november over het totale bedrag van de gevraagde vergoeding, voor zover het verzoek volledig is en in de vereiste vorm binnen de vastgestelde termijn is ingediend. De vergoeding kan op grond van deze bepaling slechts worden uitgekeerd, wanneer het verzoek geen onmiddellijk bezwaar ontmoet met betrekking tot de juistheid van de daarin vervatte gegevens en met betrekking tot de regelmatigheid van de uitgaven in het licht van de geldende voorschriften. Indien aan deze voorwaarden niet is voldaan, wordt het uit te keren bedrag dienovereenkomstig verlaagd, na overleg met de betrokken Lid-Staat. 2. Wanneer uit het grondige onderzoek van het verzoek om vergoeding blijkt dat het overeenkomstig lid 1 uitgekeerde bedrag niet het werkelijk verschuldigde bedrag is, wordt zo spoedig mogelijk, dat wil zeggen doorgaans in het kader van de daaropvolgende vergoedingsprocedure, tot regularisatie overgegaan. Wanneer het uit te keren bedrag van de daaropvolgende vergoeding lager is dan het ten onrechte uitgekeerde bedrag van de vorige vergoeding of (1)PB nr. L 96 van 23.4.1972, blz. 1. (2)PB nr. L 96 van 23.4.1972, blz. 9. (3)PB nr. L 96 van 23.4.1972, blz. 15. (4)PB nr. L 128 van 19.5.1975, blz. 1. (5)PB nr. L 320 van 29.11.1974, blz. 1. (6)PB nr. L 222 van 14.8.1976, blz. 37.   wanneer de betrokken Lid-Staat geen verzoeken om vergoeding uit hoofde van dat boekjaar indient, betaalt hij het verschuldigde bedrag binnen de door de Commissie vast te stellen termijn terug.\". Artikel 2 Artikel 5 van Beschikking 76/627/EEG wordt gelezen: \"Artikel 5 1. Uitgaande van de in de verzoeken om vergoeding vervatte gegevens, besluit de Commissie vóór 1 november over het totale bedrag van de gevraagde vergoeding, voor zover het verzoek volledig is en in de vereiste vorm binnen de vastgestelde termijn is ingediend. De vergoeding kan op grond van deze bepaling slechts worden uitgekeerd, wanneer het verzoek geen onmiddellijk bezwaar ontmoet met betrekking tot de juistheid van de daarin vervatte gegevens en met betrekking tot de regelmatigheid van de uitgaven in het licht van de geldende voorschriften. Indien aan deze voorwaarden niet is voldaan, wordt het uit te keren bedrag dienovereenkomstig verlaagd, na overleg met de betrokken Lid-Staat. 2. Wanneer uit het grondige onderzoek van het verzoek om vergoeding blijkt dat het overeenkomstig lid 1 uitgekeerde bedrag niet het werkelijk verschuldigde bedrag is, wordt zo spoedig mogelijk, dat wil zeggen doorgaans in het kader van de daaropvolgende vergoedingsprocedure, tot regularisatie overgegaan. Wanneer het uit te keren bedrag van de daaropvolgende vergoeding lager is dan het ten onrechte uitgekeerde bedrag van de vorige vergoeding of wanneer de betrokken Lid-Staaat geen verzoeken om vergoeding uit hoofde van dat boekjaar indient, betaalt hij het verschuldigde bedrag binnen de door de Commissie vast te stellen termijn terug.\". Artikel 3 Deze beschikking is gericht tot de Lid-Staten. Gedaan te Brussel, 28 maart 1980. Voor de Commissie Finn GUNDELACH Vice-Voorzitter",
  "source": "EUR LEX"
}