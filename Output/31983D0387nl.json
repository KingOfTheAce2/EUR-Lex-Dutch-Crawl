{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0387:NL:HTML\">",
  "content": "EUR-Lex - 31983D0387 - NL Avis juridique important | 31983D0387 83/387/EEG: Beschikking van de Commissie van 29 juli 1983 houdende goedkeuring van het programma tot stimulering van de landbouwontwikkeling in bepaalde gebieden van Griekenland, overeenkomstig Verordening (EEG) nr. 1975/82 van de Raad (Slechts de tekst in de Griekse taal is authentiek) Publicatieblad Nr. L 222 van 13/08/1983 blz. 0043 - 0043 ***** BESCHIKKING  VAN DE COMMISSIE van 29 juli 1983 houdende goedkeuring van het programma tot stimulering van de landbouwontwikkeling in bepaalde gebieden van Griekenland, overeenkomstig Verordening (EEG) nr. 1975/82 van de Raad (Slechts de tekst in de Griekse taal is authentiek) (83/387/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1975/82 van de Raad van 19 juli 1982 tot stimulering van de landbouwontwikkeling in bepaalde gebieden van Griekenland (1), en met name op artikel 3, Overwegende dat de Griekse Regering op 21 maart 1983 het programma van de werkzaamheden en de andere activiteiten voor de ontwikkeling van de bergstreken en probleemgebieden in 22 districten van Griekenland heeft medegedeeld; Overwegende dat voornoemd programma alle gegevens, bepalingen en maatregelen als bedoeld in artikel 2 van Verordening (EEG) nr. 1975/82 bevat, waaruit kan worden opgemaakt dat de doeleinden van die verordening kunnen worden bereikt; Overwegende dat het Comité van het EOGFL over de financiële aspecten is geraadpleegd; Overwegende dat, overeenkomstig artikel 19 van genoemde verordening, in overleg met de Griekse Regering bepaald moet worden op welke wijze de Commissie over de voortgang van de ontwikkelingsactie op de hoogte wordt gehouden; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Het op 21 maart 1983 door de Griekse Regering, overeenkomstig Verordening (EEG) nr. 1975/82 medegedeelde programma van de werkzaamheden en de andere activiteiten voor de ontwikkeling van de bergstreken en de probleemgebieden in 22 districten van Griekenland, wordt goedgekeurd. Artikel 2 De Griekse Regering brengt jaarlijks vóór 1 juli verslag uit over de uitvoering van het in het vorige artikel genoemde programma. In het verslag moeten met name worden vermeld: - een beschrijving van de stand van de werkzaamheden van de in het programma genoemde maatregelen als vermeld in artikel 1 van Verordening (EEG) nr. 1975/82 voor het voorbije kalenderjaar; - de opgave van de in het betrokken kalenderjaar gedane uitgaven, vergezeld van het in artikel 20, lid 1, van Verordening (EEG) nr. 1975/82 bedoelde bewijs en aanduiding van de financieringsbronnen waarvan gebruik is gemaakt; - indien het tijdschema voor de uitvoering van de werken en voor de aan het programma verbonden uitgaven niet kon worden nageleefd: de redenen van de achterstand. Artikel 3 Deze beschikking is gericht tot de Helleense Republiek. Gedaan te Brussel, 29 juli 1983. Voor de Commissie Poul DALSAGER Lid van de Commissie (1) PB nr. L 214 van 22. 7. 1982, blz. 1.",
  "source": "EUR LEX"
}