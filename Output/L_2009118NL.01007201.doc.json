{
  "url": "http://www.w3.org/1999/xhtml\">",
  "content": "L_2009118NL.01007201.xml 13.5.2009 NL Publicatieblad van de Europese Unie L 118/72 VERORDENING (EG) N r. 388/2009 VAN DE COMMISSIE van 12 mei 2009 tot vaststelling van uitvoeringsbepalingen van Verordening (EG) nr. 1234/2007 van de Raad ten aanzien van de invoer- en uitvoerregeling voor verwerkte producten op basis van granen en rijst (Gecodificeerde versie) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („Integrale-GMO-verordening”) ( 1 ) , en met name op de artikelen 143, 170 en 187 in combinatie met artikel 4, Overwegende hetgeen volgt: (1) Verordening (EG) nr. 1518/95 van de Commissie van 29 juni 1995 tot vaststelling van uitvoeringsbepalingen van de Verordeningen (EEG) nr. 1418/76 en (EEG) nr. 1766/92 van de Raad ten aanzien van de invoer- en uitvoerregeling voor verwerkte producten op basis van granen en rijst en tot wijziging van Verordening (EG) nr. 1162/95 houdende bijzondere uitvoeringsbepalingen inzake het stelsel van invoer- en uitvoercertificaten in de sector granen en rijst ( 2 ) is ingrijpend gewijzigd ( 3 ) . Ter wille van de duidelijkheid en een rationele ordening van de tekst dient tot codificatie van deze verordening te worden overgegaan. (2) Ter nakoming van de internationale verplichtingen van de Gemeenschap dienen regels voor de toepassing van de invoerrechten en de restituties in het handelsverkeer met derde landen te worden vastgesteld voor verwerkte producten op basis van granen en rijst met uitzondering evenwel van mengvoeders, waarvoor bijzondere regels worden vastgesteld. (3) De restitutie moet het verschil overbruggen tussen de prijzen van de producten in de Gemeenschap en de wereldmarktprijzen. Daartoe dienen de criteria voor de bepaling van de restitutie te worden vastgesteld, waarbij het in hoofdzaak gaat om de prijzen van de basisproducten in en buiten de Gemeenschap en om de mogelijkheden en voorwaarden voor de verkoop van de verwerkte producten op de wereldmarkt. (4) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Voor de toepassing van deze verordening wordt verstaan onder: a)   „verwerkte producten”: de producten of productgroepen die zijn aangegeven in: b)   „basisproducten”: de in bijlage I, deel I, punten a) en b), bij Verordening (EG) nr. 1234/2007 vermelde granen, alsmede breukrijst, bedoeld in bijlage I, deel II, punt b), bij genoemde verordening. Artikel 2 1.   Bij het bepalen van de restitutie die voor de verwerkte producten kan worden toegekend, wordt met name rekening gehouden met: a) de ontwikkeling van de prijzen van de basisproducten in de Gemeenschap en op de wereldmarkt; b) de voor de vervaardiging van het betrokken product benodigde hoeveelheden van de basisproducten en, in voorkomend geval, het feit dat deze laatste onderling verwisselbaar zijn; c) de eventuele cumulatie van restituties voor verschillende producten die met hetzelfde verwerkingsprocedé uit eenzelfde basisproduct zijn vervaardigd; d) de mogelijkheden en voorwaarden voor de verkoop van de verwerkte producten op de wereldmarkt. 2.   De restituties worden ten minste eenmaal per maand vastgesteld. Artikel 3 1.   De restitutie wordt aangepast overeenkomstig de artikelen 14 en 15 van Verordening (EG) nr. 1342/2003 van de Commissie ( 4 ) . De aanpassing geschiedt door de restitutie te verhogen of te verlagen met het uit elk van de aanpassingen als bedoeld in artikel 14, leden 1 en 3, van Verordening (EG) nr. 1342/2003 voortvloeiende bedrag per ton basisproduct, vermenigvuldigd met de coëfficiënt die voor het betrokken verwerkte product in kolom 4 van bijlage I bij deze verordening is aangegeven. 2.   Voor de toepassing van artikel 164, lid 4, en artikel 166, eerste alinea, van Verordening (EG) nr. 1234/2007 wordt het bedrag nul niet als een restitutie beschouwd, zodat de in artikel 15, lid 1, van Verordening (EG) nr. 1342/2003 bedoelde aanpassing in dit geval niet van toepassing is. Artikel 4 1.   De lidstaten delen de Commissie elke dag vóór 15.00 uur (Brusselse tijd) mede voor welke hoeveelheden uitvoercertificaten zijn aangevraagd. 2.   Voor de verwerkte producten op basis van granen en rijst die in artikel 162, lid 1, onder b), van Verordening (EG) nr. 1234/2007 zijn genoemd, delen de lidstaten de Commissie voor elke productcode als vastgesteld in bijlage I bij Verordening (EEG) nr. 3846/87 van de Commissie ( 5 ) , uiterlijk op woensdag van elke week voor de voorgaande week mede voor welke hoeveelheden certificaten zijn afgegeven, waarbij onderscheid wordt gemaakt tussen de met een restitutie en de zonder restitutie uit te voeren producten. Artikel 5 1.   Wanneer voor een of meer producten is voldaan aan de voorwaarden als bedoeld in artikel 187 van Verordening (EG) nr. 1234/2007, kan de Commissie de volgende maatregelen nemen: a) toepassing van een uitvoerheffing. Deze heffing wordt eenmaal per week door de Commissie vastgesteld. Zij kan naar bestemming worden gedifferentieerd; b) volledige of gedeeltelijke schorsing van de afgifte van uitvoercertificaten; c) volledige of gedeeltelijke afwijzing van de in behandeling zijnde aanvragen om uitvoercertificaten. 2.   De in lid 1, onder a), bedoelde uitvoerheffing is die welke geldt op de dag waarop de douaneformaliteiten worden vervuld. Op een tegelijk met de certificaataanvraag ingediend verzoek van de belanghebbende wordt evenwel voor uitvoer tijdens de geldigheidsduur van het betrokken certificaat de uitvoerheffing toegepast die gold op de dag waarop de certificaataanvraag is ingediend. 3.   De Commissie brengt haar besluit ter kennis van de lidstaten en maakt het openbaar. Artikel 6 Zo nodig worden de methoden om het as-, vet- en zetmeelgehalte te bepalen, het denatureringsprocedé en alle andere analysemethoden die nodig zijn om deze verordening ten aanzien van de invoer- of uitvoerregeling toe te passen, vastgesteld volgens de in artikel 195, lid 2, van Verordening (EG) nr. 1234/2007 bedoelde procedure. Artikel 7 Verordening (EG) nr. 1518/95 wordt ingetrokken. Verwijzingen naar de ingetrokken verordening gelden als verwijzingen naar de onderhavige verordening en worden gelezen volgens de concordantietabel in bijlage III. Artikel 8 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2009. Voor de Commissie De voorzitter José Manuel BARROSO ( 1 ) PB L 299 van 16.11.2007, blz. 1 . ( 2 ) PB L 147 van 30.6.1995, blz. 55 . ( 3 ) Zie bijlage II. ( 4 ) PB L 189 van 29.7.2003, blz. 12 . ( 5 ) PB L 366 van 24.12.1987, blz. 1 . BIJLAGE I GN-code /productcode Omschrijving Basisproduct Coëfficiënt 1 2 3 4 1102 Meel van granen, andere dan van tarwe of van mengkoren: 1102 20 10 9200 Maïsmeel van een gehalte aan vetstoffen van ten hoogste 1,3 gewichtspercent en met een gehalte aan ruwe celstof, berekend op de droge stof, van ten hoogste 0,8 gewichtspercent Maïs 1,40 1102 20 10 9400 Maïsmeel met een gehalte aan vetstoffen van meer dan 1,3 gewichtspercent en ten hoogste 1,5 gewichtspercent en met een gehalte aan ruwe celstof, berekend op de droge stof, van ten hoogste 1 gewichtspercent Maïs 1,20 1102 20 90 9200 Maïsmeel met een gehalte aan vetstoffen van meer dan 1,5 gewichtspercent en ten hoogste 1,7 gewichtspercent en met een gehalte aan ruwe celstof, berekend op de droge stof, van ten hoogste 1 gewichtspercent Maïs 1,20 1102 90 10 9100 Ander van gerst, met een asgehalte, berekend op de droge stof, van ten hoogste 0,9 gewichtspercent en met een gehalte aan ruwe celstof, berekend op de droge stof, van ten hoogste 0,9 gewichtspercent Gerst 1,50 1102 90 10 9900 Ander van gerst, ander Gerst 1,02 1102 90 30 9100 Ander van haver, met een asgehalte, berekend op de droge stof, van ten hoogste 2,3 gewichtspercenten en met een gehalte aan ruwe celstof, berekend op de droge stof, van ten hoogste 1,8 gewichtspercent, met een vochtgehalte van 11 % of minder en waarvan de peroxydase praktisch onwerkzaam is Haver 1,80 1103 Gries, griesmeel en pellets van granen: 1103 13 10 9100 Gries en griesmeel van maïs, met een gehalte aan vetstoffen van ten hoogste 0,9 gewichtspercent en met een gehalte aan ruwe celstof, berekend op de droge stof, van ten hoogste 0,6 gewichtspercent Maïs 1,80 1103 13 10 9300 Gries en griesmeel van maïs, met een gehalte aan vetstoffen van meer dan 0,9 gewichtspercent en ten hoogste 1,3 gewichtspercent en met een gehalte aan ruwe celstof, berekend op de droge stof, van ten hoogste 0,8 gewichtspercent Maïs 1,40 1103 13 10 9500 Gries en griesmeel van maïs, met een gehalte aan vetstoffen van meer dan 1,3 gewichtspercent en ten hoogste 1,5 gewichtspercent en met een gehalte aan ruwe celstof, berekend op de droge stof, van ten hoogste 1 gewichtspercent Maïs 1,20 1103 13 90 9100 Ander gries en griesmeel van maïs, met een gehalte aan vetstoffen van meer dan 1,5 gewichtspercent en ten hoogste 1,7 gewichtspercent en met een gehalte aan ruwe celstof, berekend op de droge stof, van ten hoogste 1 gewichtspercent Maïs 1,20 1103 19 10 9000 Gries en griesmeel van rogge Rogge 1,00 1103 19 30 9100 Gries en griesmeel van gerst, met een asgehalte, berekend op de droge stof, van ten hoogste 1 gewichtspercent en met een gehalte aan ruwe celstof, berekend op de droge stof, van ten hoogste 0,9 gewichtspercent Gerst 1,55 1103 19 40 9100 Gries en griesmeel van haver, met een asgehalte, berekend op de droge stof, van ten hoogste 2,3 gewichtspercenten en met een gehalte aan doppen van 0,1 gewichtspercent of minder, met een vochtgehalte van 11 % of minder en waarvan de peroxydase praktisch onwerkzaam is Haver 1,80 1103 20 20 9000 Pellets van gerst Gerst 1,02 1103 20 60 9000 Pellets van tarwe Tarwe 1,02 1104 Op andere wijze bewerkte granen (bijvoorbeeld gepeld, geplet, in vlokken, gepareld, gesneden of gebroken), andere dan rijst bedoeld bij post 1006; graankiemen, ook indien geplet, in vlokken of gemalen: 1104 12 90 9100 Granen van haver, in vlokken, met een asgehalte, berekend op de droge stof, van ten hoogste 2,3 gewichtspercenten, met een gehalte aan doppen van 0,1 gewichtspercent of minder, met een vochtgehalte van 12 % of minder en waarvan de peroxydase praktisch onwerkzaam is Haver 2,00 1104 12 90 9300 Granen van haver, in vlokken, met een asgehalte, berekend op de droge stof, van ten hoogste 2,3 gewichtspercenten, met een gehalte aan doppen van meer dan 0,1 gewichtspercent en minder dan 1,5 gewichtspercent, met een vochtgehalte van 12 % of minder en waarvan de peroxydase praktisch onwerkzaam is Haver 1,60 1104 19 10 9000 Granen, geplet of in vlokken, van tarwe Tarwe 1,02 1104 19 50 9110 Granen van maïs, in vlokken, met een gehalte aan vetstoffen, berekend op de droge stof, van ten hoogste 0,9 gewichtspercent en met een gehalte aan ruwe celstof, berekend op de droge stof, van ten hoogste 0,7 gewichtspercent Maïs 1,60 1104 19 50 9130 Granen van maïs, in vlokken, met een gehalte aan vetstoffen, berekend op de droge stof, van meer dan 0,9 gewichtspercent en ten hoogste 1,3 gewichtspercent en met een gehalte aan ruwe celstof, berekend op de droge stof, van ten hoogste 0,8 gewichtspercent Maïs 1,30 1104 19 69 9100 Granen van gerst, in vlokken, met een asgehalte, berekend op de droge stof, van ten hoogste 1 gewichtspercent en met een gehalte aan ruwe celstof, berekend op de droge stof, van ten hoogste 0,9 gewichtspercent Gerst 1,50 1104 22 20 9100 Granen van haver, gepeld, met een asgehalte, berekend op de droge stof, van ten hoogste 2,3 gewichtspercenten en met een gehalte aan doppen van 0,5 gewichtspercent of minder, met een vochtgehalte van 11 % of minder en waarvan de peroxydase praktisch onwerkzaam is Haver 1,60 1104 22 30 9100 Granen van haver, gepeld en gesneden of gebroken („grutten”), met een asgehalte, berekend op de droge stof, van ten hoogste 2,3 gewichtspercenten en met een gehalte aan doppen van 0,1 gewichtspercent of minder, met een vochtgehalte van 11 % of minder en waarvan de peroxydase praktisch onwerkzaam is Haver 1,70 1104 23 10 9100 Granen van maïs, gepeld, al dan niet gesneden of gebroken, met een gehalte aan vetstoffen, berekend op de droge stof, van ten hoogste 0,9 gewichtspercent en met een gehalte aan ruwe celstof, berekend op de droge stof, van ten hoogste 0,6 gewichtspercent („grutten”) Maïs 1,50 1104 23 10 9300 Granen van maïs, gepeld, al dan niet gesneden of gebroken, met een gehalte aan vetstoffen, berekend op de droge stof, van meer dan 0,9 gewichtspercent en ten hoogste 1,3 gewichtspercent en met een gehalte aan ruwe celstof, berekend op de droge stof, van ten hoogste 0,8 gewichtspercent („grutten”) Maïs 1,15 1104 29 01 9100 Granen van gerst, gepeld, met een asgehalte, berekend op de droge stof, van ten hoogste 1 gewichtspercent en met een gehalte aan ruwe celstof, berekend op de droge stof, van ten hoogste 0,9 gewichtspercent Gerst 1,50 1104 29 03 9100 Granen van gerst, gepeld en gesneden of gebroken („grutten”), met een asgehalte, berekend op de droge stof, van ten hoogste 1 gewichtspercent en met een gehalte aan ruwe celstof, berekend op de droge stof, van ten hoogste 0,9 gewichtspercent Gerst 1,50 1104 29 05 9100 Granen van gerst, gepareld, met een asgehalte, berekend op de droge stof, van ten hoogste 1 gewichtspercent (zonder talk) — 1e categorie Gerst 2,00 1104 29 05 9300 Granen van gerst, met een asgehalte, berekend op de droge stof, van ten hoogste 1 gewichtspercent (zonder talk) — 2e categorie Gerst 1,60 1104 29 11 9000 Granen van tarwe, gepeld, niet gesneden of gebroken Tarwe 1,02 1104 29 51 9000 Granen van tarwe, gepeld, enkel gebroken Tarwe 1,00 1104 29 55 9000 Granen van rogge, gepeld, enkel gebroken Rogge 1,00 1104 30 10 9000 Tarwekiemen, ook indien geplet, in vlokken of gemalen Tarwe 0,25 1104 30 90 9000 Kiemen van andere granen, ook indien geplet, in vlokken of gemalen Maïs 0,25 1107 Mout, ook indien gebrand: 1107 10 11 000 Niet gebrand, van tarwe, in de vorm van meel Tarwe 1,78 1107 10 91 000 Niet gebrand, ander, in de vorm van meel Gerst 1,78 1108 Zetmeel en inuline: 1108 11 00 9200 Tarwezetmeel met een drogestofgehalte van ten minste 87 % en een zuiverheid in de droge stof van ten minste 97 % Tarwe 2,00 1108 11 00 9300 Tarwezetmeel met een drogestofgehalte van ten minste 84 %, doch minder dan 87 %, en een zuiverheid in de droge stof van ten minste 97 % Tarwe 2,00 1108 12 00 9200 Maïszetmeel met een drogestofgehalte van ten minste 87 % en een zuiverheid in de droge stof van ten minste 97 % Maïs 1,60 1108 12 00 9300 Maïszetmeel met een drogestofgehalte van ten minste 84 %, doch minder dan 87 %, en een zuiverheid in de droge stof van ten minste 97 % Maïs 1,60 1108 13 00 9200 Aardappelzetmeel met een drogestofgehalte van ten minste 80 % en een zuiverheid in de droge stof van ten minste 97 % Maïs 1,60 1108 13 00 9300 Aardappelzetmeel met een drogestofgehalte van ten minste 77 %, doch minder dan 80 %, en een zuiverheid in de droge stof van ten minste 97 % Maïs 1,60 1108 19 10 9200 Rijstzetmeel met een drogestofgehalte van ten minste 87 % en een zuiverheid in de droge stof van ten minste 97 % Rijst 1,52 1108 19 10 9300 Rijstzetmeel met een drogestofgehalte van ten minste 84 %, doch minder dan 87 %, en een zuiverheid in de droge stof van ten minste 97 % Rijst 1,52 1702 Andere suiker, chemisch zuivere lactose, glucose en fructose (levulose) daaronder begrepen, in vaste vorm; suikerstroop, niet gearomatiseerd en zonder toegevoegde kleurstoffen; kunsthonig, ook indien met natuurhonig vermengd; karamel: 1702 30 50 9000 Glucose en glucosestroop, in droge toestand geen of minder dan 20 gewichtspercenten fructose bevattend, andere dan isoglucose, in wit kristallijn poeder, ook indien geagglomereerd Maïs 2,09 1702 30 90 9000 Glucose en glucosestroop, in droge toestand geen of minder dan 20 gewichtspercenten fructose bevattend, andere dan isoglucose, andere Maïs 1,60 1702 40 90 9000 Glucose en glucosestroop, in droge toestand 20 of meer doch minder dan 50 gewichtspercenten fructose bevattend, met uitzondering van invertsuiker, andere Maïs 1,60 1702 90 50 9100 Maltodextrine, in witte vaste vorm, ook indien geagglomereerd Maïs 2,09 1702 90 50 9900 Andere maltodextrine en maltodextrinestroop Maïs 1,60 1702 90 75 9000 Karamel, in poeder, ook indien geagglomereerd Maïs 2,19 1702 90 79 9000 Karamel, andere Maïs 1,52 2106 90 55 9000 Producten voor menselijke consumptie, elders genoemd noch elders onder begrepen, gearomatiseerd of met toegevoegde kleurstoffen van glucose en van maltodextrine Maïs 1,60 BIJLAGE II Ingetrokken verordening met de wijziging ervan Verordening (EG) nr. 1518/95 van de Commissie ( PB L 147 van 30.6.1995, blz. 55 ) Verordening (EG) nr. 2993/95 van de Commissie ( PB L 312 van 23.12.1995, blz. 25 ) BIJLAGE III Concordantietabel Verordening (EG) nr. 1518/95 De onderhavige verordening — Artikel 1, aanhef Artikel 1, lid 1, aanhef Artikel 1, onder a) Artikel 1, lid 1, onder a) Artikel 1, onder a), punt i) Artikel 1, lid 1, onder b) Artikel 1, onder a), punt ii) Artikel 1, lid 2 Artikel 1, onder b) Artikel 2 Artikel 2 Artikel 3 Artikel 3 Artikel 4 Artikel 4 Artikel 5 Artikel 5 Artikel 6 Artikel 6 Artikel 7 — Artikel 8 — — Artikel 7 Artikel 9 Artikel 8 Bijlage Bijlage I — Bijlage II — Bijlage III",
  "source": "EUR LEX"
}