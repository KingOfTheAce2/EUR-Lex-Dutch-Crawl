{
  "url": "http://www.w3.org/1999/xhtml\"><!--",
  "content": "LI2020027NL.01002101.xml 1.2.2020 NL Publicatieblad van de Europese Unie LI 27/21 BESLUIT (EU) 2020/141 VAN DE EUROPESE CENTRALE BANK van 22 januari 2020 tot wijziging van Besluit ECB/2010/29 betreffende uitgifte van eurobankbiljetten (ECB/2020/7) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, met name artikel 128, lid 1, Gezien de statuten van het Europees Stelsel van centrale banken en van de Europese Centrale Bank, en met name artikel 16, Overwegende hetgeen volgt: (1) Op 29 maart 2017 heeft het Verenigd Koninkrijk van Groot-Brittannië en Noord-Ierland (het “Verenigd Koninkrijk”) kennisgegeven van zijn voornemen om zich uit de Europese Unie terug te trekken krachtens artikel 50 van het Verdrag betreffende de Europese Unie. Het Verdrag betreffende de Europese Unie en het Verdrag betreffende de werking van de Europese Unie zullen niet meer van toepassing zijn op het Verenigd Koninkrijk met ingang van de datum volgend op de datum bedoeld in artikel 1, lid 1, van Besluit (EU) 2019/1810 van de Europese Raad van 29 oktober 2019 ( 1 ) . Na de terugtrekking van het Verenigd Koninkrijk uit de Europese Unie is de Bank of England (BoE) niet langer een nationale centrale bank van een lidstaat en dientengevolge van het Europees Stelsel van centrale banken. Besluit (EU) 2020/137 van de Europese Centrale Bank (ECB/2020/3) ( 2 ) voorziet in de aanpassing van de verdeelsleutel voor de inschrijving op het kapitaal van de Europese Centrale Bank (ECB) (hierna de “kapitaalverdeelsleutel” genoemd) overeenkomstig artikel 29.3 en artikel 29.4 van de statuten van het Europees Stelsel van centrale banken en van de Europese Centrale Bank en stelt met ingang van 1 februari 2020 de aan de nationale centrale banken toegewezen nieuwe wegingen in de aangepaste kapitaalverdeelsleutel vast (hierna de “wegingen in de kapitaalverdeelsleutel” genoemd). (2) Artikel 1, onder d), van Besluit ECB/2010/29 ( 3 ) definieert de “verdeelsleutel voor de toedeling van bankbiljetten” en verwijst naar bijlage I bij dat besluit, waarin de sinds 1 januari 2019 toepasselijke verdeelsleutel voor de toedeling van bankbiljetten is opgenomen. Aangezien nieuwe wegingen in de kapitaalverdeelsleutel zullen gelden met ingang van 1 februari 2020, moet Besluit ECB/2010/29 worden gewijzigd om de verdeelsleutel voor de toedeling van bankbiljetten vanaf die datum te bepalen, HEEFT HET VOLGENDE BESLUIT VASTGESTELD: Artikel 1 Wijzigingen 1.   De laatste zin van artikel 1, onder d), van Besluit ECB/2010/29 wordt vervangen door: “Bijlage I bij dit besluit legt de met ingang van 1 februari 2020 toepasselijke verdeelsleutel voor de toedeling van bankbiljetten vast.”. 2.   Bijlage I bij Besluit ECB/2010/29 wordt vervangen door de tekst in de bijlage bij dit besluit. Artikel 2 Inwerkingtreding Dit besluit treedt op 1 februari 2020 in werking. Gedaan te Frankfurt am Main, 22 januari 2020. De president van de ECB Christine LAGARDE ( 1 ) Besluit (EU) 2019/1810 van de Europese Raad, vastgesteld in overeenstemming met het Verenigd Koninkrijk, van 29 oktober 2019 tot verlenging van de in artikel 50, lid 3, VEU bedoelde termijn ( PB L 278I van 30.10.2019, blz. 1 ). ( 2 ) Besluit (EU) 2020/137 van de Europese Centrale Bank van 22 januari 2020 inzake het procentuele aandeel van de nationale centrale banken in de verdeelsleutel voor de inschrijving op het kapitaal van de Europese Centrale Bank en tot intrekking van Besluit (EU) 2019/43 (ECB/2020/3) (zie bladzijde 4 van dit Publicatieblad). ( 3 ) Besluit (EU) 2011/67 van 13 december 2010 betreffende de uitgifte van eurobankbiljetten (ECB 2010/29) ( PB L 35 van 9.2.2011, blz. 26 ). BIJLAGE “BIJLAGE I VERDEELSLEUTEL VOOR TOEDELING VAN BANKBILJETTEN MET INGANG VAN 1 februari 2020 % Europese Centrale Bank 8,0000 Nationale Bank van België/Banque Nationale de Belgique 3,3520 Deutsche Bundesbank 24,2525 Eesti Pank 0,2590 Bank Ceannais na hÉireann/Central Bank of Ireland 1,5580 Bank of Greece 2,2755 Banco de España 10,9705 Banque de France 18,7905 Banca d’Italia 15,6295 Central Bank of Cyprus 0,1980 Latvijas Banka 0,3585 Lietuvos bankas 0,5325 Banque centrale du Luxembourg 0,3030 Bank Ċentrali ta' Malta/Central Bank of Malta 0,0965 De Nederlandsche Bank 5,3915 Oesterreichische Nationalbank 2,6925 Banco de Portugal 2,1535 Banka Slovenije 0,4430 Národná banka Slovenska 1,0535 Suomen Pankki 1,6900 TOTAAL 100,0000 ”",
  "source": "EUR LEX"
}