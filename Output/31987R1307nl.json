{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987R1307:NL:HTML\">",
  "content": "EUR-Lex - 31987R1307 - NL Avis juridique important | 31987R1307 Verordening (Euratom, EGKS, EEG) nr. 1307/87 van de Raad van 11 mei 1987 tot wijziging van Verordening (EGKS, EEG, Euratom) nr. 300/76 tot vaststelling van de categorieën van begunstigden, de voorwaarden voor toekenning en de hoogte van de toeslagen die kunnen worden toegekend aan ambtenaren die hun werkzaamheden verrichten in het kader van een continu- of ploegendienst Publicatieblad Nr. L 124 van 13/05/1987 blz. 0006 - 0006 Bijzondere uitgave in het Fins: Hoofdstuk 1 Deel 2 blz. 0071 Bijzondere uitgave in het Zweeds: Hoofdstuk 1 Deel 2 blz. 0071 ***** VERORDENING  (EURATOM, EGKS, EEG) Nr. 1307/87 VAN DE RAAD van 11 mei 1987 tot wijziging van Verordening (EGKS, EEG, Euratom) nr. 300/76 tot vaststelling van de categorieën van begunstigden, de voorwaarden voor toekenning en de hoogte van de toeslagen die kunnen worden toegekend aan ambtenaren die hun werkzaamheden verrichten in het kader van een continu- of ploegendienst DE RAAD VAN DE EUROPESE GEMEENSCHAPPEN, Gelet op het Statuut van de ambtenaren van de Europese Gemeenschappen en op de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 (1) en laatstelijk gewijzigd bij Verordening (Euratom, EGKS, EEG) nr. 793/87 (2), inzonderheid op artikel 56 bis, tweede alinea, van genoemd Statuut, Gezien het voorstel van de Commissie, ingediend na raadpleging van het Comité voor het Statuut, Overwegende dat het Publikatieblad van de Europese Gemeenschappen doorlopend moet worden verzonden om een adequate verspreiding binnen de gewenste termijn te verzekeren; dat het met deze verzending belaste personeel derhalve één op de vijf weken nachtwerk verricht, met inbegrip van zaterdag, zondag en feestdagen; Overwegende dat het in deze omstandigheden dienstig is dat het toepassingsgebied van Verordening (EGKS, EEG, Euratom) nr. 300/76 (3), laatstelijk gewijzigd bij Verordening (EEG, Euratom, EGKS) nr. 3856/86 (4), wordt uitgebreid tot dit pesoneel, HEEFT DE VOLGENDE VERORDENING VASTGESTELD: Artikel 1 Artikel 1, lid 1, van Verordening (EGKS, EEG, Euratom) nr. 300/76 wordt als volgt gewijzigd: 1. het gedeelte van de eerste alinea dat volgt op het woord »telexdienst\" en dat voorafgaat aan de streepjes, wordt vervangen door: »of aan de verzendingsdienst van het Publikatieblad van de Europese Gemeenschappen en die hun werkzaamheden overeenkomstig artikel 56 bis van het Statuut van de ambtenaren verrichten in het kader van een continu- of ploegendienst, hebben recht op een toeslag van:\"; 2. na het eerste streepje wordt het volgende streepje ingevoegd: »- 12 641 Bfr. indien zij werken in het kader van een dienst met twee ploegen, waarvan één nachtploeg, met inbegrip van zaterdag, zondag en feestdagen.\". Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van de eerste dag van de maand volgende op die in de loop waarvan zij in werking is getreden. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 11 mei 1987. Voor de Raad De Voorzitter M. EYSKENS (1) PB nr. L 56 van 4. 3. 1968, blz. 1. (2) PB nr. L 79 van 21. 3. 1987, blz. 1. (3) PB nr. L 38 van 13. 2. 1976, blz. 1. (4) PB nr. L 359 van 19. 12. 1986, blz. 5.",
  "source": "EUR LEX"
}