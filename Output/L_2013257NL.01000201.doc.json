{
  "url": "http://www.w3.org/1999/xhtml\"><!--",
  "content": "L_2013257NL.01000201.xml 28.9.2013 NL Publicatieblad van de Europese Unie L 257/2 BESLUIT VAN DE RAAD van 23 september 2013 over het namens de Europese Unie in te nemen standpunt in de Bilaterale Raad van toezicht die is opgericht in het kader van de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de reglementering van de burgerluchtvaartveiligheid, met betrekking tot Besluit nr. 0004 tot wijziging van bijlage 1 bij de overeenkomst (2013/475/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) Besluit 2011/719/EU van de Raad van 7 maart 2011 betreffende de sluiting van de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de regulering van de burgerluchtvaartveiligheid ( 1 ) is op 1 mei 2011 in werking getreden. (2) Overeenkomstig artikel 3.C.2 van de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de reglementering van de burgerluchtvaartveiligheid ( 2 ) („de overeenkomst”) mag de bij artikel 3.A van de overeenkomst opgerichte Bilaterale Raad van toezicht de bijlagen bij de overeenkomst wijzigen overeenkomstig artikel 19.B. (3) Overeenkomstig artikel 4, lid 4, van Besluit 2011/719/EU dient het standpunt te worden vastgesteld dat namens de Europese Unie binnen de Bilaterale Raad van toezicht moet worden ingenomen met betrekking tot Besluit nr. 0004 van de Bilaterale Raad van toezicht tot wijziging van bijlage 1 bij de overeenkomst, HEEFT HET VOLGENDE BESLUIT VASTGESTELD: Artikel 1 Het standpunt dat namens de Europese Unie moet worden ingenomen in de Bilaterale Raad van toezicht die is opgericht bij artikel 3.A van de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de reglementering van de burgerluchtvaartveiligheid, met betrekking tot het besluit van de Bilaterale Raad van toezicht tot wijziging van bijlage 1 bij de overeenkomst, wordt gebaseerd op het aan dit besluit gehechte ontwerpbesluit nr. 0004 van de Bilaterale Raad van toezicht. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 23 september 2013. Voor de Raad De voorzitter V. JUKNA ( 1 ) PB L 291 van 9.11.2011, blz. 1 . ( 2 ) PB L 291 van 9.11.2011, blz. 3 . ONTWERP BILATERALE RAAD VAN TOEZICHT op de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de reglementering van de burgerluchtvaartveiligheid Besluit nr. 0004 Overeenkomstig artikel 19.B van de Overeenkomst tussen de Verenigde Staten van Amerika en de Europese Gemeenschap betreffende samenwerking op het gebied van de reglementering van de burgerluchtvaartveiligheid („de overeenkomst”), waarin bepaald is dat de bijlagen bij de overeenkomst kunnen worden gewijzigd door een besluit van de krachtens artikel 3 van de overeenkomst opgerichte Bilaterale Raad van toezicht, besluit de Bilaterale Raad van toezicht hierbij als volgt: 1. Aan bijlage 1 bij de overeenkomst wordt het volgende punt 3.2.11 toegevoegd: „3.2.11 a) Met ingang van 1 januari 2014 mogen de tarieven die technische agentschappen tijdens elk kalenderjaar in rekening brengen aan aanvragers of gereglementeerde entiteiten voor een krachtens punt 3.2.4 door dat technisch agentschap uitgevoerde validering, ter goedkeuring van i) het ontwerp van luchtvaartuigen, luchtvaartuigmotoren, propellers en instrumenten; ii) aanvullende typecertificaten; iii) bepaalde belangrijke wijzigingen van het typeontwerp, zoals beschreven in de technische uitvoeringsprocedures, of iv) geluid- en emissieveranderingen niet hoger liggen dan 95 % van de tarieven die het technisch agentschap tijdens datzelfde kalenderjaar aan de aanvrager of gereglementeerde entiteit zou hebben aangerekend voor de afgifte van een gelijkwaardige goedkeuring van een ontwerp, een aanvullend typecertificaat, een belangrijke wijziging of een geluids- of emissieverandering op basis van een certificeringsproces. b) Tarieven die tijdens een kalenderjaar door een technisch agentschap worden aangerekend aan een aanvrager of gereglementeerde entiteit voor een validering die overeenkomstig punt 3.2.4 door dat technisch agentschap is uitgevoerd, moeten de efficiëntiewinst weerspiegelen die ontstaan is door gebruik te maken van een valideringsproces in plaats van een certificeringsproces. Dergelijke efficiëntiewinsten en de bijbehorende kortingen op de tarieven moeten worden aangetoond met relevante gegevens. De Bilaterale Raad van toezicht zal het onder a) vermelde percentage dan ook periodiek opnieuw beoordelen en eventueel aanpassen aan de hand van een besluit.”. 2. De in punt 3.2.11, onder b), vermelde periodieke beoordeling wordt op verzoek van een van beide partijen uitgevoerd, maar niet vaker dan om de twee jaar. Zoals bepaald in punt 2.2.1 van bijlage 1 bij de overeenkomst wordt de Bilaterale Raad van toezicht bij het uitvoeren van deze beoordelingen en het opstellen van eventuele besluiten bijgestaan door de Raad van toezicht op certificering. De beoordeling en het besluit worden gebaseerd op gegevens die door de technische agentschappen zijn verstrekt. De wijziging wordt van kracht op de datum van de laatste van de onderstaande handtekeningen. Voor de Bilaterale Raad van toezicht: FEDERAL AVIATION ADMINISTRATION EUROPESE COMMISSIE DEPARTMENT OF TRANSPORTATION EUROPESE UNIE UNITED STATES OF AMERICA DOOR : _ DOOR : _ TITEL : Associate Administrator for Aviation Safety TITEL : Directeur, Luchtvaart en Internationale Transportaangelegenheden, directoraat-generaal Mobiliteit en Vervoer DATUM: DATUM: PLAATS : Washington, DC PLAATS : Brussel, België",
  "source": "EUR LEX"
}