{
  "url": "http://www.w3.org/1999/xhtml\">",
  "content": "L_2021180NL.01014701.xml 21.5.2021 NL Publicatieblad van de Europese Unie L 180/147 BESLUIT (EU) 2021/812 VAN DE RAAD van 10 mei 2021 betreffende het standpunt dat namens de Europese Unie moet worden ingenomen in het Associatiecomité in zijn samenstelling voor handelsvraagstukken en in de Associatieraad opgericht krachtens de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds, met betrekking tot een positief advies over het door de regering van Georgië goedgekeurde uitgebreide stappenplan voor de uitvoering van wetgeving inzake overheidsopdrachten en houdende erkenning van de voltooiing van fase 1 van bijlage XVI-B bij die Associatieovereenkomst DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, lid 9, Gezien het voorstel van de Europese Commissie, Overwegende hetgeen volgt: (1) De Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds ( 1 ) (“de overeenkomst”), is door de Unie gesloten bij Besluit (EU) 2016/838 van de Raad ( 2 ) en is op 1 juli 2016 in werking getreden. (2) In Artikel 145, lid 1, van de overeenkomst is bepaald dat Georgië bij het Associatiecomité in zijn samenstelling voor handelsvraagstukken een uitgebreid stappenplan moet indienen voor de uitvoering van de wetgeving inzake overheidsopdrachten in Georgië, met tijdschema’s en termijnen voor alle hervormingen in termen van aanpassing van wetgeving aan het acquis van de Unie. (3) Op grond van artikel 145, lid 2, van de overeenkomst is een positief advies van het Associatiecomité in zijn samenstelling voor handelsvraagstukken vereist voordat het stappenplan als het referentiedocument kan dienen voor de uitvoering van de aanpassing van de Georgische wetgeving inzake overheidsopdrachten aan het acquis van de Unie inzake overheidsopdrachten. (4) Overeenkomstig artikel 146, lid 2, van de overeenkomst dient de aanpassing aan het acquis van de Unie in opeenvolgende fasen uitgevoerd te worden als bepaald in het tijdschema in bijlage XVI-B bij de overeenkomst. De uitvoering van elke fase moet worden geëvalueerd door het Associatiecomité in zijn samenstelling voor handelsvraagstukken, zoals bedoeld in artikel 408, lid 4, van de overeenkomst, en na een positieve evaluatie door dit comité gekoppeld aan wederzijdse verlening van markttoegang als uiteengezet in bijlage XVI-B bij de overeenkomst. (5) Het Associatiecomité in zijn samenstelling voor handelsvraagstukken moet overeenkomstig artikel 11, lid 2, van zijn reglement van orde, dat in bijlage II bij Besluit nr. 1/2014 van de Associatieraad EU-Georgië ( 3 ) is opgenomen, een besluit vaststellen met betrekking tot het door de regering van Georgië goedgekeurde uitgebreide stappenplan alsmede een beoordeling geven van de aanpassing van de Georgische wetgeving aan het acquis van de Unie tot dusver ter voltooiing van fase 1, zoals bepaald in bijlage XVI-B bij de overeenkomst. Dat stappenplan is door de regering van Georgië goedgekeurd bij besluit nr. 536 van de regering van Georgië van 31 maart 2016“betreffende de geplande wijzigingen op het gebied van overheidsopdrachten in overeenstemming met de verplichtingen tussen Georgië en de EU in het kader van de overeenkomst inzake een diepe en brede vrijhandelsruimte”, zoals gewijzigd bij de besluiten van de regering van Georgië nr. 154 van 22 januari 2018 en nr. 974 van 12 juni 2020. (6) Nadat is erkend dat fase 1 is voltooid, als bepaald in bijlage XVI-B bij de overeenkomst, moet de Associatieraad overeenkomstig artikel 11, lid 2, van zijn reglement van orde, dat in bijlage I bij Besluit nr. 1/2014 van de Associatieraad EU-Georgië is vastgesteld, overeenkomstig bijlage XVI-B bij de Overeenkomst een besluit nemen betreffende het verlenen van wederzijdse markttoegang voor leveringen aan centrale overheidsinstanties. (7) Het is passend het standpunt te bepalen dat namens de Unie moet worden ingenomen in het Associatiecomité in zijn samenstelling voor handelsvraagstukken en in de Associatieraad, aangezien de beoogde besluiten voor de Unie bindend zullen zijn, HEEFT HET VOLGENDE BESLUIT VASTGESTELD: Artikel 1 Het namens de Unie in het Associatiecomité in zijn samenstelling voor handelsvraagstukken in te nemen standpunt met betrekking tot het door de regering van Georgië goedgekeurde uitgebreide stappenplan en de voltooiing van fase 1, als bepaald in bijlage XVI-B bij de overeenkomst, is gebaseerd op het ontwerpbesluit van het Associatiecomité in zijn samenstelling voor handelsvraagstukken ( 4 ) . Artikel 2 Het namens de Unie in de Associatieraad in te nemen standpunt met betrekking tot het verlenen van wederzijdse markttoegang overeenkomstig bijlage XVI-B bij de overeenkomst is gebaseerd op het ontwerpbesluit van de Associatieraad ( 4 ) . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 10 mei 2021. Voor de Raad De voorzitter J. BORRELL FONTELLES ( 1 ) PB L 261 van 30.8.2014, blz. 4 . ( 2 ) Besluit (EU) 2016/838 van de Raad van 23 mei 2016 betreffende de sluiting, namens de Europese Unie, van de Associatieovereenkomst tussen de Europese Unie en de Europese Gemeenschap voor Atoomenergie en hun lidstaten, enerzijds, en Georgië, anderzijds ( PB L 141 van 28.5.2016, blz. 26 ). ( 3 ) Besluit nr. 1/2014 van de Associatieraad EU-Georgië van 17 november 2014 tot vaststelling van zijn reglement van orde en van dat van het Associatiecomité en de subcomités [2015/2261] ( PB L 321 van 5.12.2015, blz. 60 ). ( 4 ) Zie document ST 7791/21 op http://register.consilium.europa.eu",
  "source": "EUR LEX"
}