{
  "url": "http://www.w3.org/1999/xhtml\"><!--",
  "content": "L_2022310NL.01001201.xml 1.12.2022 NL Publicatieblad van de Europese Unie L 310/12 BESLUIT (EU) 2022/2341 VAN DE RAAD van 21 november 2022 tot wijziging van Besluit (EU) 2021/1345 met betrekking tot de machtiging tot het openen van onderhandelingen met Colombia en Mexico met het oog op het sluiten van overeenkomsten inzake de handel in biologische producten DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 4, eerste alinea, in samenhang met artikel 218, leden 3 en 4, Gezien de aanbeveling van de Europese Commissie, Overwegende hetgeen volgt: (1) Verordening (EU) 2018/848 van het Europees Parlement en de Raad ( 1 ) biedt de mogelijkheid om de markt van de Unie open te stellen voor biologische producten uit derde landen die in het kader van een handelsovereenkomst zijn erkend als landen met een productiesysteem dat aan dezelfde doelstellingen en beginselen voldoet omdat in het kader van dat systeem voorschriften worden toegepast die hetzelfde conformiteitsniveau garanderen als die van de Unie. (2) De Raad heeft de Commissie bij Besluit (EU) 2021/1345 van de Raad ( 2 ) gemachtigd tot het openen van onderhandelingen over overeenkomsten inzake de handel in biologische producten tussen de Unie en Argentinië, Australië, Canada, Costa Rica, India, Israël, Japan, Nieuw-Zeeland, Tunesië, de Verenigde Staten en Zuid-Korea. (3) De Commissie is de onderhandelingen met Colombia en Mexico uit hoofde van het Besluit van 16 juni 2014 van de Raad ( 3 ) gestart. Dat besluit hield een beperking in van de duur van de onderhandelingen, die niet binnen de gestelde termijn konden worden afgerond. (4) Derhalve moeten onderhandelingen worden geopend met Columbia en Mexico met het oog op het sluiten van overeenkomsten inzake de handel in biologische producten. Die onderhandelingen moeten worden gevoerd overeenkomstig de in het addendum bij Besluit (EU) 2021/1345 opgenomen onderhandelingsrichtsnoeren. (5) Het is dan ook passend Besluit (EU) 2021/1345 te wijzigen om Colombia en Mexico in het toepassingsgebied van dat besluit op te nemen. (6) De onderhandelingsrichtsnoeren in het addendum bij Besluit (EU) 2021/1345 moeten worden gewijzigd om daarin een verwijzing naar Colombia en Mexico op te nemen. (7) Besluit (EU) 2021/1345 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (EU) 2021/1345 wordt als volgt gewijzigd: 1) De titel wordt vervangen door: “Besluit (EU) 2021/1345 van de Raad van 28 juni 2021 houdende machtiging tot het openen van onderhandelingen met Argentinië, Australië, Canada, Colombia, Costa Rica, India, Israël, Japan, Mexico, Nieuw-Zeeland, Tunesië, de Verenigde Staten en Zuid-Korea met het oog op het sluiten van overeenkomsten inzake de handel in biologische producten” . 2) In artikel 1 wordt lid 1 vervangen door: “1.   De Commissie wordt gemachtigd tot het openen van onderhandelingen met Argentinië, Australië, Canada, Colombia, Costa Rica, India, Israël, Japan, Mexico, Nieuw-Zeeland, Tunesië, de Verenigde Staten en Zuid-Korea met het oog op het sluiten van overeenkomsten inzake de handel in biologische producten.” . 3) Het addendum wordt vervangen door de tekst in het addendum bij dit besluit. Artikel 2 Dit besluit is gericht tot de Commissie. Gedaan te Brussel, 21 november 2022. Voor de Raad De voorzitter Z. NEKULA ( 1 ) Verordening (EU) 2018/848 van het Europees Parlement en de Raad van 30 mei 2018 inzake de biologische productie en de etikettering van biologische producten en tot intrekking van Verordening (EG) nr. 834/2007 van de Raad ( PB L 150 van 14.6.2018, blz. 1 ). ( 2 ) Besluit (EU) 2021/1345 van de Raad van 28 juni 2021 houdende machtiging tot het openen van onderhandelingen met Argentinië, Australië, Canada, Costa Rica, India, Israël, Japan, Nieuw-Zeeland, Zuid-Korea, Tunesië en de Verenigde Staten met het oog op het sluiten van overeenkomsten inzake de handel in biologische producten ( PB L 306 van 31.8.2021, blz. 2 ). ( 3 ) Besluit van de Raad van 16 juni 2014 houdende machtiging tot het openen van onderhandelingen over overeenkomsten tussen de Europese Unie en derde landen met betrekking tot de handel in biologische producten (zie document ST 10474/14 op http://register.consilium.europa.eu).",
  "source": "EUR LEX"
}