{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973Y0919(11):NL:HTML\">",
  "content": "EUR-Lex - 31973Y0919(11) - NL Avis juridique important | 31973Y0919(11) Besluit nr. 83 van 22 februari 1973 betreffende de interpretatie van artikel 68, lid 2, van Verordening (EEG) nr. 1408/71 en van artikel 82 van Verordening (EEG) nr. 574/72 inzake de verhoging van werkloosheidsuitkeringen wegens gezinslasten Publicatieblad Nr. C 075 van 19/09/1973 blz. 0014 - 0015 Bijzondere uitgave in het Spaans: Hoofdstuk 05 Deel 2 blz. 0015 Bijzondere uitgave in het Portugees: Hoofdstuk 05 Deel 2 blz. 0015 ++++ BESLUIT Nr . 83 van 22 februari 1973 betreffende de interpretatie van artikel 68 , lid 2 , van Verordening ( EEG ) nr . 1408/71 en van artikel 82 van Verordening ( EEG ) nr . 574/72 inzake de verhoging van werkloosheidsuitkeringen wegens gezinslasten DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS . Gelet op artikel 81 , sub a ) , van Verordening ( EEG ) nr . 1408/71 op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van de Verordeningen ( EEG ) nr . 1408/71 en nr . 574/72 te behandelen , Overwegende dat Besluit nr . 57 bekendgemaakt in het Publikatieblad van de Europese Gemeenschappen nr . 53 van 31 maart 1965 als gevolg van de inwerkingtreding van de Verordeningen ( EEG ) nr . 1408/71 en nr . 574/72 zijn geldigheid heeft verloren , maar dat er in verband met de bepalingen van genoemde verordeningen aanleiding bestaat een nieuw besluit te nemen ; Overwegende dat dient te worden vastgesteld of achterstallige verhogingen van werkloosheidsuitkeringen wegens gezinslasten dienen te worden betaald over het tijdvak voorafgaande aan de datum van afgifte van de verklaring betreffende de gezinsleden die op het grondgebied van een andere Lid-Staat wonen dan die waar het bevoegde orgaan is gevestigd , terwijl deze personen reeds bij de aanvang van het tijdvak waarover werkloosheidsuitkeringen moeten worden verleend , ten laste van de werknemer kwamen ; Overwegende dat krachtens artikel 68 , lid 2 , van Verordening ( EEG ) nr . 1408/71 , wanneer overeenkomstig de wettelijke regeling van een Lid-Staat het bedrag van de werkloosheidsuitkeringen wisselt naar gelang van het aantal gezinsleden , het bevoegde orgaan bij de berekening van de uitkering eveneens rekening houdt met het aantal gezinsleden dat woont op het grondgebied van een andere Lid-Staat dan die waar bedoeld orgaan is gevestigd ; Overwegende dat uit artikel 82 van Verordening ( EEG ) nr . 574/72 voortvloeit dat de werknemer , om in aanmerking te komen voor toepassing van genoemd artikel 68 , lid 2 , van Verordening ( EEG ) nr . 1408/71 , aan het bevoegde orgaan een verklaring dient over te leggen betreffende zijn gezinsleden die hun woonplaats hebben op het grondgebied van een andere Lid-Staat dan die waar het bevoegde orgaan is gevestigd ; dat deze verklaring , die dient te worden afgegeven door het orgaan dat is aangewezen door de bevoegde autoriteit van het land waar de gezinsleden wonen , gedurende twaalf maanden na de datum van afgifte geldig is ; Overwegende dat voor zover de bepalingen van Verordening ( EEG ) nr . 574/72 betrekking hebben op de wijze van toepassing van Verordening ( EEG ) nr . 1408/71 , deze niet kunnen leiden tot een beperking van de rechten welke de werknemers aan de bepalingen van Verordening ( EEG ) nr . 1408/71 ontlenen ; Overwegende dat de overeenkomstig artikel 82 , lid 2 , van Verordening ( EEG ) nr . 574/72 vastgestelde geldigheidsduur van de verklaring , behoudens wijzigingen in de gezinslasten , ontstaan na de afgifte van deze verklaring en waarvan de werknemer onverwijld kennis dient te geven aan het bevoegde orgaan , betekent dat deze lasten geacht worden ongewijzigd te blijven gedurende een tijdvak van 12 maanden te rekenen van de afgifte van de verklaring , maar niet inhoudt dat met deze lasten niet vanaf het begin van het tijdvak waarover werkloosheidsuitkeringen moeten worden verleend , rekening behoort te worden gehouden ; Overwegende dat de verklaringen opgesteld overeenkomstig de door de Administratieve Commissie vastgestelde modelformulieren , een bewijs van de rechten van de werknemer vormen , maar dat de afgifte daarvan geen voorwaarde voor de ontstaan van deze rechten is ; Overwegende dat de verklaringen betreffende de gezinsleden die wonen op het grondgebied van een andere Lid-Staat dan die waar het bevoegde orgaan is gevestigd eerst na de aanvang van het tijdvak waarover werkloosheidsuitkeringen moeten worden verleend , kunnen worden afgegeven , Handelend overeenkomstig artikel 80 , lid 3 , van Verordening ( EEG ) nr . 1408/71 . BESLUIT : 1 . De afgifte van de verklaring E 302 , welke wordt opgesteld na de aanvang van het tijdvak waarover werkloosheidsuitkeringen moeten worden verleend , heeft niet tot gevolg dat de datum van ingang van het recht op verhoogde werkloosheidsuitkeringen wegens gezinslasten welke wordt vastgesteld overeenkomstig de wettelijke regeling van het bevoegde land , wordt uitgesteld . 2 . Dit besluit wordt bekendgemaakt in het Publikatieblad van de Europese Gemeenschappen . Het is van toepassing voor de zes oorspronkelijke Lid-Staten met ingang van 1 oktober 1972 en overeenkomstig het Toetredingsverdrag met ingang van 1 april 1973 voor de drie nieuwe Lid-Staten . De voorzitter van de Administratieve Commissie J . DONIS",
  "source": "EUR LEX"
}