{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976H0002:NL:HTML\">",
  "content": "EUR-Lex - 31976H0002 - NL Avis juridique important | 31976H0002 76/2/EEG: Aanbeveling van de Commissie van 5 december 1975 betreffende de belastingen op wijn Publicatieblad Nr. L 002 van 07/01/1976 blz. 0013 - 0013 Bijzondere uitgave in het Grieks: Hoofdstuk 03 Deel 14 blz. 0141 Bijzondere uitgave in het Spaans: Hoofdstuk 09 Deel 1 blz. 0052 Bijzondere uitgave in het Portugees: Hoofdstuk 09 Deel 1 blz. 0052 ++++ AANBEVELING VAN DE COMMISSIE van 5 december 1975 betreffende de belastingen op wijn ( 76/2/EEG ) Het blijkt dat in bepaalde Lid-Staten een hoge wijnaccijns wordt toegepast . De Commissie heeft bovendien vernomen dat bepaalde Lid-Staten voornemens zijn in de nabije toekomst tot een aanzienlijke verhoging van deze accijns over te gaan of dat zij zulks onlangs reeds hebben gedaan . Het is duidelijk dat bij de huidige situatie in de wijnbouwsector een hoge accijns en , a fortiori , iedere verhoging van deze accijns een nadelige invloed moet hebben op de wijnafzet in de Gemeenschap . In afwachting dat de Raad zijn goedkeuring hecht aan het voorstel van de Commissie voor een richtlijn tot instelling van een geharmoniseerde wijnaccijns met een minimumbedrag van 1 rekeneenheid per hl , blijft het de Lid-Staten bovendien mogelijk de door hen ingestelde wijnaccijns te wijzigen . Om deze redenen en krachtens artikel 155 van het Verdrag tot oprichting van de Europese Economische Gemeenschap , beveelt de Commissie de betrokken Lid-Staten aan : 1 . de door hen ingestelde accijns op produkten van de onderverdelingen 22.05 C I en II van het gemeenschappelijk douanetarief aanzienlijk te verlagen ; 2 . af te zien van iedere voorgenomen of onlangs toegepaste verhoging van deze accijns ; 3 . de Commissie in kennis te stellen van de ter uitvoering van deze aanbeveling getroffen maatregelen . Gedaan te Brussel , 5 december 1975 . Voor de Commissie P . J . LARDINOIS Lid van de Commissie",
  "source": "EUR LEX"
}