{
  "url": "http://www.w3.org/1999/xhtml\">",
  "content": "L_2004273NL.01000901.xml 21.8.2004 NL Publicatieblad van de Europese Unie L 273/9 VERORDENING (EG) N r. 1486/2004 VAN DE COMMISSIE van 20 augustus 2004 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het Register van beschermde oorsprongsbenamingen en beschermde geografische aanduidingen (Farinheira de Estremoz e Borba, Domfront, Kiwi Latina, Valle del Belice en Noix du Périgord) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) en met name op artikel 6, leden 3 en 4, Overwegende hetgeen volgt: (1) Op grond van artikel 5 van Verordening (EEG) nr. 2081/92 heeft Portugal bij de Commissie een aanvraag ingediend tot registratie als geografische aanduiding van de benaming „Farinheira de Estremoz e Borba”, heeft Italië een aanvraag ingediend tot registratie als geografische aanduiding van de benaming „Kiwi Latina”, alsmede een aanvraag tot registratie als oorsprongsbenaming van de benaming „Valle del Belice”, en heeft Frankrijk twee aanvragen ingediend tot registratie als oorsprongsbenaming van de benamingen „Domfront” en „Noix du Périgord”. (2) Overeenkomstig artikel 6, lid 1, van bovengenoemde verordening is geconstateerd dat deze aanvragen aan de voorschriften van die verordening voldoen en met name alle in artikel 4 van die verordening bedoelde gegevens bevatten. (3) Bij de Commissie zijn geen bezwaren zoals bedoeld in artikel 7 van Verordening (EEG) nr. 2081/92 ingediend naar aanleiding van de bekendmaking in het Publicatieblad van de Europese Unie ( 2 ) van de in de bijlage bij deze verordening vermelde benamingen. (4) Deze vijf benamingen komen derhalve in aanmerking voor inschrijving in het Register van beschermde oorsprongsbenamingen en beschermde geografische aanduidingen en dus voor bescherming in de hele Gemeenschap als beschermde geografische aanduiding of beschermde oorsprongsbenaming. (5) De bijlage bij deze verordening vormt een aanvulling op de bijlage bij Verordening (EG) nr. 2400/96 van de Commissie ( 3 ) , HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de vijf in de bijlage bij de onderhavige verordening vermelde benamingen, die in het in artikel 6, lid 3, van Verordening (EEG) nr. 2081/92 bedoelde Register van beschermde oorsprongsbenamingen en beschermde geografische aanduidingen worden ingeschreven als beschermde geografische aanduiding (BGA) of beschermde oorsprongsbenaming (BOB). Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 augustus 2004. Voor de Commissie Franz FISCHLER Lid van de Commissie ( 1 ) PB L 208 van 24.7.1992, blz. 1 . Verordening laatstelijk gewijzigd bij Verordening (EG) nr. 1215/2004 van de Commissie ( PB L 232 van 1.7.2004, blz. 21 ). ( 2 ) PB C 168 van 13.7.2002, blz. 10 (Farinheira de Estremoz e Borba). PB C 261 van 30.10.2003, blz. 6 (Domfront). PB C 262 van 31.10.2003, blz. 7 (Kiwi Latina). PB C 277 van 18.11.2003, blz. 9 (Valle del Belice). PB C 277 van 18.11.2003, blz. 12 (Noix du Périgord). ( 3 ) PB L 327 van 18.12.1996, blz. 11 . Verordening laatstelijk gewijzigd bij Verordening (EG) nr. 1258/2004 ( PB L 239 van 9.7.2004, blz. 5 ). BIJLAGE IN BIJLAGE I BIJ HET VERDRAG GENOEMDE PRODUCTEN VOOR MENSELIJKE CONSUMPTIE Vleesproducten (verhit, gepekeld, gerookt, enz.) PORTUGAL Farinheira de Estremoz e Borba (BGA) Andere in bijlage I genoemde producten (specerijen, enz.) FRANKRIJK Domfront (BOB) Oliën en vetten (boter, margarine, spijsolie, enz.) ITALIË Valle del Belice (BOB) Groenten, fruit en granen, in ongewijzigde staat of verwerkt ITALIË Kiwi Latina (BGA) FRANKRIJK Noix du Périgord (BOB)",
  "source": "EUR LEX"
}