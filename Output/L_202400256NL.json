{
  "url": "http://www.w3.org/1999/xhtml\"><!--",
  "content": "L_202400256NL.000101.fmx.xml Publicatieblad van de Europese Unie NL Serie L 2024/256 18.1.2024 UITVOERINGSVERORDENING (EU) 2024/256 VAN DE COMMISSIE van 17 januari 2024 tot wijziging van Uitvoeringsverordening (EU) 2020/1158 van de Commissie betreffende de voorwaarden voor de invoer van levensmiddelen en diervoeders van oorsprong uit derde landen ingevolge het ongeluk in de kerncentrale van Tsjernobyl (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 178/2002 van het Europees Parlement en de Raad van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden ( 1 ) , en met name artikel 53, lid 1, punt b), ii), Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 2 ) , en met name artikel 54, lid 4, eerste alinea, punt b), en artikel 90, eerste alinea, punten a), c) en f), Overwegende hetgeen volgt: (1) Bij Uitvoeringsverordening (EU) 2020/1158 van de Commissie ( 3 ) worden voorwaarden gesteld voor de invoer van levensmiddelen en diervoeders van oorsprong uit bepaalde derde landen ingevolge het ongeluk in de kerncentrale van Tsjernobyl. (2) In Uitvoeringsverordening (EU) 2020/1158 is de voetnoot waarin wordt bepaald hoe de maximale tolerantie moet worden toegepast bij geconcentreerde of gedroogde producten per vergissing weggelaten en deze moet daarom opnieuw worden ingevoegd. (3) Uitvoeringsverordening (EU) 2019/628 van de Commissie ( 4 ) betreffende modellen van officiële certificaten voor bepaalde dieren en goederen werd ingetrokken bij Uitvoeringsverordening (EU) 2020/2235 van de Commissie ( 5 ) en de concordantietabel in bijlage VI bij die verordening bevat fouten met betrekking tot verwijzingen naar de overeenkomstige artikelen van die twee handelingen. Die concordantiefouten betreffen de in Uitvoeringsverordening (EU) 2020/1158 genoemde artikelen van Uitvoeringsverordening (EU) 2019/628 en daarom moeten de verwijzingen naar de artikelen van Uitvoeringsverordening (EU) 2019/628 worden vervangen door de juiste verwijzingen naar de artikelen van Uitvoeringsverordening (EU) 2020/2235. (4) Krachtens artikel 3 van Uitvoeringsverordening (EU) 2020/1158 moet elke zending van producten die afkomstig zijn uit in de lijst in bijlage I bij die uitvoeringsverordening opgenomen derde landen en die in bijlage II bij die uitvoeringsverordening zijn opgenomen, met verwijzing naar de desbetreffende GN-code van de gecombineerde nomenclatuur, vergezeld gaan van het desbetreffende officiële certificaat en geïdentificeerd worden door middel van een identificatiecode die wordt vermeld op het officiële certificaat en op het gemeenschappelijk gezondheidsdocument van binnenkomst. (5) Bij Uitvoeringsverordening (EU) 2021/1832 van de Commissie ( 6 ) , die sinds januari 2022 van toepassing is, zijn nieuwe GN-codes ingevoerd voor paddenstoelen van het geslacht Cantharellus (GN 0709 53), het geslacht Boletus (GN 0709 52), voor shiitake (GN 0709 54), (GN 0712 34), matsutake (GN 0709 55) en truffels (GN 0709 56), (GN 0710 80 95) (GN 2001 90 97). Deze paddenstoelen waren vóór deze wijziging van de douanenomenclatuur ingedeeld onder GN-code 0709 59. Omwille van de rechtszekerheid en de duidelijkheid moet Uitvoeringsverordening (EU) 2020/1158 worden bijgewerkt om deze wijzigingen van de GN-codes te weerspiegelen. (6) Om te zorgen voor een geharmoniseerde toepassing in de hele Unie van de voorwaarden voor de invoer van levensmiddelen en diervoeders van oorsprong uit derde landen en om een hoog niveau van bescherming van de menselijke gezondheid te waarborgen, is het belangrijk elke rechtsonzekerheid daarover te voorkomen en te verduidelijken dat de voorwaarden voor de binnenkomst in de Unie van toepassing zijn op alle producten die wilde paddenstoelen en wilde vruchten van het geslacht Vaccinium bevatten of daarvan zijn afgeleid. Daarvoor moeten nieuwe vermeldingen worden toegevoegd. (7) Er moeten bepaalde producten aan bijlage II bij Uitvoeringsverordening (EU) 2020/1158 worden toegevoegd waarop de voorwaarden voor de invoer van levensmiddelen en diervoeders van oorsprong uit derde landen voorheen niet van toepassing waren. Het betreft met name mengsels van noten en gedroogde vruchten, jam, vruchtengelei, marmelade, vruchtenmoes en vruchtenpasta, mengsels van sappen, gearomatiseerd water en bepaalde levensmiddelen met verschillende ingrediënten die de in de lijst opgenomen paddenstoelen en vruchten bevatten. Het toevoegen van die producten zou een hoog niveau van bescherming van de menselijke gezondheid waarborgen en elke twijfel wegnemen over het feit dat de voorwaarden voor binnenkomst in de Unie van toepassing zijn op alle producten die in de lijst opgenomen wilde paddenstoelen en wilde vruchten bevatten of daarvan zijn afgeleid. (8) Voorts moeten overeenkomstig artikel 5, lid 1, van Uitvoeringsverordening (EU) 2020/1158 aan de grenscontrolepost of op een aangewezen controlepunt de materiële controles worden uitgevoerd van de in bijlage II bij die uitvoeringsverordening vermelde producten die aan controles aan grenscontroleposten moeten worden onderworpen. (9) Aangezien bepaalde levensmiddelen die wilde paddenstoelen of wilde bessen bevatten ook ingrediënten van dierlijke oorsprong kunnen bevatten, mogen de materiële controles op die levensmiddelen enkel aan de grenscontrolepost worden uitgevoerd. (10) Om marktdeelnemers in staat te stellen de nodige maatregelen te nemen om te voldoen aan de voorschriften inzake bemonstering, analyse en certificering voor de onder deze maatregel vallende producten en om een vlotte overgang naar de nieuwe voorschriften mogelijk te maken, is het passend te voorzien in een overgangsperiode waarin zendingen die vallen onder de GN-codes ex 0813 50, ex 2007, ex 2008 97, ex 2009 90, ex 2202 10, ex 2202 99, ex 1704 90, ex 1806 en ex 1905 niet vergezeld hoeven te gaan van een officieel certificaat zoals vereist bij artikel 3, lid 3, van Uitvoeringsverordening (EU) 2020/1158. (11) Voor bepaalde wilde paddenstoelen die voorheen onder GN-code ex 0709 59 vielen, zijn sinds 2020 nieuwe GN-codes vastgesteld, namelijk ex 0709 52 00, ex 0709 53 00, ex 0709 54 00, ex 0709 55 00, ex 0709 56 00 en ex 0712 34 00. Verder worden verwerkte wilde truffels die voorheen onder de GN-codes ex 0710 80 69 en ex 2001 90 50 vielen, verhandeld onder de GN-codes ex 7108095 en ex 2001 90 97. Daarom is het niet nodig te voorzien in overgangsmaatregelen voor die producten, aangezien artikel 3, lid 3, van Uitvoeringsverordening (EU) 2020/1158 al op die producten van toepassing is. (12) Uitvoeringsverordening (EU) 2020/1158 moet daarom dienovereenkomstig worden gewijzigd. (13) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijzigingen in Uitvoeringsverordening (EU) 2020/1158 Uitvoeringsverordening (EU) 2020/1158 wordt als volgt gewijzigd: 1) In artikel 3 wordt lid 2 vervangen door: “2.   De producten moeten voldoen aan de volgende, gecumuleerde maximaal toelaatbare niveaus van radioactieve besmetting met cesium-137 ( *1 ) : a) 370 Bq/kg voor melk en melkproducten en voor levensmiddelen voor zuigelingen en peuters zoals gedefinieerd in artikel 2, lid 2, punten a) en b), van Verordening (EU) nr. 609/2013; b) 600 Bq/kg voor alle andere betrokken producten. ( *1 ) Het niveau voor geconcentreerde of gedroogde producten wordt berekend op basis van het gereconstitueerde gebruiksklare product.”.\" 2) In artikel 4 worden de leden 3 en 4 vervangen door: “3.   Een officieel certificaat dat door de bevoegde autoriteit van het derde land dat het heeft afgegeven niet in het informatiemanagementsysteem voor officiële controles (Imsoc) is ingediend, moet ook voldoen aan de vereisten voor modellen van niet in het Imsoc ingediende officiële certificaten die zijn vastgelegd in artikel 5 van Uitvoeringsverordening (EU) 2020/2235. 4.   De bevoegde autoriteiten mogen alleen een vervangend officieel certificaat afgeven overeenkomstig de voorschriften van artikel 6 van Uitvoeringsverordening (EU) 2020/2235.” . 3) In artikel 5 wordt lid 1 vervangen door: “1.   Zendingen van in artikel 3, lid 3, bedoelde producten van niet-dierlijke oorsprong worden bij binnenkomst in de Unie onderworpen aan officiële controles aan een grenscontrolepost en/of op een aangewezen controlepunt. Zendingen van in artikel 3, lid 3, bedoelde producten die een ingrediënt of ingrediënten van dierlijke oorsprong bevatten worden bij binnenkomst in de Unie onderworpen aan officiële controles aan een grenscontrolepost.” . 4) Bijlage II wordt vervangen door de bijlage bij deze verordening. Artikel 2 Overgangsmaatregel Zendingen van producten die vallen onder de GN-codes ex 0813 50, ex 2007, ex 2008 97, ex 2009 90, ex 2202 10, ex 2202 99, ex 1704 90, ex 1806 en ex 1905 die vóór de datum van inwerkingtreding van deze verordening naar de Unie zijn verzonden uit een in bijlage I bij Uitvoeringsverordening (EU) 2020/1158 opgenomen derde land, mogen de Unie binnenkomen tot en met 7 maart 2024 zonder dat zij vergezeld gaan van het bij artikel 3, lid 3, van die uitvoeringsverordening vereiste officiële certificaat, op voorwaarde dat zij voldoen aan alle andere erop toepasselijke voorschriften van het recht van de Unie. Artikel 3 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 januari 2024. Voor de Commissie De voorzitter Ursula VON DER LEYEN ( 1 ) PB L 31 van 1.2.2002, blz. 1 . ( 2 ) PB L 95 van 7.4.2017, blz. 1 . ( 3 ) Uitvoeringsverordening (EU) 2020/1158 van de Commissie van 5 augustus 2020 betreffende de voorwaarden voor de invoer van levensmiddelen en diervoeders van oorsprong uit derde landen ingevolge het ongeluk in de kerncentrale van Tsjernobyl ( PB L 257 van 6.8.2020, blz. 1 ). ( 4 ) Uitvoeringsverordening (EU) 2019/628 van de Commissie van 8 april 2019 betreffende modellen van officiële certificaten voor bepaalde dieren en goederen en tot wijziging van Verordening (EG) nr. 2074/2005 en Uitvoeringsverordening (EU) 2016/759 wat deze modelcertificaten betreft ( PB L 131 van 17.5.2019, blz. 101 ). ( 5 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, de Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 ). ( 6 ) Uitvoeringsverordening (EU) 2021/1832 van de Commissie van 12 oktober 2021 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief ( PB L 385 van 29.10.2021, blz. 1 ). BIJLAGE “BIJLAGE II Lijst van producten waarop de voorwaarden van artikel 3, lid 3, van toepassing zijn GN-code Beschrijving Hierna als mengsels vermelde levensmiddelen betreffen mengsels die voor meer dan 20 % uit wilde paddenstoelen en/of wilde vruchten van het geslacht Vaccinium bestaan, hetzij in de vorm van één product, hetzij als de som van wilde paddenstoelen en wilde vruchten van het geslacht Vaccinium . ex 0709 51 00 paddenstoelen van het geslacht Agaricus , vers of gekoeld, met uitzondering van gekweekte paddenstoelen; mengsels van gekweekte en wilde paddenstoelen van het geslacht Agaricus , vers of gekoeld ex 0709 52 00 paddenstoelen van het geslacht Boletus , vers of gekoeld, met uitzondering van gekweekte paddenstoelen; mengsels van gekweekte en wilde paddenstoelen van het geslacht Boletus , vers of gekoeld ex 0709 53 00 paddenstoelen van het geslacht Cantharellus , vers of gekoeld, met uitzondering van gekweekte paddenstoelen; mengsels van gekweekte en wilde paddenstoelen van het geslacht Cantharellus , vers of gekoeld ex 0709 54 00 shiitake ( Lentinus edodes ), vers of gekoeld, met uitzondering van gekweekte; mengsels van gekweekte en wilde shiitake ( Lentinus edodes ), vers of gekoeld ex 0709 55 00 matsutake ( Tricholoma matsutake , Tricholoma magnivelare , Tricholoma anatolicum , Tricholoma dulciolens , Tricholoma caligatum ), vers of gekoeld, met uitzondering van gekweekte; mengsels van gekweekte en wilde matsutake ( Tricholoma matsutake , Tricholoma magnivelare , Tricholoma anatolicum , Tricholoma dulciolens , Tricholoma caligatum ), vers of gekoeld ex 0709 56 00 truffels ( Tuber spp.), vers of gekoeld, met uitzondering van gekweekte; mengsels van gekweekte en wilde truffels ( Tuber spp.), vers of gekoeld ex 0709 59 00 andere paddenstoelen, vers of gekoeld, met uitzondering van gekweekte paddenstoelen; mengsels van gekweekte en wilde paddenstoelen, vers of gekoeld ex 0710 80 61 paddenstoelen van het geslacht Agaricus (ongekookt of gestoomd of in water gekookt), bevroren, met uitzondering van gekweekte paddenstoelen; mengsels van gekweekte en wilde paddenstoelen van het geslacht Agaricus (ongekookt of gestoomd of in water gekookt), bevroren ex 0710 80 69 andere paddenstoelen (ongekookt of gestoomd of in water gekookt), bevroren, met uitzondering van gekweekte paddenstoelen; mengsels van gekweekte en wilde andere paddenstoelen (ongekookt of gestoomd of in water gekookt), bevroren ex 0710 80 95 truffels ( Tuber spp.) (ongekookt of gestoomd of in water gekookt), bevroren, met uitzondering van gekweekte; mengsels van gekweekte en wilde truffels (ongekookt of gestoomd of in water gekookt), bevroren ex 0711 51 00 paddenstoelen van het geslacht Agaricus , voorlopig verduurzaamd doch als zodanig niet geschikt voor dadelijke consumptie, met uitzondering van gekweekte paddenstoelen; mengsels van gekweekte en wilde paddenstoelen van het geslacht Agaricus , voorlopig verduurzaamd doch als zodanig niet geschikt voor dadelijke consumptie ex 0711 59 00 andere paddenstoelen en truffels, voorlopig verduurzaamd doch als zodanig niet geschikt voor dadelijke consumptie, met uitzondering van gekweekte paddenstoelen; mengsels van gekweekte en wilde andere paddenstoelen en truffels, voorlopig verduurzaamd doch als zodanig niet geschikt voor dadelijke consumptie ex 0712 31 00 paddenstoelen van het geslacht Agaricus , gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid, met uitzondering van gekweekte paddenstoelen; mengsels van gekweekte en wilde paddenstoelen van het geslacht Agaricus , gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid ex 0712 32 00 judasoren ( Auricularia spp.), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid, met uitzondering van gekweekte paddenstoelen; mengsels van gekweekte en wilde judasoren ( Auricularia spp), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid ex 0712 33 00 trilzwammen ( Tremella spp.), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid, met uitzondering van gekweekte paddenstoelen; mengsels van gekweekte en wilde trilzwammen ( Tremella spp.), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid ex 0712 34 00 shiitake ( Lentinus edodes ), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid, met uitzondering van gekweekte paddenstoelen; mengsels van gekweekte en wilde shiitake ( Lentinus edodes ), gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid ex 0712 39 00 andere paddenstoelen en truffels, gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid, met uitzondering van gekweekte paddenstoelen; mengsels van gekweekte en wilde andere paddenstoelen en truffels, gedroogd, ook indien in stukken of in schijven gesneden, dan wel fijngemaakt of in poedervorm, doch niet op andere wijze bereid ex 2001 90 50 paddenstoelen, bereid of verduurzaamd in azijn of in azijnzuur, met uitzondering van gekweekte paddenstoelen; mengsels van gekweekte en wilde paddenstoelen, bereid of verduurzaamd in azijn of in azijnzuur ex 2001 90 97 truffels ( Tuber spp.), bereid of verduurzaamd in azijn of in azijnzuur, met uitzondering van gekweekte; mengsels van gekweekte en wilde truffels ( Tuber spp.), bereid of verduurzaamd in azijn of in azijnzuur ex 2003 paddenstoelen en truffels, op andere wijze bereid of verduurzaamd dan in azijn of azijnzuur, met uitzondering van gekweekte paddenstoelen; mengsels van gekweekte en wilde paddenstoelen en truffels, op andere wijze bereid of verduurzaamd dan in azijn of azijnzuur ex 0810 40 wilde veenbessen, wilde bosbessen en andere wilde vruchten van het geslacht Vaccinium , vers; mengsels van wilde en gekweekte veenbessen, bosbessen en andere vruchten van het geslacht Vaccinium , vers ex 0811 90 50 wilde vruchten van de soort Vaccinium myrtillus , ook indien gestoomd of in water gekookt, bevroren, ook indien met toegevoegde suiker of andere zoetstoffen; mengsels van wilde en gekweekte vruchten van de soort Vaccinium myrtillus , ook indien gestoomd of in water gekookt, bevroren, ook indien met toegevoegde suiker of andere zoetstoffen ex 0811 90 70 wilde vruchten van de soorten Vaccinium myrtilloides en Vaccinium angustifolium , ook indien gestoomd of in water gekookt, bevroren, ook indien met toegevoegde suiker of andere zoetstoffen; mengsels van wilde en gekweekte vruchten van de soorten Vaccinium myrtilloides en Vaccinium angustifolium , ook indien gestoomd of in water gekookt, bevroren, ook indien met toegevoegde suiker of andere zoetstoffen ex 0811 90 95 wilde vruchten van andere soorten van het geslacht Vaccinium , ook indien gestoomd of in water gekookt, bevroren, ook indien met toegevoegde suiker of andere zoetstoffen; mengsels van wilde en gekweekte vruchten van andere soorten van het geslacht Vaccinium , ook indien gestoomd of in water gekookt, bevroren, ook indien met toegevoegde suiker of andere zoetstoffen ex 0812 90 40 wilde vruchten van de soort Vaccinium myrtillus , voorlopig verduurzaamd doch als zodanig niet geschikt voor dadelijke consumptie; mengsels van wilde en gekweekte vruchten van de soort Vaccinium myrtillus , voorlopig verduurzaamd doch als zodanig niet geschikt voor dadelijke consumptie ex 0813 40 95 wilde vruchten van het geslacht Vaccinium , gedroogd ex 0813 50 15 ex 0813 50 19 ex 0813 50 91 ex 0813 50 99 mengsels van gedroogde vruchten of van noten en gedroogde vruchten die wilde vruchten van het geslacht Vaccinium bevatten ex 2007 jam, vruchtengelei, marmelade, vruchtenmoes en vruchtenpasta, door koken of stoven verkregen, ook indien met toegevoegde suiker of andere zoetstoffen, gemaakt van en/of met wilde vruchten van het geslacht Vaccinium of door verwerking daarvan verkregen producten ex 2008 93 wilde veenbessen ( Vaccinium macrocarpon , Vaccinium oxycoccos ) en rode bosbessen Vaccinium vitis-idaea ), op andere wijze bereid of verduurzaamd, ook indien met toegevoegde suiker, andere zoetstoffen of alcohol, elders genoemd noch elders onder begrepen; mengsels van wilde en gekweekte veenbessen ( Vaccinium macrocarpon , Vaccinium oxycoccos ) en rode bosbessen ( Vaccinium vitis-idaea ), op andere wijze bereid of verduurzaamd, ook indien met toegevoegde suiker, andere zoetstoffen of alcohol, elders genoemd noch elders onder begrepen ex 2008 97 mengsels van vruchten, noten en andere eetbare plantendelen, op andere wijze bereid of verduurzaamd, ook indien met toegevoegde suiker, andere zoetstoffen of alcohol, elders genoemd noch elders onder begrepen, die wilde vruchten van het geslacht Vaccinium bevatten ex 2008 99 28 ex 2008 99 34 ex 2008 99 37 ex 2008 99 40 ex 2008 99 49 ex 2008 99 67 ex 2008 99 99 andere wilde vruchten van het geslacht Vaccinium , op andere wĳze bereid of verduurzaamd, ook indien met toegevoegde suiker, andere zoetstoffen of alcohol, elders genoemd noch elders onder begrepen; mengsels van wilde en gekweekte andere vruchten van het geslacht Vaccinium , op andere wĳze bereid of verduurzaamd, ook indien met toegevoegde suiker, andere zoetstoffen of alcohol, elders genoemd noch elders onder begrepen ex 2009 81 sap van wilde veenbessen ( Vaccinium macrocarpon , Vaccinium oxycoccos ) en sap van wilde rode bosbessen ( Vaccinium vitis-idaea ), ongegist en zonder toegevoegde alcohol, ook indien met toegevoegde suiker of andere zoetstoffen; sap van veenbessen ( Vaccinium macrocarpon , Vaccinium oxycoccos ) en sap van rode bosbessen ( Vaccinium vitis-idaea ) van een mengsel van wilde en gekweekte vruchten, ongegist en zonder toegevoegde alcohol, ook indien met toegevoegde suiker of andere zoetstoffen ex 2009 89 35 ex 2009 89 38 ex 2009 89 79 ex 2009 89 86 ex 2009 89 89 ex 2009 89 99 andere sappen van wilde vruchten van het geslacht Vaccinium , ongegist en zonder toegevoegde alcohol, ook indien met toegevoegde suiker of andere zoetstoffen ex 2009 90 21 ex 2009 90 29 ex 2009 90 51 ex 2009 90 59 ex 2009 90 94 ex 2009 90 96 ex 2009 90 98 mengsels van sappen van en/of met wilde vruchten van het geslacht Vaccinium of door verwerking daarvan verkregen producten ex 2202 10 water, mineraalwater en spuitwater daaronder begrepen, met toegevoegde suiker of andere zoetstoffen, dan wel gearomatiseerd met sap of andere verwerkte producten van wilde vruchten van het geslacht Vaccinium ex 2202 99 water, mineraalwater en spuitwater daaronder begrepen, met toegevoegde suiker of andere zoetstoffen, dan wel gearomatiseerd, alsmede andere alcoholvrije dranken, met sap of andere verwerkte producten van wilde vruchten van het geslacht Vaccinium Wegens het risico van radioactieve besmetting betreffen de in de lijst hierna opgenomen levensmiddelen, levensmiddelen die uit twee of meer ingrediënten bestaan en die voor meer dan 20 % uit de in de lijst hierboven opgenomen afzonderlijke producten bestaan, hetzij in de vorm van één product, hetzij als de som van de in de lijst opgenomen producten ex 1704 90 suikerwerk zonder cacao (witte chocolade daaronder begrepen), ander dan kauwgom, ook indien bedekt met een laagje suiker ex 1806 chocolade en andere bereidingen voor menselijke consumptie die cacao bevatten ex 1905 brood, gebak, biscuits en andere bakkerswaren, ook indien deze producten cacao bevatten; ouwel in bladen, hosties, ouwels voor geneesmiddelen, plakouwels en dergelijke producten van meel of van zetmeel ” ELI: http://data.europa.eu/eli/reg_impl/2024/256/oj ISSN 1977-0758 (electronic edition)",
  "source": "EUR LEX"
}