{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0208:NL:HTML\">",
  "content": "EUR-Lex - 31982D0208 - NL Avis juridique important | 31982D0208 82/208/EEG: Beschikking van de Commissie van 10 maart 1982 inzake de erkenning van humanitaire organisaties met het oog op de vrijstelling van de toepassing van monetaire compenserende bedragen van door hen gevoerde voedselhulpacties (Slechts de tekst in de Deense taal is authentiek) Publicatieblad Nr. L 099 van 15/04/1982 blz. 0035 - 0036 ***** BESCHIKKING  VAN DE COMMISSIE van 10 maart 1982 inzake de erkenning van humanitaire organisaties met het oog op de vrijstelling van de toepassing van monetaire compenserende bedragen van door hen gevoerde voedselhulpacties (Slechts de tekst in de Deense taal is authentiek) (82/208/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 974/71 van de Raad van 12 mei 1971 betreffende bepaalde conjunctuurpolitieke maatregelen welke naar aanleiding van de tijdelijke verruiming van de fluctuatiemarges van de valuta's van sommige Lid-Staten dienen te worden genomen in de landbouwsector (1), laatstelijk gewijzigd bij Verordening (EEG) nr. 3605/81 (2), en met name op artikel 6, Overwegende dat bij Verordening (EEG) nr. 1371/81 van de Commissie (3), laatstelijk gewijzigd bij Verordening (EEG) nr. 2898/81 (4), de uitvoeringsbepalingen zijn vastgesteld met betrekking tot de bij Verordening (EEG) nr. 974/71 ingestelde monetaire compenserende bedragen; Overwegende dat over uitvoer naar derde landen in het kader van voedselhulpacties als bedoeld in artikel 21, lid 2, van Verordening (EEG) nr. 1371/81 geen monetaire compenserende bedragen dienen te worden geheven wanneer de goederen worden uitgevoerd door humanitaire organisaties die zijn erkend volgens een communautaire procedure; Overwegende dat uit het onderzoek van de statuten van de »Dansk Roede Kors\", de »Caritas Danmark\", de »Folkekirkens Noedhjaelp\", de »Red Barnet\", de »ASF Dansk Folkehjaelp\" en de »Komiteen Gladsaxe Hjaelper Koszalin\" is gebleken dat deze verenigingen humanitaire organisaties zijn; Overwegende dat deze organisaties voornemens zijn om voor humanitaire doeleinden voedselhulp te leveren, met name aan Polen; Overwegende dat de in deze beschikking vervatte maatregelen in overeenstemming zijn met het advies van alle betrokken Comités van beheer, HEEFT DE VOLGENDE BESCHIKKING GEGEVEN: Artikel 1 1. De humanitaire organisaties: - Dansk Roede Kors, - Caritas Danmark, - Folkekirkens Noedhjaelp (Danchurch Aid), - Red Barnet, - ASF Dansk Folkehjaelp, - Komiteen Gladsaxe Hjaelper Koszalin, worden met ingang van 1 maart 1982 erkend in de zin van artikel 21, lid 2, van Verordening (EEG) nr. 1371/81. 2. Denemarken bepaalt de voorwaarden die door de in lid 1 genoemde organisaties moeten worden nagekomen om in aanmerking te kunnen komen voor toepassing van het bepaalde in artikel 21, lid 2, van Verordening (EEG) nr. 1371/81. Artikel 2 Denemarken deelt: - op 1 februari van ieder jaar de bij wijze van voedselhulp door de in artikel 1 genoemde organisaties gedurende het voorafgaande kalenderjaar uitgevoerde hoeveelheden, - onverwijld, elke wijziging die is ingetreden in de aard van de activiteiten van genoemde organisaties, aan de Commissie mede. Artikel 3 Deze beschikking is gericht tot het Koninkrijk Denemarken. Gedaan te Brussel, 10 maart 1982. Voor de Commissie Poul DALSAGER Lid van de Commissie (1) PB nr. L 106 van 12. 5. 1971, blz. 1. (2) PB nr. L 362 van 17. 12. 1981, blz. 2. (3) PB nr. L 138 van 25. 5. 1981, blz. 1. (4) PB nr. L 287 van 8. 10. 1981, blz. 1.",
  "source": "EUR LEX"
}