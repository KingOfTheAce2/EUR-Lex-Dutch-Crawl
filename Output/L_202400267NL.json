{
  "url": "http://www.w3.org/1999/xhtml\">",
  "content": "L_202400267NL.000101.fmx.xml Publicatieblad van de Europese Unie NL Serie L 2024/267 18.1.2024 UITVOERINGSVERORDENING (EU) 2024/267 VAN DE COMMISSIE van 17 januari 2024 tot verlening van een toelating van de Unie voor het uniek biocide “DEC-SPORE 200 Plus” overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 44, lid 5, eerste alinea, Overwegende hetgeen volgt: (1) Op 28 september 2017 heeft Veltek Associates Inc. Europe overeenkomstig artikel 43, lid 1, van Verordening (EU) nr. 528/2012 bij het Europees Agentschap voor chemische stoffen (“het agentschap”) een aanvraag ingediend voor een toelating van de Unie voor een uniek biocide met als naam “DEC-SPORE 200 Plus”, behorende tot productsoort 2 als omschreven in bijlage V bij die verordening, tezamen met de schriftelijke bevestiging dat de bevoegde autoriteit van Nederland ermee heeft ingestemd de aanvraag te beoordelen. De aanvraag is in het biocidenregister geregistreerd onder zaaknummer BC-WV034235-09. (2) “DEC-SPORE 200 Plus” bevat perazijnzuur als werkzame stof; die stof is opgenomen in de Unielijst van goedgekeurde werkzame stoffen voor de productsoort 2, als bedoeld in artikel 9, lid 2, van Verordening (EU) nr. 528/2012. (3) Op 30 augustus 2022 heeft de beoordelende bevoegde autoriteit overeenkomstig artikel 44, lid 1, van Verordening (EU) nr. 528/2012 een beoordelingsrapport en de conclusies van haar beoordeling bij het agentschap ingediend. (4) Op 23 maart 2023 heeft het agentschap bij de Commissie zijn advies ( 2 ) ingediend dat overeenkomstig artikel 44, lid 3, van Verordening (EU) nr. 528/2012 de ontwerpsamenvatting van de productkenmerken van “DEC-SPORE 200 Plus” en het definitieve beoordelingsrapport betreffende het uniek biocide bevat. (5) In het advies wordt geconcludeerd dat “DEC-SPORE 200 Plus” een uniek biocide is als bedoeld in artikel 3, lid 1, punt r), van Verordening (EU) nr. 528/2012, dat het in aanmerking komt voor een toelating van de Unie overeenkomstig artikel 42, lid 1, van die verordening en dat het, onder voorbehoud van overeenstemming met de ontwerpsamenvatting van de productkenmerken van het biocide, voldoet aan de in artikel 19, lid 1, van die verordening gestelde voorwaarden. (6) Op 14 april 2023 heeft het agentschap, in overeenstemming met artikel 44, lid 4, van Verordening (EU) nr. 528/2012, de ontwerpsamenvatting van de productkenmerken van het biocide in alle officiële talen van de Unie aan de Commissie doen toekomen. (7) De Commissie sluit zich aan bij het advies van het agentschap en acht het daarom passend om voor “DEC-SPORE 200 Plus” een toelating van de Unie te verlenen. (8) De in deze verordening vervatte maatregelen zijn in overeenstemming met het advies van het Permanent Comité voor biociden, HEEFT DE VOLGENDE VERORDENING VASTGESTELD: Artikel 1 Aan Veltek Associates Inc. Europe wordt een toelating van de Unie met toelatingsnummer EU-0030727-0000 verleend voor het op de markt aanbieden en het gebruik van het uniek biocide “DEC-SPORE 200 Plus”, overeenkomstig de in de bijlage vastgestelde samenvatting van de productkenmerken van het biocide. De toelating van de Unie is geldig van 7 februari 2024 tot en met 31 januari 2034. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 januari 2024. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Advies van het agentschap van 2 maart 2023 over de toelating van de Unie voor het uniek biocide “DEC-SPORE 200 Plus” (ECHA/BPC/374/2023), https://echa.europa.eu/opinions-on-union-authorisation. BIJLAGE Samenvatting van de productkenmerken van een biocide DEC-SPORE 200 Plus Productsoort 2 — Desinfecteermiddelen en algiciden die niet rechtstreeks op mens of dier worden gebruikt (Desinfecteermiddelen) Productsoort 2 — Desinfecteermiddelen en algiciden die niet rechtstreeks op mens of dier worden gebruikt (Desinfecteermiddelen) Toelatingsnummer: Toelatingsnummer in R4BP: 1. ADMINISTRATIEVE INFORMATIE 1.1. Handelsna(a)m(en) van het product Handelsnaam DEC-SPORE 200 Plus DEC-SPORE 300 Plus 1.2. Toelatingshouder Naam en adres van de toelatingshouder Naam Adres Toelatingsnummer Toelatingsnummer in R4BP Toelatingsdatum Vervaldatum 1.3. Fabrikant(en) van het product Naam van de fabrikant Evonik Operations GmbH (Acting for Evonik Active Oxygens, LLC (US)) Adres van de fabrikant One Commerce Square, 2005 Market Street, Suite 3200, 19103 Philadelphia PA Verenigde Staten van Amerika Productielocatie Tonawanda Plant, 35 Sawyer Avenue, 14150 Tonawanda, NY Verenigde Staten van Amerika 1.4. Fabrikant(en) van de werkzame stof(fen) Werkzame stof Per-azijnzuur Naam van de fabrikant Evonik Operations GmbH (Acting for Evonik Active Oxygens, LLC (US)) Adres van de fabrikant One Commerce Square, 2005 Market Street, Suite 3200, 19103 Philadelphia, PA Verenigde Staten van Amerika Productielocatie Tonawanda Plant, 35 Sawyer Avenue, 14150 Tonawanda, NY Verenigde Staten van Amerika 2. PRODUCTSAMENSTELLING EN -FORMULERING 2.1. Kwalitatieve en kwantitatieve informatie over de samenstelling van het product Triviale naam IUPAC-naam Functie CAS-nummer EG-nummer Gehalte (%) Per-azijnzuur Werkzame stof 79-21-0 201-186-8 5,13 Azijnzuur (ijsazijn) Azijnzuur Niet-werkzame stof 64-19-7 200-580-7 10,4 Waterstofperoxide Waterstofperoxide Niet-werkzame stof 7722-84-1 231-765-0 21,7 2.2. Formuleringstype SL — Met water mengbaar concentraat 3. GEVARENAANDUIDINGEN EN VEILIGHEIDSAANBEVELINGEN Gevarencategorie Brandgevaar bij verwarming. Kan bijtend zijn voor metalen. Schadelijk bij inslikken. Schadelijk bij contact met de huid. Schadelijk bij inademing. Bijtend voor de luchtwegen. Zeer giftig voor in het water levende organismen, met langdurige gevolgen. Veroorzaakt ernstige brandwonden en oogletsel. Veiligheidsaanbevelingen Verwijderd houden van warmte, hete oppervlakken, vonken, open vuur en andere ontstekingsbronnen. — Niet roken. Uitsluitend in de oorspronkelijke verpakking bewaren. damp niet inademen. Niet eten, drinken of roken tijdens het gebruik van dit product. Alleen buiten of in een goed geventileerde ruimte gebruiken. Voorkom lozing in het milieu. Beschermende handschoenen dragen. Beschermende kleding dragen. Oogbescherming dragen. Gelaatsbescherming dragen. BIJ CONTACT MET DE HUID (of het haar):Verontreinigde kleding onmiddellijk uittrekken Huid met water afspoelen. NA INSLIKKEN:De mond spoelen.GEEN braken opwekken. BIJ CONTACT MET DE OGEN:Voorzichtig afspoelen met water gedurende een aantal minuten.Contactlenzen verwijderen, indien mogelijk. Blijven spoelen. Onmiddellijk een ANTIGIFCENTRUM raadplegen. Verontreinigde kleding uittrekken.En wassen alvorens deze opnieuw te gebruiken. Inhoud naar een inzamelpunt voor gevaarlijk afval in overeenstemming met de geldende regelgeving afvoeren verpakking afvoeren naar een inzamelpunt voor gevaarlijk afval in overeenstemming met de geldende regelgeving NA INADEMING:De persoon in de frisse lucht brengen en ervoor zorgen dat deze gemakkelijk kan ademen. Achter slot bewaren. 4. TOEGELATEN GEBRUIK 4.1. Omschrijving van het gebruik Tabel 1. Gebruik # 1 — Gebruik nr. 1: Oppervlakdesinfectiemiddel — Binnenshuis Productsoort PT 02 — Desinfecteermiddelen en algiciden die niet rechtstreeks op mens of dier worden gebruikt Indien van toepassing, een precieze beschrijving van het toegelaten gebruik - Doelorganisme(n) (met inbegrip van ontwikkelingsstadium) Triviale naam: Bacteriën Ontwikkelingsstadia: Geen gegevens Triviale naam: Gisten Ontwikkelingsstadia: Geen gegevens Toepassingsgebied Binnen Desinfectiemiddel voor uitsluitend industrieel gebruik. Te gebruiken binnenshuis op vloeren, wanden en andere harde, niet-poreuze oppervlakken, zoals, maar niet beperkt tot, algemene oppervlakken, gereedschappen, tafels, werkbladen enz., in cleanrooms van productiefaciliteiten voor farmaceutische, biofarmaceutische, medische apparatuur, gezondheidszorg- en diagnostische producten. Toepassingsmethode(n) Methode: Oppervlaktedesinfectie door weken of spuiten met spuitfles, voor het verdelen van het product gebruik een dweil of een doek. Gedetailleerde beschrijving: - Dosering(en) en frequentie Toe te passen dosis: 100 ml/m 2 Verdunning (%): 0,5 % v/v Verdun het product handmatig in een verhouding van 1:200 in water (bijvoorbeeld 5 ml product in 995 ml water) of gebruik het SimpleMix Systeem Aantal en timing van de toepassing: Typische toepassingsfrequentie eenmaal per dag Contacttijd: 5 minuten voor bacteriedodende en gistdodende behandeling. Categorie/categorieën gebruikers Industrieel Verpakkingsgrootte en verpakkingsmateriaal Polyethyleen met hoge dichtheid (HDPE)-flessen met een inhoud van 75 ml (ondoorzichtig) HDPE-flessen met een inhoud van 473 ml (ondoorzichtig) — SimpleMix-verpakking HDPE-flessen met een inhoud van 503 ml (ondoorzichtig) HDPE-flessen met een inhoud van 3,79 l (ondoorzichtig) — SimpleMix-verpakking Elke fles is minimaal dubbel verpakt in doorzichtige thermisch gesealde polyethyleen met lage dichtheid (LDPE)-zakken (meer zakken mogelijk op verzoek van de klant), in een kartonnen omdoos. Wordt niet als afzonderlijke flessen aangeboden. Wordt uitsluitend verkocht in volledig verzegelde dozen. 4.1.1. Gebruik-specifieke gebruiksinstructies Reinig en spoel het oppervlak grondig. Verwijder voor het desinfecteren overtollig water van het oppervlak. Maak een desinfectiemiddeloplossing (1:200). Grondig aanbrengen zoals beschreven in de gebruiksaanwijzing: Het oppervlak volledig nat maken en aan de lucht laten drogen. Spoelen is niet nodig, maar kan desgewenst worden gedaan. Handmatige bereiding van oplossing Verdunde gebruiksoplossing met mengverhouding 1:200. 1. Meet 955 ml water af in een schone of gesteriliseerde container. 2. Voeg daaraan 5 ml product toe. 3. Houder goed sluiten. Zwenk de gesloten houder om goed te mengen. 4. Voor andere hoeveelheden oplossing kunnen de hoeveelheden desgewenst evenredig worden aangepast. De oplossing bereiden met behulp van de SimpleMix-verpakking. (Zie de dop op de fles of de SimpleMix- gebruiksaanwijzing/gebruikershandleiding voor schriftelijke instructies): De SimpleMix-verpakking (473 ml of 3,79 liter) is voorgedoseerd met water en productconcentraat wat tot een gebruiksoplossing met een mengverhouding van 1:200 leidt. 1. Open de grote dop van het SimpleMix-systeem. 2. Druk op het binnenste flesje om het concentraat gedeelte in de verpakking vrij te geven in het water in de verpakking. 3. Herbevestig en sluit de grote dop. 4. Als de houder een fles van 3,79 liter is, zorg dan ook dat de dop voor de schenkopening op de hoofdfles goed gesloten is. Flessen van 473 ml hebben slechts één grote dop en een spuitkop. 5. Zwenk de gesloten houder 15 seconden. 6. Schenk de oplossing vanuit de grote fles in een mechanisch spuitapparaat of gebruik de bij de verpakking van 473 ml meegeleverde spuit. Gebruik een mechanisch spuitapparaat voor toepassing van het product of breng het product met andere middelen op het oppervlak aan en verspreid het product met een doek of dweil. Maak de oppervlakken volledig nat en laat ten minste 5 minuten inwerken. Bij gebruik op wanden kan het noodzakelijk zijn om de oplossing meerdere keren op te brengen om het oppervlak volledig te bevochtigen. Spoelen is niet nodig, maar kan desgewenst worden gedaan. 4.1.2. Gebruik-specifieke risicobeperkende maatregelen Voor het onverdunde product: Zorg voor toereikende ventilatie met minimaal 10 luchtverversingen per uur (ACH). De duur van het verblijf in het behandelde gebied moet tot een minimum worden beperkt. Het is verplicht om ademhalingsbeschermingsmiddelen (RPE) te dragen in overeenstemming met Europese norm EN 14387 of gelijkwaardig, die een beschermingsfactor van 4 bieden. Ten minste een aangedreven luchtzuiverend ademhalingstoestel met helm/kap/masker (TH1/TM1) of een halfgelaats-/volgelaatsmasker met combinatiefilter gas/P2 is vereist (filtertype AB1, bruin/grijs filtertype). Draag tijdens het hanteren van het product beschermende chemisch bestendige handschoenen, ingedeeld onder Europese norm EN 374 of gelijkwaardig — materiaal van handschoenen in de productinformatie te specificeren door de vergunninghouder — en een beschermende overall (ten minste type 6 EN 13034 of gelijkwaardig) die ondoorlatend is voor het biocide. Het is verplicht om tijdens het hanteren van het product oog- of gezichtsbescherming in overeenstemming met EN 16321 of gelijkwaardig te gebruiken. Beschermende handschoenen na gebruik verwijderen. Dit laat de toepassing door werkgevers van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Zie rubriek 6 voor de volledige titels van de EN-normen en wetgeving. Onbeschermde personen moeten uit de buurt van de behandelde ruimten worden gehouden totdat de oppervlakken droog zijn. Voor verdund product (0,5 % v/v): Geen risicobeperkende maatregelen zijn vereist voor het verdunde product. 4.1.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie algemene aanwijzingen voor gebruik 4.1.4. Waar specifiek voor het gebruik, instructies voor de veilige verwijdering van het product en zijn verpakking Zie algemene aanwijzingen voor gebruik 4.1.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie algemene aanwijzingen voor gebruik 4.2. Omschrijving van het gebruik Tabel 2. Gebruik # 2 — Gebruik nr. 2: Oppervlakdesinfectiemiddel — Binnenshuis — Sporendodende toepassingen Productsoort PT 02 — Desinfecteermiddelen en algiciden die niet rechtstreeks op mens of dier worden gebruikt Indien van toepassing, een precieze beschrijving van het toegelaten gebruik - Doelorganisme(n) (met inbegrip van ontwikkelingsstadium) Triviale naam: Bacteriesporen Ontwikkelingsstadia: Geen gegevens Triviale naam: Bacteriën Ontwikkelingsstadia: Geen gegevens Triviale naam: Gisten Ontwikkelingsstadia: Geen gegevens Triviale naam: Schimmels Ontwikkelingsstadia: Geen gegevens Toepassingsgebied Binnen Desinfectiemiddel voor uitsluitend industrieel gebruik. Te gebruiken binnenshuis op vloeren, wanden en andere harde, niet-poreuze oppervlakken, zoals, maar niet beperkt tot, algemene oppervlakken, gereedschappen, tafels, werkbladen enz., in cleanrooms van productiefaciliteiten voor farmaceutische, biofarmaceutische, medische apparatuur, gezondheidszorg- en diagnostische producten. Toepassingsmethode(n) Methode: Oppervlaktedesinfectie door weken of spuiten met spuitfles, voor het verdelen van het product gebruik een dweil of een doek. Gedetailleerde beschrijving: - Dosering(en) en frequentie Toe te passen dosis: 100 ml/m 2 Verdunning (%): 6,7 % v/v Verdun het product handmatig in een verhouding van 1:15 in water (bijvoorbeeld 67 ml product in 933 ml water) of gebruik het SimpleMix Systeem. Aantal en timing van de toepassing: Typische toepassingsfrequentie eenmaal per dag Contacttijd: 5 minuten voor bacterie-, gist- en schimmeldodende behandeling 15 minuten voor sporendodende behandeling Categorie/categorieën gebruikers Industrieel Verpakkingsgrootte en verpakkingsmateriaal Polyethyleen met hoge dichtheid (HDPE)-flessen met een inhoud van 75 ml (ondoorzichtig) HDPE-flessen met een inhoud van 473 ml (ondoorzichtig) — SimpleMix-verpakking HDPE-flessen met een inhoud van 503 ml (ondoorzichtig) HDPE-flessen met een inhoud van 3,79 l (ondoorzichtig) — SimpleMix-verpakking Elke fles is minimaal dubbel verpakt in doorzichtige thermisch gesealde polyethyleen met lage dichtheid (LDPE)-zakken (meer zakken mogelijk op verzoek van de klant), in een kartonnen omdoos. Wordt niet als afzonderlijke flessen aangeboden. Wordt uitsluitend verkocht in volledig verzegelde dozen. 4.2.1. Gebruik-specifieke gebruiksinstructies Reinig en spoel het oppervlak grondig. Verwijder voor het desinfecteren overtollig water van het oppervlak. Maak een desinfectiemiddeloplossing (1:15). Grondig aanbrengen zoals beschreven in de gebruiksaanwijzing: Het oppervlak volledig nat maken en aan de lucht laten drogen. Spoelen is niet nodig, maar kan desgewenst worden gedaan. Handmatige bereiding van oplossing: Verdunde gebruiksoplossing met mengverhouding 1:15. 1. Meet 3,75 liter water af in een schone of gesteriliseerde container. 2. Voeg daaraan 250 ml product toe. 3. Houder goed sluiten. Zwenk de gesloten houder om goed te mengen. 4. Voor andere hoeveelheden oplossing kunnen de hoeveelheden desgewenst evenredig worden aangepast. De oplossing bereiden met behulp van de SimpleMix-verpakking (473 ml of 3,79 liter). (Zie de dop op de fles of de SimpleMix- gebruiksaanwijzing/gebruikershandleiding voor schriftelijke instructies.): [Opmerking: De SimpleMix-verpakking met het label “Sporendodende stof” resulteert in een gebruiksoplossing met een mengverhouding van 1:15.] 1. Open de grote dop van het SimpleMix-systeem. 2. Druk op het binnenste flesje om het concentraat gedeelte in de verpakking vrij te geven in het water in de verpakking. 3. Herbevestig en sluit de grote dop. 4. Als de houder een fles van 3,79 liter is, zorg dan ook dat de dop voor de schenkopening op de hoofdfles goed gesloten is. Flessen van 473 ml hebben slechts één grote dop en een spuitkop. 5. Zwenk de gesloten houder 15 seconden. (Zie de dop op de fles of de SM-01-E SimpleMix- gebruiksaanwijzing/gebruikershandleiding voor schriftelijke instructies.) Gebruik een mechanisch spuitapparaat voor toepassing van het product of breng het product met andere middelen op het oppervlak aan en verspreid het product met een doek of dweil. Maak de oppervlakken volledig nat en laat ten minste 5 minuten inwerken voor bacterie-, gist- en schimmeldodende behandeling, en 15 minuten voor sporendodende behandeling. Bij gebruik op wanden kan het noodzakelijk zijn om de oplossing meerdere keren op te brengen om het oppervlak volledig te bevochtigen. Spoelen is niet nodig, maar kan desgewenst worden gedaan. 4.2.2. Gebruik-specifieke risicobeperkende maatregelen Voor het onverdunde product: Zorg voor toereikende ventilatie met minimaal 10 luchtverversingen per uur (ACH). De duur van het verblijf in het behandelde gebied moet tot een minimum worden beperkt. Het is verplicht om ademhalingsbeschermingsmiddelen (RPE) te dragen in overeenstemming met Europese norm EN 14387 of gelijkwaardig, die een beschermingsfactor van 4 bieden. Ten minste een aangedreven luchtzuiverend ademhalingstoestel met helm/kap/masker (TH1/TM1) of een halfgelaats-/volgelaatsmasker met combinatiefilter gas/P2 is vereist (filtertype AB1, bruin/grijs filtertype). Draag tijdens het hanteren van het product beschermende chemisch bestendige handschoenen, ingedeeld onder Europese norm EN 374 of gelijkwaardig — materiaal van handschoenen in de productinformatie te specificeren door de vergunninghouder — en een beschermende overall (ten minste type 6 EN 13034 of gelijkwaardig) die ondoorlatend is voor het biocide. Het is verplicht om tijdens het hanteren van het product oog- of gezichtsbescherming in overeenstemming met EN 16321 of gelijkwaardig te gebruiken. Beschermende handschoenen na gebruik verwijderen. Dit laat de toepassing door werkgevers van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Onbeschermde personen moeten uit de buurt van de behadded ruimten worden gehouden totdat de oppervlakken droog zijn. Voor het verdunde product (6,7 % v/v): Zorg voor toereikende ventilatie met minimaal 10 luchtverversingen per uur (ACH). De duur van het verblijf in het behandelde gebied moet tot een minimum worden beperkt. Draag tijdens hanteren van het product beschermende chemisch bestendige handschoenen ingedeeld onder Europese norm EN 374 of gelijkwaardig — materiaal van handschoenen in de productinformatie te specificeren door de vergunninghouder — en een beschermende overall (ten minste type 6 EN 13034 of gelijkwaardig) die ondoorlatend is voor het biocide. Het is verplicht om ademhalingsbeschermingsmiddelen (RPE) te dragen in overeenstemming met Europese norm EN 14387 of gelijkwaardig, die een beschermingsfactor van 4 voor afvegen, en een factor 10 voor gebruik van spuitfles en dweilen. Ten minste een aangedreven luchtzuiverend ademhalingstoestel met helm/kap/masker (TH1/TM1) of een halfgelaats-/volgelaatsmasker met combinatiefilter gas/P2 is vereist (filtertype AB1, bruin/grijs filtertype). Bij 30 luchttwisselingen per uur (ACH): Draag tijdens het hanteren van het product beschermende chemisch bestendige handschoenen in overeenstemming met EN 374 of gelijkwaardig — materiaal van handschoenen in de productinformatie te specificeren door de vergunninghouder — en een beschermende overall (ten minste type 6, EN 13034 of gelijkwaardig) die ondoorlatend is voor het biocide. Het is verplicht om tijdens het hanteren van het product oog- of gezichtsbescherming te gebruiken. Beschermende handschoenen na gebruik verwijderen. Dit laat de toepassing door werkgevers van Richtlijn 98/24/EG van de Raad en andere wetgeving van de Unie op het gebied van gezondheid en veiligheid op het werk onverlet. Onbeschermde personen moeten uit de buurt van de behandelde ruimten worden gehouden tot de oppervlakken droog zijn. Zie rubriek 6 voor de volledige titels van de EN-normen en wetgeving. 4.2.3. Waar specifiek voor het gebruik, de bijzonderheden betreffende mogelijke directe of indirecte effecten, EHBO-instructies en noodmaatregelen om het milieu te beschermen Zie algemene aanwijzingen voor gebruik 4.2.4. Waar specifiek voor het gebruik, instructies voor de veilige verwijdering van het product en zijn verpakking Zie algemene aanwijzingen voor gebruik 4.2.5. Waar specifiek voor het gebruik, voorwaarden voor opslag en de houdbaarheid van het product onder normale opslagomstandigheden Zie algemene aanwijzingen voor gebruik 5. ALGEMENE GEBRUIKSAANWIJZING ( 1 ) 5.1. Gebruiksvoorschrift Zie de toepassingsspecifieke gebruiksaanwijzing 5.2. Risicobeperkende maatregelen Onbeschermde personen moeten uit behandelde ruimten worden gehouden wanneer de concentraties waterstofperoxide en/of perazijnzuur in de lucht de respectievelijke AEC-waarden in de lucht (1,25 mg/m 3 voor waterstofperoxide en 0,5 mg/m 3 voor perazijnzuur, of een lagere relevante nationale referentiewaarde) overschrijden. Waar waterstofperoxide-, perazijnzuur- en/of azijnzuurconcentraties in de lucht de betreffende aanvaardbare blootstellingsconcentratiewaarden in lucht overschrijden of waar controle van de concentraties in de lucht niet mogelijk is, moeten blootgestelde personen/gebruikers geschikte ademhalingsbeschermingapparatuur dragen. 5.3. Bijzonderheden van mogelijke directe of indirecte effecten, EHBO instructies en noodmaatregelen om mens, dier en milieu te beschermen Voor het onverdunde product: NA INSLIKKEN: Onmiddellijk de mond spoelen. Indien bij bewustzijn iets te drinken geven als slachtoffer bij bewustzijn is en kan slikken. NIET proberen braken op te wekken. Bel 112 of een ambulance voor medische hulp. BIJ CONTACT MET DE HUID: Huid onmiddellijk afspoelen met water. Verontreinigde kleding daarna uittrekken en wassen alvorens deze opnieuw te gebruiken. De huid gedurende 15 minuten met stromend water blijven spoelen. Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). BIJ CONTACT MET DE OGEN: Onmiddellijk gedurende een aantal minuten met water spoelen. Contactlenzen verwijderen, indien mogelijk. Ten minste 15 minuten blijven spoelen. Bel 112 of een ambulance voor medische hulp. Informatie voor zorgpersoneel/arts: De ogen moeten onderweg naar de arts herhaaldelijk worden gespoeld als het oog is blootgesteld aan alkalische chemicaliën (pH > 11), amines en zuren zoals azijnzuur, mierenzuur of propionzuur NA INADEMING: Breng het slachtoffer in de frisse lucht en laten rusten in een houding die het ademen vergemakkelijkt. Indien symptomen: 112/ambulance bellen voor medische hulp. Indien geen symptomen: Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). Start indien nodig levensondersteunende maatregelen en bel daarna een arts die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE).. Voor verdund product (0,5 % v/v en 6,7 % v/v): NA INADEMING: Bij symptomen een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE).. NA INSLIKKEN: de mond spoelen. Iets te drinken geven als slachtoffer bij bewustzijn is en kan slikken. NIET proberen braken op te wekken. Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). BIJ CONTACT MET DE HUID: Verontreinigde kleding uittrekken en wassen alvorens deze opnieuw te gebruiken. huid afspoelen met water. Bij huidirritatie: Raadpleeg een arts. BIJ CONTACT MET DE OGEN: Afspoelen met water. Contactlenzen verwijderen, indien mogelijk. Blijven spoelen gedurende 5 minuten. Een arts raadplegen die contact kan opnemen met het NVIC (Nationaal Vergiftigingen Informatie Centrum) (NL) of Antigifcentrum (BE). Bel bij morsen/lekkage of blootstelling de nooddiensten uit Europa in het Engels en 23 Europese talen CARECHEM24 op +44 1235 239 670, voor Arabisch: +44 1235 239 671. Noodmaatregelen ter bescherming van het milieu: Voorkom (directe) lozing (van onverdund product) in het milieu/riool. 5.4. Instructies voor de veilige verwijdering van het product en zijn verpakking Controleer of de verpakking helemaal leeg is. Lege verpakking niet opnieuw gebruiken. Hanteer lege verpakkingen met dezelfde zorg en veiligheidsmaatregelen als gevulde containers. Spoel grondig de lege verpakking driemaal met kraanwater en bied deze vervolgens aan voor recycling of reconditionering, of voer deze af naar een stortplaats, of verbrand de lege verpakking, indien dit is toegestaan door de nationale en lokale autoriteiten. Deze verpakking moet te allen tijde worden afgevoerd in overeenstemming met de geldende wetgeving inzake afvalverwerking. 5.5. Voorwaarden voor opslag en de houdbaarheid van het product onder normale opslagomstandigheden Op een koele plaats bewaren. Bewaar het product in de originele geventileerde verpakking. Bewaar de verpakking niet liggend of ondersteboven. Vermijd beschadiging of deuken van de verpakking. Water, voedsel of diervoeder niet verontreinigen tijdens opslag en verwijdering van het product. Verpakking stevig gesloten houden. Bewaren bij temperaturen boven 0 °C en onder 30 °C. Houdbaarheid: 2 jaar. 6. OVERIGE INFORMATIE Volledige titels van de EN-normen en genoemde wetgeving. EN 14387 — Ademhalingsbeschermingsmiddelen — Gasfilter(s) en combinatiefilter(s) — Eisen, beproeving, merken. EN 16321 — Oog- en gezichtsbescherming voor beroepsmatig gebruik. EN 374 — Beschermende handschoenen tegen chemicaliën en micro-organismen. Deel 1: Terminologie en prestatie-eisen voor chemische risico’s. EN 13034 — Beschermende kleding tegen vloeibare chemicaliën. Prestatie-eisen voor beschermende kleding tegen chemicaliën die beperkte bescherming tegen vloeibare chemicaliën biedt (Type 6 en Type PB [6] uitrusting). Richtlijn 98/24/EG van 7 april 1998 betreffende de bescherming van de gezondheid en de veiligheid van werknemers tegen risico’s van chemische agentia op het werk (veertiende bijzondere richtlijn in de zin van artikel 16, lid 1, van Richtlijn 89/391/EEG) ( PB L 131 van 5.5.1998, blz. 11 ). ( 1 ) De gebruiksaanwijzing, de risicobeperkende maatregelen en de andere aanwijzingen voor het gebruik in dit deel gelden voor elk toegelaten gebruik. ELI: http://data.europa.eu/eli/reg_impl/2024/267/oj ISSN 1977-0758 (electronic edition)",
  "source": "EUR LEX"
}