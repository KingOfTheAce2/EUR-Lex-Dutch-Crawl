{
  "url": "http://www.w3.org/1999/xhtml\">",
  "content": "L_2018083NL.01001501.xml 27.3.2018 NL Publicatieblad van de Europese Unie L 83/15 BESLUIT (EU) 2018/509 VAN DE EUROPESE RAAD van 22 maart 2018 betreffende de benoeming van de vicepresident van de Europese Centrale Bank DE EUROPESE RAAD, Gezien het Verdrag betreffende de werking van de Europese Unie, en met name artikel 283, lid 2, Gezien de aanbeveling van de Raad van 20 februari 2018 betreffende de benoeming van de vicepresident van de Europese Centrale Bank ( 1 ) , Gezien het advies van het Europees Parlement ( 2 ) , Gezien het advies van de Raad van bestuur van de Europese Centrale Bank ( 3 ) , Overwegende hetgeen volgt: (1) Overeenkomstig Besluit 2010/223/EU van de Europese Raad ( 4 ) loopt de ambtstermijn van de heer Vítor CONSTÂNCIO, vicepresident van de Europese Centrale Bank, af op 31 mei 2018 en er dient derhalve een nieuwe vicepresident van de Europese Centrale Bank te worden benoemd. (2) De Europese Raad wenst de heer Luis DE GUINDOS JURADO te benoemen, die naar zijn oordeel voldoet aan alle eisen van artikel 283, lid 2, van het Verdrag, HEEFT HET VOLGENDE BESLUIT VASTGESTELD: Artikel 1 De heer Luis DE GUINDOS JURADO wordt benoemd tot vicepresident van de Europese Centrale Bank voor een ambtstermijn van acht jaar met ingang van 1 juni 2018. Artikel 2 Dit besluit wordt bekendgemaakt in het Publicatieblad van de Europese Unie . Artikel 3 Dit besluit treedt in werking op de datum waarop het wordt vastgesteld. Gedaan te Brussel, 22 maart 2018. Voor de Europese Raad De voorzitter D. TUSK ( 1 ) PB C 67 van 22.2.2018, blz. 1 . ( 2 ) Advies uitgebracht op 14 maart 2018 (nog niet bekendgemaakt in het Publicatieblad). ( 3 ) Advies uitgebracht op 7 maart 2018 (nog niet bekendgemaakt in het Publicatieblad). ( 4 ) Besluit 2010/223/EU van de Europese Raad van 26 maart 2010 betreffende de benoeming van de vicepresident van de Europese Centrale Bank ( PB L 99 van 21.4.2010, blz. 7 ).",
  "source": "EUR LEX"
}