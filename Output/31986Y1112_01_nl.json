{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y1112(01):NL:HTML\">",
  "content": "EUR-Lex - 31986Y1112(01) - NL Avis juridique important | 31986Y1112(01) Resolutie van de Raad over de verkooppraktijken in ontwikkelingslanden van in de Gemeenschap gevestigde fabrikanten voor vervangingsmiddelen voor moedermelk Publicatieblad Nr. C 285 van 12/11/1986 blz. 0019 - 0019 Resolutie van de Raad over de verkooppraktijken in ontwikkelingslanden van in de Gemeenschap  gevestigde fabrikanten voor vervangingsmiddelen voor moedermelk(86/C 285/08) DE RAAD VAN DE  EUROPESE GEMEENSCHAPPEN, Gelet op het Verdrag tot oprichting van de Europese Economische  Gemeenschap, Overwegende dat de Commissie een rapport heeft ingediend over zuigelingenvoeding en  over de uitvoering van de Internationale Gedragscode voor het op de markt brengen van  vervangingsmiddelen voor moedermelk, en een ontwerp-voorstel heeft opgesteld voor een richtlijn van  de Raad betreffende de onderlinge aanpassing van de wetgevingen der Lid-Staten inzake  zuigelingenvoeding en opvolgvoeding; Overwegende dat in mei 1981 de 34e vergadering van de  Wereldgezondheidsorganisatie de Internationale Gedragscode voor het op de markt brengen van  vervangingsmiddelen voor moedermelk heeft aangenomen; Overwegende dat deze middelen in grote  hoeveelheden door in de Gemeenschap gevestigde fabrikanten aan ontwikkelingslanden worden verkocht;  Overwegende dat het van groot belang wordt geacht dat de verkooppraktijken in de  ontwikkelingslanden moeders niet van het geven van borstvoeding doen afzien; Overwegende dat de  toepassing van de Internationale Gedragscode ongetwijfeld een uitstekend middel is om dit in die  landen te bereiken; Overwegende dat de Gemeenschap deze landen de wet niet kan voorschrijven;  Overwegende dat de Gemeenschap de bevoegde instanties in die landen daadwerkelijk kan steunen bij  hun inspanningen om de Internationale Gedragscode op hun gebied toe te passen, HEEFT DE VOLGENDE  RESOLUTIE AANGENOMEN: 1. De Gemeenschap draagt, voor zover zij daartoe het vermogen heeft, bij aan  de toepassing van verantwoorde verkooppraktijken voor vervangingsmiddelen en voor moedermelk in de  ontwikkelingslanden. 2. Met het oog op de uitvoering van punt 1 draagt de Commissie haar delegaties  in de ontwikkelingslanden op om op te treden als contactpunten voor de bevoegde instanties.  Klachten en kritiek ten aanzien van de verkooppraktijken van een in de Gemeenschap gevestigde  fabrikant dienen aan hen ter kennis te worden gebracht. 3. De Commissie is bereid dergelijke  gevallen te onderzoeken en te helpen bij het vinden van een voor alle partijen bevredigende  oplossing. 4. Deze resolutie wordt door de Commissie langs de officiÃ«le kanalen aan de betrokken  landen bekendgemaakt.",
  "source": "EUR LEX"
}