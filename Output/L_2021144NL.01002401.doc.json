{
  "url": "http://www.w3.org/1999/xhtml\"><!--",
  "content": "L_2021144NL.01002401.xml 27.4.2021 NL Publicatieblad van de Europese Unie L 144/24 UITVOERINGSBESLUIT (EU) 2021/681 VAN DE RAAD van 23 april 2021 tot wijziging van Uitvoeringsbesluit (EU) 2020/1342 tot toekenning van tijdelijke steun uit hoofde van Verordening (EU) 2020/672 aan het Koninkrijk België om het risico op werkloosheid in de noodtoestand als gevolg van de COVID-19-uitbraak te beperken DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2020/672 van de Raad van 19 mei 2020 betreffende de instelling van een Europees instrument voor tijdelijke steun om het risico op werkloosheid te beperken in een noodtoestand (SURE) als gevolg van de COVID-19-uitbraak ( 1 ) , en met name artikel 6, lid 1, Gezien het voorstel van de Europese Commissie, Overwegende hetgeen volgt: (1) Naar aanleiding van een verzoek van België van 7 augustus 2020 heeft de Raad op 25 september 2020 financiële bijstand aan België toegekend in de vorm van een lening van maximaal 7 803 380 000 EUR met een gemiddelde looptijd van ten hoogste 15 jaar, als aanvulling op de nationale inspanningen van België om het hoofd te bieden aan de gevolgen van de COVID-19-uitbraak en aan de sociaal-economische gevolgen daarvan voor werknemers en zelfstandigen. (2) De lening diende door België te worden gebruikt ter financiering van de werktijdverkortingsregelingen, soortgelijke maatregelen en gezondheidsgerelateerde maatregelen als bedoeld in artikel 3 van Uitvoeringsbesluit (EU) 2020/1342 van de Raad ( 2 ) . (3) Door de COVID-19-uitbraak is een aanzienlijk deel van de beroepsbevolking in België nog steeds inactief. Dit heeft geleid tot een plotse en sterke stijging van de overheidsuitgaven in België ten aanzien van een nieuwe maatregel, namelijk een nieuwe steunregeling voor kleine ondernemingen in het Brussels Hoofdstedelijk Gewest, en andere bestaande regionale maatregelen, waarvan sommige zijn uitgebreid, als bedoeld in artikel 3, punt d), i) tot en met iv), van Uitvoeringsbesluit (EU) 2020/1342. (4) De COVID-19-uitbraak en de buitengewone maatregelen die België in 2020 en 2021 heeft getroffen om de uitbraak en de sociaal-economische en gezondheidseffecten daarvan in te perken, hadden en hebben nog steeds een dramatisch effect op de overheidsfinanciën. Volgens de najaarsprognose 2020 van de Commissie zou België tegen het einde van 2020 een overheidstekort van 11,2 % van het bruto binnenlands product (bbp) en een overheidsschuld van 117,7 % van het bbp hebben. In 2021 zullen het overheidstekort en de overheidsschuld van België naar verwachting respectievelijk 7,1 % en 117,8 % van het bbp bedragen. Volgens de tussentijdse winterprognose 2021 van de Commissie zou het bbp van België in 2021 met 3,9 % toenemen. (5) Op 11 maart 2021 heeft België de Unie om 394 150 000 EUR aan verdere financiële bijstand verzocht als aanvulling op zijn in 2020 en 2021 gedane nationale inspanningen om het hoofd te bieden aan de gevolgen van de COVID-19-uitbraak en aan de sociaal-economische gevolgen daarvan voor werknemers en zelfstandigen. Hierbij gaat het met name om de in de overwegingen 6 en 7 beschreven maatregelen. (6) Hierbij gaat het om een verzoek om steun voor een uitbreiding van bestaande regionale en gemeenschapsregelingen inzake inkomenssteun als bedoeld in artikel 3, punt d), i) tot en met iv), van Uitvoeringsbesluit (EU) 2020/1342 van het Brussels Hoofdstedelijk Gewest, het Vlaamse Gewest en de Vlaamse Gemeenschap, het Waals Gewest en de Franse Gemeenschap: “Bijzonderemachtenbesluit van de Brusselse Hoofdstedelijke regering nr. 2020/019 van 23 april 2020/Arrêté du Gouvernement de la Région de Bruxelles-Capitale de pouvoirs spéciaux n° 2020/019 du 23 avril 2020\n                  ” ( 3 ) ; “Bijzonderemachtenbesluit nr. 2020/030 van de Brusselse Hoofdstedelijke regering van 28 mei 2020/Arrêté du Gouvernement de la Région de Bruxelles-Capitale de pouvoirs spéciaux n° 2020/030 du 28 mai 2020\n                  ” ( 4 ) , zoals uitgebreid bij “Besluit van de Brusselse Hoofdstedelijke regering van 15 oktober 2020 betreffende steun aan de evenementen-, uitgaans-, toeristische en culturele sector in het kader van de gezondheidscrisis COVID-19/Arrêté du Gouvernement de la Région de Bruxelles-Capitale du 15 octobre 2020 relatif à une aide aux secteurs de l'événementiel, du monde de la nuit, du tourisme et de la culture dans le cadre de la crise sanitaire du COVID-19” en “Besluit van de Brusselse Hoofdstedelijke regering van 12 november 2020 betreffende steun aan de eet- en drankgelegenhedenondernemingen in het kader van de gezondheidscrisis COVID-19/Arrêté du Gouvernement de la Région de Bruxelles-Capitale du 12 novembre 2020 relatif à une aide aux entreprises débits de boissons et restaurants dans le cadre de la crise sanitaire du COVID-19”. De twee uitgebreide regelingen voorzien in compensatiepremies voor zelfstandigen en eenmanszaken in sectoren die in de context van de COVID-19-crisis moesten sluiten; “Betekening van de vergadering van de Ministerraad van de Brusselse Hoofdstedelijke regering van donderdag 14 mei 2020/Notification de la réunion du conseil des ministres du gouvernement de la région de Bruxelles-Capitale du jeudi 14 mai 2020\n                  ”, zoals omgezet in “Besluit van de Brusselse Hoofdstedelijke regering van 24 juli 2020 houdende invoering van uitzonderlijke steun voor de cultuurwerkers/Arrêté du Gouvernement de la Région de Bruxelles-Capitale du 24 juillet 2020 instaurant une aide exceptionnelle pour les travailleurs intermittents de la culture” ( 5 ) ; “Besluit van de Vlaamse regering van 20 maart 2020\n                  ” ( 6 ) ; “Besluit van de Vlaamse regering van 10 april 2020\n                  ” ( 7 ) ; “Besluit van de Vlaamse regering van 12 juni 2020\n                  ” ( 8 ) tot vaststelling van een “ondersteuningspremie” ter ondersteuning van ondernemingen die open zijn maar een vermindering van omzet van tenminste 60 % ondervinden of hun bedrijf hebben moeten sluiten vanwege federale veiligheidsmaatregelen; “Besluit van de Vlaamse regering van 7 augustus 2020\n                  ” ( 9 ) en “Besluit van de Vlaamse regering van 23 oktober 2020\n                  ” ( 10 ) en “Besluit van de Vlaamse regering van 13 november 2020\n                  ” ( 11 ) . Deze drie besluiten van de Vlaamse regering, die ook respectievelijk “Vlaams beschermingsmechanisme 1, 2 en 3” worden genoemd en enkele van voornoemde besluiten wijzigen, voorzien in ondersteuning aan ondernemingen die open zijn maar een omzetdaling van ten minste 60 % kennen of die moesten sluiten als gevolg van federale veiligheids- en beveiligingsmaatregelen; “Arrêté du Gouvernement de la Communauté française de pouvoirs spéciaux n° 4 du 23 avril 2020\n                  ” ( 12 ) , “Arrêté du Gouvernement de la Communauté française du 7 avril 2020\n                  ” ( 13 ) ; “Arrêté ministériel du 8 avril 2020 portant exécution de l’arrêté du Gouvernement wallon du 20 mars 2020\n                  ” ( 14 ) ; “Arrêté du Gouvernement wallon du 19 juin 2020\n                  ” ( 15 ) . De bovengenoemde maatregelen hebben betrekking op regelingen inzake inkomenssteun voor zelfstandigen, eenmanszaken en andere soorten werknemers die niet in aanmerking komen voor andere vormen van inkomenssteun. Met name de compensatiepremie voor bedrijven en voor ondernemers in het Brussels Hoofdstedelijk Gewest, de corona-hinderpremie, de compensatiepremie en de ondersteuningspremie in het Vlaamse Gewest en de Vlaamse Gemeenschap en de compensatievergoeding voor sluiting van de onderneming in het Waalse Gewest vormen veralgemeende eenmalige steun voor ondernemingen en zelfstandigen die hun activiteiten moesten stopzetten of een aanzienlijke omzetdaling hadden ten gevolge van COVID-19. Wanneer de maatregelen gericht zijn op een breder scala aan begunstigden, worden alleen de bedragen gevraagd voor de uitgaven voor de steun aan zelfstandigen en eenmanszaken. Andere maatregelen (de compensatiepremie voor cultuurwerkers in het Brussels Hoofdstedelijk Gewest, de subsidie voor opvangvoorzieningen en de subsidie voor culturele operatoren in de Franse Gemeenschap, de opleidingsactiviteiten in het Waalse Gewest en de subsidie voor culturele operatoren en zelfstandigen) zijn gericht op de zelfstandigen en werknemers die geen toegang hebben tot de regeling voor tijdelijke werkloosheid in specifieke sectoren (culturele sector en zorgsector, opleidingsactiviteiten). (7) Ook wordt steun gevraagd voor een nieuwe maatregel van het Brussels Hoofdstedelijk Gewest. Hierbij gaat het om “Arrêté du Gouvernement de la Région de Bruxelles-Capitale du 3 décembre 2020 concernant l’octroi d’une subvention de 1 625 000,00 EUR à la SA Brusoc dans le cadre de l’octroi de micro-crédits de trésorerie pour les indépendants et les micro-entreprises en raison de la crise sanitaire du COVID-19/Besluit van de Brusselse Hoofdstedelijke regering van 3 december 2020 betreffende de toekenning van micro-kaskredieten voor zelfstandigen en zko’s”. De maatregel voorziet met name in microkredieten voor ondernemers en eenmanszaken in het Brussels Hoofdstedelijk Gewest. Er wordt alleen gevraagd om het deel van de overheidsuitgaven dat verband houdt met de verwachte verliezen op leningen. Het gevraagde bedrag voor uitgaven heeft uitsluitend betrekking op de steun voor zelfstandigen en eenmanszaken. (8) België voldoet aan de voorwaarden van artikel 3 van Verordening (EU) 2020/672 om financiële bijstand te kunnen aanvragen. België heeft de Commissie het nodige bewijsmateriaal verschaft dat de werkelijke en geplande overheidsuitgaven sinds 1 februari 2020 met 10 103 933 459 EUR zijn gestegen als gevolg van de nationale maatregelen om de sociaal-economische gevolgen van de COVID-19-uitbraak het hoofd te bieden. Dit is een plotse en sterke stijging omdat zij betrekking heeft op zowel nieuwe maatregelen als bestaande maatregelen die rechtstreeks verband houden met werktijdverkortingsregelingen en soortgelijke maatregelen, waarvan sommige zijn uitgebreid, die een aanzienlijk deel van de ondernemingen en de beroepsbevolking in België bestrijken. België is voornemens 1 906 403 459 EUR van de extra overheidsuitgaven met eigen middelen te financieren. (9) De Commissie heeft, overeenkomstig artikel 6 van Verordening (EU) 2020/672, België geraadpleegd en heeft de plotse en sterke stijging geverifieerd van de werkelijke en geplande overheidsuitgaven die rechtstreeks verband houden met werktijdverkortingsregelingen en soortgelijke maatregelen, waarvan sprake is in het verzoek van België van 11 maart 2021. (10) Daarom moet financiële bijstand worden verleend om België te helpen het hoofd te bieden aan de sociaal-economische gevolgen van de ernstige economische verstoring als gevolg van de COVID-19-uitbraak. De Commissie moet de besluiten inzake de looptijd, omvang en vrijgave van de tranches en deeltranches in nauwe samenwerking met de nationale autoriteiten nemen. (11) België en de Commissie moeten in de in artikel 8, lid 2, van Verordening (EU) 2020/672 bedoelde leningsovereenkomst met dit besluit rekening houden. (12) Dit besluit moet de uitkomst onverlet laten van eventuele procedures met betrekking tot verstoringen van de werking van de interne markt, met name uit hoofde van de artikelen 107 en 108 van het Verdrag. Het doet geen afbreuk aan het vereiste dat de lidstaten, uit hoofde van artikel 108 van het Verdrag, de Commissie op de hoogte brengen van voorgenomen steunmaatregelen. (13) België moet de Commissie op regelmatige basis informeren over de tenuitvoerlegging van de geplande overheidsuitgaven, zodat de Commissie kan beoordelen in hoeverre België die uitgaven ten uitvoer heeft gelegd. (14) Bij het nemen van het besluit om financiële bijstand te verlenen is rekening gehouden met de bestaande en verwachte behoeften van België en met verzoeken om financiële bijstand op grond van Verordening (EU) 2020/672 die reeds door andere lidstaten zijn ingediend of gepland, met toepassing van de beginselen inzake gelijke behandeling, solidariteit, evenredigheid en transparantie, HEEFT HET VOLGENDE BESLUIT VASTGESTELD: Artikel 1 Uitvoeringsbesluit (EU) 2020/1342 wordt als volgt gewijzigd: 1) Artikel 2 wordt als volgt gewijzigd: a) lid 1 wordt vervangen door: “1.   De Unie stelt België een lening van maximaal 8 197 530 000 EUR beschikbaar. De lening heeft een gemiddelde looptijd van ten hoogste 15 jaar.”; b) lid 4 wordt vervangen door: “4.   De vrijgave van de eerste tranche hangt af van de inwerkingtreding van de in artikel 8, lid 2, van Verordening (EU) 2020/672 bedoelde leningsovereenkomst. Eventuele verdere tranches worden vrijgegeven overeenkomstig de voorwaarden van die leningsovereenkomst of zijn, in voorkomend geval, onderworpen aan de inwerkingtreding van een addendum bij die overeenkomst of van een gewijzigde leningsovereenkomst.”. 2) Artikel 3 wordt vervangen door: “Artikel 3 België mag de volgende maatregelen financieren: a) de regeling voor “tijdelijke werkloosheid/chômage temporaire” waarin wordt voorzien door het “Koninklijk Besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het Koninklijk Besluit van 6 mei 2019 tot wijziging van de artikelen 27, 51, 52 bis, 58, 58/3 en 63 van het Koninklijk Besluit van 25 november 1991 houdende de werkloosheidsreglementering en tot invoeging van de artikelen 36sexies, 63 bis en 124 bis in hetzelfde besluit/Arrêté royal du 30 mars 2020 visant à adapter les procédures dans le cadre du chômage temporaire dû au virus Covid-19 et à modifier l’article 10 de l’arrêté royal du 6 mai 2019 modifiant les articles 27, 51, 52 bis, 58, 58/3 et 63 de l’arrêté royal du 25 novembre 1991 portant réglementation du chômage et insérant les articles 36sexies, 63 bis et 124 bis dans le même arrêté”; b) het COVID-19-vervangingsinkomen voor zelfstandigen (het “corona-overbruggingsrecht”/”droit passerelle corona”) waarin wordt voorzien door de “Wet van 23 maart 2020 tot wijziging van de wet van 22 december 2016 houdende invoering van een overbruggingsrecht ten gunste van zelfstandigen en tot invoering van tijdelijke maatregelen in het kader van COVID-19 ten gunste van zelfstandigen/Loi du 23 mars 2020 modifiant la loi du 22 décembre 2016 instaurant un droit passerelle en faveur des travailleurs indépendants et introduisant les mesures temporaires dans le cadre du COVID-19 en faveur des travailleurs indépendants”; c) het corona-ouderschapsverlof waarin wordt voorzien door het “Koninklijk Besluit nr. 23 van 13 mei 2020, tot uitvoering van artikel 5, § 1, 5°, van de wet van 27 maart 2020 die machtiging verleent aan de Koning om maatregelen te nemen in de strijd tegen de verspreiding van het coronavirus COVID-19 (II) houdende het corona ouderschapsverlof/Arrêté royal n° 23 du 13 mai 2020 pris en exécution de l’article 5, § 1, 5°, de la loi du 27 mars 2020 accordant des pouvoirs au Roi afin de prendre des mesures dans la lutte contre la propagation du coronavirus COVID-19 (II) visant le congé parental corona”; d) regionale en gemeenschapsregelingen inzake inkomenssteun, met name: i) voor het Brussels Hoofdstedelijk Gewest: — de compensatiepremie voor bedrijven die gedwongen zijn geweest om te sluiten vanwege maatregelen die zijn uitgevoerd om de pandemie te bestrijden, waarin wordt voorzien door het “Bijzonderemachtenbesluit van de Brusselse Hoofdstedelijke regering nr. 2020/019 van 23 april 2020/Arrêté du Gouvernement de la Région de Bruxelles-Capitale de pouvoirs spéciaux n° 2020/019 du 23 avril 2020\n                                                                  ”, voor het deel van de uitgaven voor de steun voor zelfstandigen en eenmanszaken; — de compensatiepremie voor ondernemers van wie de activiteiten zwaar zijn teruggelopen vanwege maatregelen die zijn uitgevoerd om de pandemie te bestrijden, waarin wordt voorzien door “Bijzonderemachtenbesluit nr. 2020/030 van de Brusselse Hoofdstedelijke regering van 28 mei 2020/Arrêté du Gouvernement de la Région de Bruxelles-Capitale de pouvoirs spéciaux n° 2020/030 du 28 mai 2020\n                                                                  ”, voor het deel van de uitgaven in verband met de steun voor zelfstandigen en eenmanszaken; — een compensatiepremie voor ondenemers in de evenementen-, uitgaans-, toeristische en culturele sector, waarin wordt voorzien door “Besluit van de Brusselse Hoofdstedelijke regering van 15 oktober 2020 betreffende steun aan de evenementen-, uitgaans-, toeristische en culturele sector in het kader van de gezondheidscrisis COVID-19/Arrêté du Gouvernement de la Région de Bruxelles-Capitale du 15 octobre 2020 relatif à une aide aux secteurs de l'événementiel, du monde de la nuit, du tourisme et de la culture dans le cadre de la crise sanitaire du COVID-19”, voor het deel van de uitgaven in verband met de steun voor zelfstandigen en eenmanszaken; — een compensatiepremie voor restaurants en cafés, waarin wordt voorzien door “Besluit van de Brusselse Hoofdstedelijke regering van 12 november 2020 betreffende steun aan de eet- en drankgelegenhedenondernemingen in het kader van de gezondheidscrisis COVID-19/Arrêté du Gouvernement de la Région de Bruxelles-Capitale du 12 novembre 2020 relatif à une aide aux entreprises débits de boissons et restaurants dans le cadre de la crise sanitaire du COVID-19”, voor het deel van de uitgaven in verband met de steun voor zelfstandigen en eenmanszaken; — de compensatiepremie voor cultuurwerkers waarin wordt voorzien door het “Besluit van de Brusselse Hoofdstedelijke regering van 24 juli 2020 houdende invoering van uitzonderlijke steun voor de cultuurwerkers/Arrêté du Gouvernement de la Région de Bruxelles-Capitale du 24 juillet 2020 instaurant une aide exceptionnelle pour les travailleurs intermittents de la culture”; — een noodsteunregeling bestaande uit de verstrekking van micro-kaskredieten voor zelfstandigen en zeer kleineondernemingen waarin wordt voorzien door “Arrêté du Gouvernement de la Région de Bruxelles-Capitale du 3 décembre 2020 concernant l’octroi d’une subvention de 1 625 000,00 EUR à la SA Brusoc dans le cadre de l’octroi de micro-crédits de trésorerie pour les indépendants et les micro-entreprises en raison de la crise sanitaire du COVID-19/Besluit van de Brusselse Hoofdstedelijke regering van 3 december 2020 betreffende de toekenning van micro-kaskredieten voor zelfstandigen en zko’s”, voor het deel van de overheidsuitgaven dat verband houdt met de verwachte verliezen op leningen aan zelfstandigen en eenmanszaken; ii) voor het Vlaamse Gewest en de Vlaamse Gemeenschap: — de corona-hinderpremie waarin wordt voorzien door het “Besluit van de Vlaamse regering van 20 maart 2020\n                                                                  ”, voor het deel van de uitgaven voor de steun voor zelfstandigen en eenmanszaken; — de compensatiepremie waarin wordt voorzien door het “Besluit van de Vlaamse regering van 10 april 2020\n                                                                  ”, voor het deel van de uitgaven in verband met de steun voor zelfstandigen en eenmanszaken; — de ondersteuningspremie waarin wordt voorzien door het “Besluit van de Vlaamse regering van 12 juni 2020\n                                                                  ”, voor het deel van de uitgaven in verband met de steun voor zelfstandigen en eenmanszaken; — een Vlaams beschermingsmecaisme, zoals voorzien in “Besluit van de Vlaamse regering van 7 augustus 2020\n                                                                  ”, “Besluit van de Vlaamse regering van 23 oktober 2020\n                                                                  ” en “Besluit van de Vlaamse regering van 13 november 2020\n                                                                  ” (Vlaams beschermingsmechanisme 1, 2, 3), voor het deel van de uitgaven in verband met steun voor zelfstandigen en eenmanszaken; iii) voor de Franse Gemeenschap: — een subsidie voor culturele operatoren waarin wordt voorzien door het “Arrêté du Gouvernement de la Communauté française de pouvoirs spéciaux n° 4 du 23 avril 2020\n                                                                  ”; — een subsidie voor opvangvoorzieningen waarin wordt voorzien door het “Arrêté du Gouvernement de la Communauté française du 7 avril 2020\n                                                                  ”, voor het deel van de uitgaven voor de steun voor zelfstandigen en eenmanszaken; iv) voor het Waals Gewest: — een compensatievergoeding voor de sluiting van ondernemingen waarin wordt voorzien door het “Arrêté ministériel du 8 avril 2020 portant exécution de l’arrêté du Gouvernement wallon du 20 mars 2020\n                                                                  ”, voor het deel van de uitgaven voor de steun voor zelfstandigen en eenmanszaken; — opleidingsactiviteiten waarin wordt voorzien door het “Arrêté du Gouvernement wallon du 19 juin 2020\n                                                                  ”; v) voor de Duitstalige Gemeenschap: — een subsidie voor culturele operatoren en zelfstandigen waarin wordt voorzien door artikel 7 van het “Parlament der Deutschsprachigen Gemeinschaft, Corona-Krisendekret I vom 6. April 2020\n                                                                  ”, voor het deel van de uitgaven voor leningen die in subsidies worden omgezet; — een subsidie voor toeristische operatoren waarin wordt voorzien door artikel 4 van het “Parlament der Deutschsprachigen Gemeinschaft, Corona-Krisendekret III vom 20. Juli 2020\n                                                                  ”, voor het deel van de uitgaven voor de steun voor zelfstandigen en eenmanszaken; e) maatregelen op gezondheidsgebied in de Duitstalige Gemeenschap waarin wordt voorzien door artikel 7 van het “Parlament der Deutschsprachigen Gemeinschaft, Corona-Krisendekret I vom 6. April 2020”.”. 3) Artikel 4 wordt vervangen door: “Artikel 4 1.   België stelt de Commissie uiterlijk op 30 maart 2021, en nadien om de zes maanden, in kennis van de tenuitvoerlegging van de geplande overheidsuitgaven totdat die geplande overheidsuitgaven volledig ten uitvoer zijn gelegd. 2.   Wanneer in artikel 3 bedoelde maatregelen gebaseerd zijn op geplande overheidsuitgaven en onderworpen zijn aan een uitvoeringsbesluit tot wijziging van Uitvoeringsbesluit (EU) 2020/1342, informeert België de Commissie binnen zes maanden na de datum van vaststelling van dat wijzigingsuitvoeringsbesluit, en daarna elke zes maanden, over de uitvoering van de geplande overheidsuitgaven totdat de geplande overheidsuitgaven volledig zijn uitgevoerd.”. Artikel 2 Dit besluit is gericht tot het Koninkrijk België. Dit besluit wordt van kracht op de datum van de kennisgeving ervan aan de geadresseerde. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 23 april 2021. Voor de Raad De voorzitter A.P. ZACARIAS ( 1 ) PB L 159 van 20.5.2020, blz. 1 . ( 2 ) Uitvoeringsbesluit (EU) 2020/1342 van de Raad van 25 september 2020 tot toekenning van tijdelijke steun uit hoofde van Verordening (EU) 2020/672 aan het Koninkrijk België om het risico op werkloosheid in de noodtoestand als gevolg van de COVID-19-uitbraak te beperken ( PB L 314 van 29.9.2020, blz. 4 ). ( 3 ) Bijzonderemachtenbesluit van de Brusselse Hoofdstedelijke regering nr. 2020/019 van 23 april 2020 tot wijziging van het bijzonderemachtenbesluit nr. 2020/013 van 7 april 2020 betreffende de steun tot vergoeding van de ondernemingen getroffen door de dringende maatregelen om de verspreiding van het coronavirus COVID-19 te beperken/Arrêté du Gouvernement de la Région de Bruxelles-Capitale de pouvoirs spéciaux n° 2020/019 du 23 avril 2020 modifiant l’arrêté de pouvoirs spéciaux n° 2020/013 du 7 avril 2020 relatif à une aide en vue de l’indemnisation des entreprises affectées par les mesures d’urgence pour limiter la propagation du coronavirus COVID-19. ( 4 ) Bijzonderemachtenbesluit van de Brusselse Hoofdstedelijke regering nr. 2020/030 van 28 mei 2020 betreffende de steun aan ondernemingen die een terugval van hun activiteit ondergaan als gevolg van de gezondheidscrisis COVID-19/Arrêté du Gouvernement de la Région de Bruxelles-Capitale de pouvoirs spéciaux n° 2020/030 du 28 mai 2020 relatif à l’aide aux entreprises qui subissent une baisse d’activité en raison de la crise sanitaire du COVID-19. ( 5 ) Betekening van de vergadering van de Ministerraad van de Brusselse Hoofdstedelijke regering van donderdag 14 mei 2020, punt 25/Notification de la réunion du conseil des ministres du gouvernement de la région de Bruxelles-Capitale du jeudi 14 mai 2020, point 25. Dit politiek besluit is omgezet in een rechtshandeling via het Besluit van de Brusselse Hoofdstedelijke regering van 24 juli 2020 houdende invoering van uitzonderlijke steun voor de cultuurwerkers/Arrêté du Gouvernement de la Région de Bruxelles-Capitale du 24 juillet 2020 instaurant une aide exceptionnelle pour les travailleurs intermittents de la culture. ( 6 ) Besluit van de Vlaamse regering van 20 maart 2020 tot toekenning van steun aan ondernemingen die verplicht moeten sluiten ten gevolge van de maatregelen genomen door de Nationale Veiligheidsraad vanaf 12 maart 2020 inzake het coronavirus. ( 7 ) Besluit van de Vlaamse regering van 10 april 2020 tot toekenning van steun aan ondernemingen die een omzetdaling hebben ten gevolge van de exploitatiebeperkingen opgelegd door de maatregelen genomen door de Nationale Veiligheidsraad vanaf 12 maart 2020 inzake het coronavirus. ( 8 ) Besluit van de Vlaamse regering van 12 juni 2020 tot toekenning van steun aan ondernemingen die een omzetdaling hebben ondanks de versoepelde coronavirusmaatregelen, tot wijziging van de artikelen 1, 9 en 11 van het besluit van de Vlaamse regering van 10 april 2020 tot toekenning van steun aan ondernemingen die een omzetdaling hebben ten gevolge van de exploitatiebeperkingen opgelegd door de maatregelen genomen door de Nationale Veiligheidsraad vanaf 12 maart 2020 inzake het coronavirus, en tot wijziging van de artikelen 1, 6, 9 en 12 van het besluit van de Vlaamse regering van 20 maart 2020 tot toekenning van steun aan ondernemingen die verplicht moeten sluiten ten gevolge van de maatregelen genomen door de Nationale Veiligheidsraad vanaf 12 maart 2020 inzake het coronavirus. ( 9 ) Besluit van de Vlaamse regering van 7 augustus 2020 betreffende het Vlaams Beschermingsmechanisme voor ondernemingen die een omzetdaling hebben ten gevolge van verstrengde coronavirusmaatregelen genomen vanaf 29 juli 2020, tot wijziging van artikel 10 en 21 van het besluit van de Vlaamse regering van 12 juni 2020 inzake de corona ondersteuningspremie en tot wijziging van artikel 1 en tot toevoeging van een bijlage aan het besluit van de Vlaamse regering van 29 mei 2020 inzake de corona handelshuurlening. ( 10 ) Besluit van de Vlaamse regering van 23 oktober 2020 betreffende het Vlaams Beschermingsmechanisme voor ondernemingen die een omzetdaling hebben ten gevolge van de verstrengde coronavirusmaatregelen genomen op 6 en 16 oktober 2020 en tot wijziging van artikel 6 van het besluit van de Vlaamse regering van 20 maart 2020 tot toekenning van steun aan ondernemingen die verplicht moeten sluiten ten gevolge van de maatregelen genomen door de Nationale Veiligheidsraad vanaf 12 maart 2020 inzake het coronavirus. ( 11 ) Besluit van de Vlaamse regering van 13 november 2020 betreffende het Vlaams Beschermingsmechanisme voor ondernemingen die een omzetdaling hebben ten gevolge van de verstrengde coronavirusmaatregelen van 28 oktober 2020 en tot wijziging van artikel 1, 3 en 4 van en toevoeging van een bijlage aan het besluit van de Vlaamse regering van 23 oktober 2020 betreffende het Vlaams Beschermingsmechanisme voor ondernemingen die een omzetdaling hebben ten gevolge van de verstrengde coronavirusmaatregelen genomen op 6 en 16 oktober 2020 en tot wijziging van artikel 6 van het besluit van de Vlaamse regering van 20 maart 2020 tot toekenning van steun aan ondernemingen die verplicht moeten sluiten ten gevolge van de maatregelen genomen door de Nationale Veiligheidsraad vanaf 12 maart 2020 inzake het coronavirus. ( 12 ) Arrêté du Gouvernement de la Communauté française de pouvoirs spéciaux n° 4 du 23 avril 2020 relatif au soutien du secteur culturel et du cinéma dans le cadre de la crise sanitaire du COVID-19. ( 13 ) Arrêté du Gouvernement de la Communauté française du 7 avril 2020 relatif au soutien des milieux d’accueil dans le cadre de la crise sanitaire du COVID-19. ( 14 ) Arrêté ministériel du 8 avril 2020 portant exécution de l’arrêté du Gouvernement wallon du 20 mars 2020 relatif à l’octroi d’indemnités compensatoires dans le cadre des mesures contre le coronavirus COVID-19 en Arrêté du Gouvernement wallon du 20 mars 2020 relatif à l’octroi d’indemnités compensatoires dans le cadre des mesures contre le coronavirus COVID-19. ( 15 ) Arrêté du Gouvernement wallon du 19 juin 2020 portant des dispositions diverses relatives aux formateurs et au subventionnement des activités de formation des centres de formation du réseau IFAPME.",
  "source": "EUR LEX"
}