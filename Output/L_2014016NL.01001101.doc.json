{
  "url": "http://www.w3.org/1999/xhtml\">",
  "content": "L_2014016NL.01001101.xml 21.1.2014 NL Publicatieblad van de Europese Unie L 16/11 UITVOERINGSVERORDENING (EU) Nr. 50/2014 VAN DE COMMISSIE van 20 januari 2014 tot wijziging van Uitvoeringsverordening (EU) nr. 170/2013 tot vaststelling van overgangsbepalingen in de sector suiker in verband met de toetreding van Kroatië DE EUROPESE COMMISSIE, Gezien het Toetredingsverdrag van Kroatië, Gezien de Akte van toetreding van Kroatië, en met name de artikelen 41 en 16, in samenhang met bijlage IV daarbij, deel 3, onder a), punt 4, Overwegende: (1) In Uitvoeringsverordening (EU) nr. 170/2013 van de Commissie ( 1 ) zijn in de sector suiker overgangsbepalingen vastgesteld in verband met de toetreding van Kroatië tot de Unie. Afdeling 2 van hoofdstuk II van die verordening heeft betrekking op de vaststelling en wegwerking van de overtollige hoeveelheden suiker die in Kroatië op de datum van haar toetreding aanwezig zijn. Daarin zijn met name termijnen vastgesteld voor de vaststelling van de overtollige hoeveelheden suiker en voor het door de betrokken marktdeelnemers in Kroatië te leveren bewijs van de wegwerking. Voorts zijn daarin de referentieperioden vastgesteld voor de berekening van de bedragen die aan Kroatië in rekening worden gebracht indien de overtollige hoeveelheden niet worden weggewerkt. (2) Gezien de tijd die nodig is voor een grondige analyse van de door Kroatië meegedeelde informatie en bespreking met die lidstaat, en om te zorgen voor een juiste toepassing van afdeling 2 van hoofdstuk II van Uitvoeringsverordening (EU) nr. 170/2013 moeten de termijnen in die uitvoeringsverordening worden verlengd voor zover zij betrekking hebben op de vaststelling van de overtollige hoeveelheden suiker. (3) Uitvoeringsverordening (EU) nr. 170/2013 moet daarom dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 170/2013 wordt als volgt gewijzigd: 1) In artikel 7, lid 1, wordt „31 januari 2014” vervangen door „30 september 2014”. 2) In artikel 9, lid 1, wordt „31 oktober 2014” vervangen door „30 juni 2015”. 3) Artikel 10 wordt als volgt gewijzigd: a) „31 oktober 2014” wordt vervangen door „30 juni 2015”; b) „30 juni 2015” wordt vervangen door „29 februari 2016”. 4) Artikel 11 wordt als volgt gewijzigd: a) in lid 1 wordt „31 januari 2015” vervangen door „30 september 2015”; b) in lid 2, vierde alinea, wordt „31 oktober 2014” vervangen door „30 juni 2015”. 5) Artikel 12 wordt als volgt gewijzigd: a) in lid 1 wordt „28 februari 2015” vervangen door „31 oktober 2015”; b) lid 2 wordt als volgt gewijzigd: i) in de eerste alinea wordt „31 oktober 2014” vervangen door „30 juni 2015”; ii) in de tweede alinea wordt „30 juni 2015” vervangen door „29 februari 2016”; iii) in de derde alinea wordt „30 april 2015” vervangen door „31 december 2015”. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 januari 2014. Voor de Commissie De voorzitter José Manuel BARROSO ( 1 ) Uitvoeringsverordening (EU) nr. 170/2013 van de Commissie van 25 februari 2013 tot vaststelling van overgangsbepalingen in de sector suiker in verband met de toetreding van Kroatië ( PB L 55 van 27.2.2013, blz. 1 ).",
  "source": "EUR LEX"
}