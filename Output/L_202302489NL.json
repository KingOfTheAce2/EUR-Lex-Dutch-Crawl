{
  "url": "http://www.w3.org/1999/xhtml\"><!--",
  "content": "L_202302489NL.000101.fmx.xml Publicatieblad van de Europese Unie NL Serie L 2023/2489 10.11.2023 UITVOERINGSVERORDENING (EU) 2023/2489 VAN DE COMMISSIE van 30 oktober 2023 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, moeten bepalingen voor de indeling van de in de bijlage bij onderhavige verordening vermelde goederen worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels moeten de in kolom 1 van de tabel in de bijlage omschreven goederen worden ingedeeld onder de in kolom 2 vermelde GN-code om de in kolom 3 genoemde redenen. (4) Er moet worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 oktober 2023. Voor de Commissie, namens de voorzitter, Gerassimos THOMAS Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Snijbladen, vervaardigd van roestvrij staal, met een breedte van 40 mm, met zijdelingse inkepingen en een opening in het midden. De snijbladen worden aangeboden in pakketten van 10 stuks. De snijbladen zijn ontworpen als reservesnijbladen voor glasschrapers. Een glasschraper is handgereedschap dat wordt gebruikt voor verschillende toepassingen, waaronder het snijden, schrapen en verwijderen van stoffen zoals verf, lijm, etiketten, stickers en vuil van oppervlakken zoals ramen, muren, tegels, vloeren, werkbladen, glas en ovens. Op basis van hun kenmerken kunnen glasschrapers worden gebruikt in het huishouden of door professionals (bijvoorbeeld professionele schilders). 8205 51 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 3 op afdeling XV, aantekening 1 a) en 2 op hoofdstuk 82 en de tekst van de GN-codes 8205  en 8205 51 00 . Gezien hun objectieve kenmerken zijn de reservesnijbladen herkenbaar als ontworpen voor glasschrapers (handgereedschap van post 8205 ). Op basis van aantekening 2 op hoofdstuk 82 worden delen van onedel metaal van de artikelen bedoeld bij dit hoofdstuk, ingedeeld onder de post waartoe die artikelen behoren. De glasschrapers kunnen in verschillende toepassingen worden gebruikt, zowel in het huishouden als door professionals. De glasschrapers overstijgen de eisen voor huishoudelijk gebruik niet. Aan de formulering van GN-code 8205 51 00  is dus voldaan. De reservesnijbladen moeten daarom worden ingedeeld onder GN-code 8205 51 00  als delen van gereedschap voor huishoudelijk gebruik. (*) De afbeelding is louter ter informatie. ELI: http://data.europa.eu/eli/reg_impl/2023/2489/oj ISSN 1977-0758 (electronic edition)",
  "source": "EUR LEX"
}