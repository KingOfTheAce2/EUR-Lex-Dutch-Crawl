{
  "url": "http://www.w3.org/1999/xhtml\">",
  "content": "L_2014365NL.01000101.xml 19.12.2014 NL Publicatieblad van de Europese Unie L 365/1 BESLUIT VAN DE RAAD van 8 oktober 2014 betreffende de ondertekening, namens de Unie en haar lidstaten, en de voorlopige toepassing van een protocol tot wijziging van de Overeenkomst betreffende een gemeenschappelijke luchtvaartruimte tussen de Europese Unie en haar lidstaten, enerzijds, en Georgië, anderzijds, teneinde rekening te houden met de toetreding van de Republiek Kroatië tot de Europese Unie (2014/928/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 5, Gezien de Akte van toetreding van Kroatië, en met name artikel 6, lid 2, tweede alinea, Gezien het voorstel van de Europese Commissie, Overwegende hetgeen volgt: (1) Op 14 september 2012 heeft de Raad de Commissie gemachtigd om, namens de Unie, haar lidstaten, en de Republiek Kroatië onderhandelingen te openen met het oog op het sluiten van een protocol tot wijziging van de Overeenkomst betreffende een gemeenschappelijke luchtvaartruimte tussen de Europese Unie en haar lidstaten, enerzijds, en Georgië, anderzijds ( 1 ) , teneinde rekening te houden met de toetreding van de Republiek Kroatië tot de Europese Unie („het protocol”). (2) Die onderhandelingen zijn met succes afgerond op 5 december 2013. (3) Het protocol dient namens de Unie en haar lidstaten te worden ondertekend, onder voorbehoud van de sluiting ervan op een latere datum. (4) Het protocol dient voorlopig te worden toegepast, HEEFT HET VOLGENDE BESLUIT VASTGESTELD: Artikel 1 Er wordt namens de Unie en haar lidstaten, machtiging verleend voor de ondertekening van het Protocol tot wijziging van de Overeenkomst betreffende een gemeenschappelijke luchtvaartruimte tussen de Europese Unie en haar lidstaten, enerzijds, en Georgië, anderzijds, teneinde rekening te houden met de toetreding van de Republiek Kroatië tot de Europese Unie, onder voorbehoud van de sluiting van dit Protocol. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) het protocol, namens de Unie en haar lidstaten, te ondertekenen. Artikel 3 Het protocol wordt in afwachting van de inwerkingtreding ervan, overeenkomstig artikel 3, lid 2, voorlopig toegepast vanaf de datum van de ondertekening ervan door de partijen ( 2 ) . Artikel 4 Dit besluit treedt in werking op de dag waarop het wordt vastgesteld. Gedaan te Brussel, 8 oktober 2014. Voor de Raad De voorzitter M. LUPI ( 1 ) De tekst van de overeenkomst is bekendgemaakt in PB L 321 van 20.11.2012, blz. 3 . ( 2 ) De datum vanaf welke het protocol voorlopig wordt toegepast, wordt door het secretariaat-generaal van de Raad in het Publicatieblad van de Europese Unie bekendgemaakt.",
  "source": "EUR LEX"
}