{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R2139:NL:HTML\">",
  "content": "EUR-Lex - 31992R2139 - NL Avis juridique important | 31992R2139 Verordening (EEG) nr. 2139/92 van de Raad van 23 juli 1992 betreffende een spoedactie voor het verstrekken van landbouwprodukten bestemd voor de bevolkingsgroepen die het slachtoffer zijn van het conflict in het voormalige Joegoslavië Publicatieblad Nr. L 214 van 30/07/1992 blz. 0008 - 0009 Bijzondere uitgave in het Fins: Hoofdstuk 11 Deel 19 blz. 0240 Bijzondere uitgave in het Zweeds: Hoofdstuk 11 Deel 19 blz. 0240 VERORDENING (EEG) Nr. 2139/92 VAN DE RAAD  van 23 juli 1992  betreffende een spoedactie voor het verstrekken van landbouwprodukten bestemd voor de bevolkingsgroepen die het slachtoffer zijn van het conflict in het voormalige Joegoslavië DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), inzonderheid op artikel 7, lid 5, en artikel 8, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (2), inzonderheid op artikel 6, lid 6, en artikel 7, lid 4, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees (3), inzonderheid op artikel 6, lid 5, en artikel 7, lid 2, Gelet op Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (4), inzonderheid op artikel 35, Gelet op Verordening (EEG) nr. 426/86 van de Raad van 24 februari 1986 houdende een gemeenschappelijke ordening der markten in de sector van op basis van groenten en fruit verwerkte produkten (5), inzonderheid op artikel 8, leden 3 en 6, Gelet op Verordening (EEG) nr. 1418/76 van de Raad van 21 juni 1976 houdende een gemeenschappelijke ordening van de rijstmarkt (6), inzonderheid op artikel 5, Gelet op Verordening nr. 136/66/EEG van de Raad van 22 september 1966 houdende de totstandbrenging van een gemeenschappelijke ordening der markten in de sector oliën en vetten (7), inzonderheid op artikel 12, leden 2 bis en 3, Gezien het voorstel van de Commissie, Overwegende dat, in verband met de marktsituatie voor bepaalde landbouwprodukten, die produkten tegen bijzondere voorwaarden kunnen worden afgezet; Overwegende dat ter uitvoering van de conclusies van de Europese Raad van 26 en 27 juni 1992 betreffende het verstrekken van een belangrijke extra voedselhulp aan de bevolkingsgroepen die het slachtoffer zijn van het conflict in het voormalige  Joegoslavië, moet worden voorzien in de beschikbaarstelling van landbouwprodukten, om de voedselvoorziening van deze bevolkingsgroepen te verbeteren; dat de Commissie voor bepaalde produkten op grond van de thans geldende voorschriften de nodige  maatregelen kan treffen; Overwegende dat de Commissie de uitvoeringsbepalingen van de in deze verordening bedoelde actie dient vast te stellen, HEEFT DE VOLGENDE VERORDENING VASTGESTELD: Artikel 1 Onder de in deze verordening vermelde voorwaarden wordt een spoedactie georganiseerd in de vorm van kosteloze levering van nader te bepalen, als gevolg van interventiemaatregelen beschikbare levensmiddelen aan de bevolkingsgroepen die het  slachtoffer zijn van het conflict in het voormalige Joegoslavië. De kosten van de actie bedragen ten hoogste 35 miljoen ecu; dit bedrag wordt opgenomen in de algemene begroting van de Europese Gemeenschappen. Artikel 2 1. De produkten kunnen worden geleverd in ongewijzigde staat of na verwerking. 2. De actie kan ook betrekking hebben op levensmiddelen waarvoor een commerciële transactie heeft plaatsgehad waarbij produkten uit interventievoorraden zijn geruild tegen levensmiddelen van dezelfde groep. 3. De kosten van levering, inclusief de vervoerkosten en in voorkomend geval de verwerkingskosten, worden bepaald via openbare inschrijving of, in dringende gevallen, ondershands. 4. De kosten worden betaald aan de ondernemers voor leveringen waarvoor is bewezen dat de produkten het voorgeschreven leveringsstadium hebben bereikt. 5. De distributiekosten worden betaald volgens de gebruikelijke procedures bij spoedhulp. 6. Op grond van deze verordening geleverde produkten komen niet in aanmerking voor uitvoerrestituties en vallen niet onder het stelsel van monetaire compenserende bedragen. Artikel 3 1. De Commissie is belast met de uitvoering van de actie. 2. De bepalingen ter uitvoering van deze verordening worden vastgesteld volgens de procedure van artikel 26 van Verordening (EEG) nr. 2727/75 of, al naar gelang van het geval, de overeenkomstige artikelen van de Verordeningen (EEG) nr. 804/68, (EEG) nr.  805/68, (EEG) nr. 1035/72, (EEG) nr. 426/86, (EEG) nr. 1418/76 en nr. 136/66/EEG. Artikel 4 De Commissie is belast met de controle op de leveringen. Artikel 5 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 23 juli 1992. Voor de Raad De Voorzitter John COPE (1) PB nr. L 281 van 1. 11. 1975, blz. 1. Verordening laatstelijk gewijzigd bij Verordening (EEG) nr. 674/92 (PB nr. L 73 van 19. 3. 1992, blz. 7). (2) PB nr. L 148 van 28. 6. 1968, blz. 13. Verordening laatstelijk gewijzigd bij Verordening  (EEG) nr. 816/92 (PB nr. L 86 van 1. 4. 1992, blz. 83). (3) PB nr. L 148 van 28. 6. 1968, blz. 24. Verordening laatstelijk gewijzigd bij Verordening (EEG) nr. 1628/91 (PB nr. L 150 van 15. 6. 1991, blz. 16). (4) PB nr. L 118 van 20. 5. 1972, blz. 1.  Verordening laatstelijk gewijzigd bij Verordening (EEG) nr. 1196/92 (PB nr. L 122 van 7. 5. 1992, blz. 3). (5) PB nr. L 49 van 27. 2. 1986, blz. 1. Verordening laatstelijk gewijzigd bij Verordening (EEG) nr. 1943/91 (PB nr. L 175 van 4. 7. 1991, blz.  1). (6) PB nr. L 166 van 25. 6. 1976, blz. 1. Verordening laatstelijk gewijzigd bij Verordening (EEG) nr. 674/92 (PB nr. L 73 van 19. 3. 1992, blz. 7). (7) PB nr. 172 van 30. 9. 1966, blz. 3025/66. Verordening laatstelijk gewijzigd bij Verordening (EEG)  nr. 2046/92 (PB nr. L 215 van 30. 7. 1992, blz. 1).",
  "source": "EUR LEX"
}