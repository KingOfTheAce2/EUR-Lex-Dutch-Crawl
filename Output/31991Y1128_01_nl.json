{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991Y1128(01):NL:HTML\">",
  "content": "EUR-Lex - 31991Y1128(01) - NL Avis juridique important | 31991Y1128(01) Resolutie van de Raad van 13 november 1991 over de herziening van de werking van het Celex-systeem (geautomatiseerde documentatie inzake het Gemeenschapsrecht) Publicatieblad Nr. C 308 van 28/11/1991 blz. 0002 - 0002 RESOLUTIE VAN DE RAAD  van 13 november 1991  over de herziening van de werking van het Celex-systeem (geautomatiseerde documentatie inzake het Gemeenschapsrecht)  (91/C 308/02) DE RAAD VAN DE EUROPESE GEMEENSCHAPPEN, Gelet op zijn resolutie van 26 november 1974 betreffende de automatisering van de juridische documentatie (1), Gezien het verslag van het Comité van Permanente Vertegenwoordigers, dat gebaseerd is op het verslag van de Groep Juridische Informatica van 30 september 1991, Zich bewust van het belang, met name voor de interne markt, van de beschikbaarheid van een gemakkelijk en snel toegankelijke geautomatiseerde documentatie in alle officiële talen van de Gemeenschap, Instemmend met de in het verslag van de Groep geuite bezorgdheid over de ontwikkeling van het interinstitutioneel systeem van geautomatiseerde documentatie voor het Gemeenschapsrecht (Celex), Met voldoening constaterend dat de Commissie in het Comité van Permanente Vertegenwoordigers heeft verklaard dat zij de conclusies in het verslag van de Groep aanvaardt, Ervan overtuigd dat het, om de doelmatigheid van Celex te vergroten, noodzakelijk is om na te gaan op welke wijze de bestaande structuur van het systeem kan worden herzien, KOMT HET VOLGENDE OVEREEN: I De beschikbaarheid via het Celex-systeem van een gemakkelijk en snel toegankelijke geautomatiseerde documentatie in alle officiële talen van de Gemeenschap ten einde tot een grotere kennis van het Gemeenschapsrecht en van het relevante nationale recht  in de gehele Gemeenschap te komen, is van het allergrootste belang voor de toegang tot de in het Publikatieblad van de Europese Gemeenschappen bekendgemaakte wetgeving en tot de jurisprudentie van het Hof van Justitie en het Gerecht van eerste aanleg  van de Europese Gemeenschappen. II De Raad verzoekt deswege de Commissie om spoed te betrachten bij de werkzaamheden ten einde zo spoedig mogelijk het gegevensbestand van Celex te kunnen voltooien en met name daarin de teksten integraal in alle talenversies te kunnen opnemen alsook om  in nauwe samenwerking met de overige Instellingen en het Economisch en Sociaal Comité binnen zes maanden oplossingen voor te stellen die erop gericht zijn om: -  een aangepaste interinstitutionele structuur voor het Celex-systeem tot stand te brengen en zorg te dragen voor een doeltreffende cooerdinatie tussen de werking van dit gegevensbestand en die van andere gegevensbestanden die informatie over het  Gemeenschapsrecht verstrekken; - in dit verband na te gaan onder welke voorwaarden het Celex-systeem in het Bureau voor officiële publikaties van de Europese Gemeenschappen, met de nodige eigen verantwoordelijkheid, zodanig kan worden opgenomen dat de vereiste garanties voor  zelfstandigheid op het gebied van publikatie en financiën worden geboden; - een voor de goede werking van het systeem passende regeling en begrotingscontrole in te stellen; - de mogelijkheden voor een doeltreffender commerciële exploitatie van dit bestand te bestuderen; - de Groep Juridische Informatica meer zeggenschap te geven bij het bepalen van de doelstellingen van het systeem en bij de controle op de verwezenlijking ervan. De Raad verzoekt de Commissie om de Groep te betrekken bij het uitwerken van deze oplossingen. III De Groep zal te zijner tijd aan het Comité van Permanente Vertegenwoordigers verslag uitbrengen over de tenuitvoerlegging van deze resolutie. (1) PB nr. C 20 van 28. 1. 1975, blz. 2.",
  "source": "EUR LEX"
}