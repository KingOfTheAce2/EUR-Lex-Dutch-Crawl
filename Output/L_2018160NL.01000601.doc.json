{
  "url": "http://www.w3.org/1999/xhtml\"><!--",
  "content": "L_2018160NL.01000601.xml 25.6.2018 NL Publicatieblad van de Europese Unie L 160/6 UITVOERINGSBESLUIT (EU) 2018/896 VAN DE COMMISSIE van 19 juni 2018 tot vaststelling van de methode voor de berekening van het jaarlijkse verbruik van lichte plastic draagtassen en tot wijziging van Beschikking 2005/270/EG (Kennisgeving geschied onder nummer C(2018) 3736) (Voor de EER relevante tekst) DE EUROPESE COMMISSIE, Gezien Richtlijn 94/62/EG van het Europees Parlement en de Raad van 20 december 1994 betreffende verpakking en verpakkingsafval ( 1 ) , en met name artikel 4, lid 1 bis, Overwegende hetgeen volgt: (1) In Richtlijn 94/62/EG wordt de lidstaten voorgeschreven maatregelen te nemen om het verbruik van lichte plastic draagtassen te verminderen en is bepaald dat deze maatregelen ervoor moeten zorgen dat een bepaald maximumaantal lichte plastic draagtassen per persoon per jaar, of een soortgelijke doelstelling uitgedrukt in gewicht, niet wordt overschreden. (2) Teneinde toezicht op het verbruik in de Unie te houden en te beoordelen of het verbruik van deze draagtassen duurzaam is verminderd, zijn een geharmoniseerd systeem voor de verslaglegging en een geharmoniseerde methode voor de berekening van het verbruik van lichte plastic draagtassen per persoon nodig. (3) De lidstaten mogen hun nationale maatregelen ofwel onder verwijzing naar aantallen lichte plastic draagtassen, ofwel onder verwijzing naar gewicht bepalen. De gebruikte aanpak om het verbruik van lichte plastic draagtassen te meten is intrinsiek verbonden met de toegepaste maatregelen om het verbruik te verminderen. Derhalve moet de methode voor de berekening van het verbruik voorzien in zowel berekening op basis van aantallen als berekening op basis van gewicht, om rekening te houden met de keuze die de lidstaten kunnen maken tussen de twee soorten maatregelen ter vermindering. (4) Indien maatregelen worden genomen om het jaarlijkse verbruik van lichte plastic draagtassen te verminderen uitgaande van het gewicht, moet informatie over het gemiddelde gewicht van lichte plastic draagtassen worden gerapporteerd om de verbruikscijfers naar aantallen om te kunnen zetten, zodat de door de verschillende lidstaten gerapporteerde gegevens op basis van gewicht of van aantallen lichte plastic draagtassen met elkaar kunnen worden vergeleken. (5) De lidstaten mogen zeer lichte plastic draagtassen uitsluiten van nationale maatregelen ter vermindering van het verbruik. Desalniettemin worden deze draagtassen voor de toepassing van de verslagleggingsverplichtingen als lichte plastic draagtassen gekwalificeerd en moeten zij worden opgenomen in de verslaglegging over het jaarlijkse verbruik van lichte plastic draagtassen. Bij berekeningsmethoden die op inkomsten uit verplichte belastingen of heffingen worden gebaseerd, worden deze vrijgestelde draagtassen mogelijk niet meegerekend. Om hiermee rekening te houden, moeten de lidstaten de marktdeelnemers verplichten verslag uit te brengen over het aantal of gewicht van alle in de handel gebrachte lichte plastic draagtassen, ongeacht of die al dan niet van dergelijke belastingen en heffingen zijn vrijgesteld. (6) In Beschikking 2005/270/EG van de Commissie ( 2 ) zijn tabellen voor de verslaglegging over verpakking en verpakkingsafval vastgelegd. Er zijn nieuwe tabellen nodig om verslag van het verbruik van lichte plastic draagtassen uit te brengen. Beschikking 2005/270/EG moet derhalve dienovereenkomstig worden gewijzigd. (7) De in dit besluit vervatte maatregelen zijn in overeenstemming met het advies van het bij artikel 21 van Richtlijn 94/62/EG ingestelde comité, HEEFT HET VOLGENDE BESLUIT VASTGESTELD: Artikel 1 Methode voor de berekening van en verslaglegging over het jaarlijkse verbruik Het jaarlijkse verbruik van lichte plastic draagtassen per persoon wordt berekend hetzij met behulp van de methode voor verslaglegging in aantallen van artikel 2, hetzij met behulp van de methode voor verslaglegging in gewicht van artikel 3 en hierover wordt verslag uitgebracht. Artikel 2 Methode voor verslaglegging in aantallen 1.   Indien een lidstaat het jaarlijkse verbruik van lichte plastic draagtassen in aantallen berekent en rapporteert, moet hij een van de volgende methoden toepassen: a) het totale aantal lichte plastic draagtassen dat op zijn nationale markt in de handel is gebracht; b) de som van: i) het aantal lichte plastic draagtassen, berekend op basis van de inkomsten uit aan consumenten per lichte plastic draagtas berekende verplichte belastingen en heffingen zoals overeenkomstig de nationale wetgeving door de marktdeelnemers opgegeven of gerapporteerd, en ii) het aantal van die belastingen en heffingen vrijgestelde lichte plastic draagtassen dat op zijn nationale markt in de handel is gebracht, zoals overeenkomstig de nationale wetgeving door de marktdeelnemers gerapporteerd. 2.   Lidstaten die overeenkomstig lid 1, onder a), verslag uitbrengen van het jaarlijkse verbruik van lichte plastic draagtassen, verplichten marktdeelnemers verslag uit te brengen van het aantal lichte plastic draagtassen dat zij elk kalenderjaar op het grondgebied van de lidstaat in de handel brengen. 3.   Lidstaten die overeenkomstig lid 1, onder b), verslag uitbrengen van het jaarlijkse verbruik van lichte plastic draagtassen, verplichten marktdeelnemers verslag uit te brengen van het aantal van die belastingen en heffingen vrijgestelde lichte plastic draagtassen dat zij elk kalenderjaar op het grondgebied van de lidstaat in de handel brengen. 4.   Lidstaten die de in lid 1, onder a), vastgelegde methode gebruiken, brengen met behulp van tabel 4 in de bijlage bij Beschikking 2005/270/EG verslag uit van het jaarlijkse verbruik van lichte plastic draagtassen. 5.   Lidstaten die de in lid 1, onder b), vastgelegde methode gebruiken, brengen met behulp van tabel 5 in de bijlage bij Beschikking 2005/270/EG verslag uit van het jaarlijkse verbruik van lichte plastic draagtassen. Artikel 3 Methode voor verslaglegging in gewicht 1.   Indien een lidstaat het jaarlijkse verbruik van lichte plastic draagtassen in gewicht berekent en rapporteert, moet hij een van de volgende methoden toepassen: a) het totale gewicht van de lichte plastic draagtassen die op zijn nationale markt in de handel zijn gebracht; b) de som van: i) het gewicht van de lichte plastic draagtassen, berekend op basis van de inkomsten uit aan consumenten per lichte plastic draagtas berekende verplichte belastingen en heffingen zoals overeenkomstig de nationale wetgeving door de marktdeelnemers opgegeven of gerapporteerd, en ii) het gewicht van de van die belastingen en heffingen vrijgestelde lichte plastic draagtassen dat op zijn nationale markt in de handel is gebracht, zoals overeenkomstig de nationale wetgeving door de marktdeelnemers gerapporteerd. 2.   Lidstaten die overeenkomstig dit artikel verslag uitbrengen van het jaarlijkse verbruik van lichte plastic draagtassen, verplichten marktdeelnemers informatie te verstrekken over het gemiddelde gewicht van lichte plastic draagtassen. 3.   Lidstaten die overeenkomstig lid 1, onder a), verslag uitbrengen van het jaarlijkse verbruik van lichte plastic draagtassen, verplichten marktdeelnemers verslag uit te brengen van het totale gewicht van de lichte plastic draagtassen die zij elk kalenderjaar op het grondgebied van de lidstaat in de handel brengen. 4.   Lidstaten die overeenkomstig lid 1, onder b), verslag uitbrengen van het jaarlijkse verbruik van lichte plastic draagtassen, verplichten marktdeelnemers verslag uit te brengen van het totale gewicht van die belastingen en heffingen vrijgestelde lichte plastic draagtassen dat zij elk kalenderjaar op het grondgebied van de lidstaat in de handel brengen. 5.   Lidstaten die de in lid 1, onder a), vastgelegde methode gebruiken, brengen met behulp van tabel 6 in de bijlage bij Beschikking 2005/270/EG verslag uit van het jaarlijkse verbruik van lichte plastic draagtassen. 6.   Lidstaten die de in lid 1, onder b), vastgelegde methode gebruiken, brengen met behulp van tabel 7 in de bijlage bij Beschikking 2005/270/EG verslag uit van het jaarlijkse verbruik van lichte plastic draagtassen. Artikel 4 Wijzigingen van Beschikking 2005/270/EG Beschikking 2005/270/EG wordt als volgt gewijzigd: 1. Artikel 9 wordt vervangen door: „Artikel 9 1.   De lidstaten verstrekken de gegevens over productie, invoer, uitvoer en behandeling van verpakkingsafval met behulp van de tabellen 1, 2 en 3 in de bijlage. 2.   De lidstaten verstrekken de gegevens over het verbruik van lichte plastic draagtassen met behulp van tabel 4 of 5 in de bijlage, naargelang het geval, voor verslaglegging in aantallen, dan wel met behulp van tabel 6 of 7 in de bijlage, naargelang het geval, voor verslaglegging in gewicht.”. 2. De bijlage wordt gewijzigd overeenkomstig de bijlage bij dit besluit. Artikel 5 Dit besluit is gericht tot de lidstaten. Gedaan te Brussel, 19 juni 2018. Voor de Commissie Karmenu VELLA Lid van de Commissie ( 1 ) PB L 365 van 31.12.1994, blz. 10 . ( 2 ) Beschikking 2005/270/EG van de Commissie van 22 maart 2005 tot vaststelling van de tabellen voor het databanksysteem overeenkomstig Richtlijn 94/62/EG van het Europees Parlement en de Raad betreffende verpakking en verpakkingsafval ( PB L 86 van 5.4.2005, blz. 6 ). BIJLAGE De volgende tabellen 4 tot en met 7 worden ingevoegd in de bijlage bij Beschikking 2005/270/EG: „ TABEL 4 Het jaarlijkse verbruik van lichte plastic draagtassen berekend volgens de methode van artikel 2, lid 1, onder a), van Uitvoeringsbesluit (EU) 2018/896 van de Commissie ( *1 ) Aantal in de handel gebrachte lichte plastic draagtassen waarvan zakken met een wanddikte van < 15 micron 15 < 50 micron Opmerkingen: 1. Wit vak: het invullen van gegevens is verplicht 2. Gearceerde vakken: het invullen van gegevens is facultatief TABEL 5 Het jaarlijkse verbruik van lichte plastic draagtassen berekend volgens de methode van artikel 2, lid 1, onder b), van Uitvoeringsbesluit (EU) 2018/896 Aantal lichte plastic draagtassen berekend op basis van verplichte belastingen of heffingen Aantal lichte plastic draagtassen, berekend op basis van verplichte belastingen of heffingen zoals door de marktdeelnemers opgegeven of gerapporteerd Aantal van verplichte belastingen en heffingen vrijgestelde lichte plastic draagtassen, zoals door de marktdeelnemers gerapporteerd (a) (b) (a) + (b) waarvan zakken met een wanddikte van < 15 micron 15 < 50 micron < 15 micron 15 < 50 micron Opmerkingen: 1. Wit vak: het invullen van gegevens is verplicht 2. Gearceerde vakken: het invullen van gegevens is facultatief 3. Indien er geen vrijstelling geldt, wordt bij (b) 0 opgegeven als waarde. TABEL 6 Het jaarlijkse verbruik van lichte plastic draagtassen berekend volgens de methode van artikel 3, lid 1, onder a), van Uitvoeringsbesluit (EU) 2018/896 Gewicht van de in de handel gebrachte lichte plastic draagtassen Gewicht van de in de handel gebrachte lichte plastic draagtassen Gewogen gemiddeld gewicht van een lichte plastic draagtas, zoals door de marktdeelnemers gerapporteerd waarvan zakken met een wanddikte van met een wanddikte van < 15 micron 15 < 50 micron < 15 micron 15 < 50 micron Opmerkingen: 1. Wit vak: het invullen van gegevens is verplicht 2. Gearceerde vakken: het invullen van gegevens is facultatief TABEL 7 Het jaarlijkse verbruik van lichte plastic draagtassen berekend volgens de methode van artikel 3, lid 1, onder b), van Uitvoeringsbesluit (EU) 2018/896 Gewicht van de lichte plastic draagtassen berekend op basis van verplichte belastingen of heffingen Gewicht van de lichte plastic draagtassen, berekend op basis van verplichte belastingen of heffingen zoals door de marktdeelnemers opgegeven of gerapporteerd Gewicht van de van verplichte belastingen of heffingen vrijgestelde lichte plastic draagtassen, zoals door de marktdeelnemers gerapporteerd Gemiddeld gewicht van een lichte plastic draagtas, zoals door de marktdeelnemers gerapporteerd (a) (b) (a) + (b) waarvan zakken met een wanddikte van < 15 micron 15 < 50 micron < 15 micron 15 < 50 micron (a) 15 < 50 micron (b) 15 < 50 micron Opmerkingen: 1. Wit vak: het invullen van gegevens is verplicht 2. Gearceerde vakken: het invullen van gegevens is facultatief 3. Indien er geen vrijstelling geldt, bedraagt de waarde voor (b) 0.”. ( *1 ) Uitvoeringsbesluit (EU) 2018/896 van de Commissie van 19 juni 2018 tot vaststelling van de methode voor de berekening van het jaarlijkse verbruik van lichte plastic draagtassen en tot wijziging van Beschikking 2005/270/EG ( PB L 160 van 25.6.2018, blz. 6 )",
  "source": "EUR LEX"
}