{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0662:NL:HTML\">",
  "content": "EUR-Lex - 32003D0662 - NL Avis juridique important | 32003D0662 2003/662/GBVB: Besluit 2003/662/GBVB van de Raad van 26 mei 2003 betreffende de sluiting van de Overeenkomst tussen de Europese Unie en de Republiek Turkĳe betreffende de deelname van de Republiek Turkĳe aan de door de Europese Unie geleide troepenmacht in de Voormalige Joegoslavische Republiek Macedonië Publicatieblad Nr. L 234 van 20/09/2003 blz. 0022 - 0022 Besluit 2003/662/GBVB van de Raad van 26 mei 2003 betreffende de sluiting van de Overeenkomst tussen de Europese Unie en de Republiek Turkije betreffende de deelname van de Republiek Turkije aan de door de Europese Unie geleide troepenmacht in de Voormalige Joegoslavische Republiek Macedonië DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 24, Gezien de aanbeveling van het voorzitterschap, Overwegende hetgeen volgt: (1) 27 januari 2003 heeft de Raad Gemeenschappelijk Optreden 2003/92/GBVB aangenomen inzake de militaire operatie van de Europese Unie in de Voormalige Joegoslavische Republiek Macedonië(1). (2) In artikel 8 van dat gemeenschappelijk optreden is bepaald dat gedetailleerde regelingen betreffende de deelname van derde landen worden vastgesteld in een overeenkomst op grond van artikel 24 van het Verdrag betreffende de Europese Unie. (3) Ingevolge het besluit van de Raad van 18 maart 2003 waarbij de secretaris-generaal/hoge vertegenwoordiger gemachtigd wordt onderhandelingen te openen, heeft de secretaris-generaal/hoge vertegenwoordiger onderhandeld over een overeenkomst met de Republiek Turkije betreffende de deelname van de Republiek Turkije aan de door de Europese Unie geleide troepenmacht in de Voormalige Joegoslavische Republiek Macedonië. (4) Deze overeenkomst dient te worden goedgekeurd, BESLUIT: Artikel 1 De Overeenkomst tussen de Europese Unie en de Republiek Turkije betreffende de deelname van de Republiek Turkije aan de door de Europese Unie geleide troepenmacht in de Voormalige Joegoslavische Republiek Macedonië wordt hierbij namens de Europese Unie goedgekeurd. De tekst van deze overeenkomst is aan dit besluit gehecht. Artikel 2 De voorzitter van de Raad is gemachtigd de persoon aan te wijzen die bevoegd is de overeenkomst te ondertekenen teneinde daardoor de Europese Unie te binden. Artikel 3 Dit besluit wordt bekendgemaakt in het Publicatieblad van de Europese Unie. Artikel 4 Dit besluit wordt van kracht op de dag van zijn aanneming. Gedaan te Brussel, 26 mei 2003. Voor de Raad De voorzitter G. Drys (1) PB L 34 van 11.2.2003, blz. 26.",
  "source": "EUR LEX"
}