{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31972D0335:NL:HTML\">",
  "content": "EUR-Lex - 31972D0335 - NL Avis juridique important | 31972D0335 72/335/EEG: Besluit van de Raad van 3 augustus 1972 betreffende de communautaire financiering van bepaalde bijzondere uitgaven voor de uitvoering van het Voedselhulpverdrag van 1971 Publicatieblad Nr. L 227 van 05/10/1972 blz. 0011 - 0011 Bijzondere uitgave in het Deens: Serie II Deel II blz. 0059 Bijzondere uitgave in het Engels: Serie II Deel II blz. 0057 Bijzondere uitgave in het Grieks: Hoofdstuk 11 Deel 2 blz. 0148 Bijzondere uitgave in het Spaans: Hoofdstuk 11 Deel 1 blz. 0212 Bijzondere uitgave in het Portugees: Hoofdstuk 11 Deel 1 blz. 0212 ++++ BESLUIT VAN DE RAAD van 3 augustus 1972 betreffende de communautaire financiering van bepaalde bijzondere uitgaven voor de uitvoering van het Voedselhulpverdrag van 1971 ( 72/335/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 43 en 209 , Gezien het voorstel van de Commissie , Gezien het advies van het Europese Parlement , Overwegende dat het voor buitengewone of dringende gevallen mogelijk moet worden gemaakt dat de Gemeenschap bepaalde uitgaven voor uit granen of rijst bestaande voedselhulp in de vorm van niet in bijlage II van het Verdrag genoemde goederen te haren laste neemt , BESLUIT : Enig artikel Ten aanzien van verrichtingen die voortvloeien uit de uitvoering van het Voedselhulpverdrag van 1971 en die worden gedaan op grond van besluiten van de Instellingen van de Gemeenschap kunnen , behalve de uitgaven bedoeld in artikel 6 van Verordening ( EEG ) nr . 1703/72 van de Raad van 3 augustus 1972 tot wijziging van Verordening ( EEG ) nr . 2052/69 voor wat betreft de communautaire financiering van de uitgaven voor de uitvoering van het Voedselhulpverdrag van 1967 en tot vaststelling van de voorschriften met betrekking tot de communautaire financiering van de uitgaven voor de uitvoering van het Voedselhulpverdrag van 1971 ( 1 ) , in buitengewone of dringende gevallen , de volgende uitgaven geheel of gedeeltelijk door de Gemeenschap worden gefinancierd : - de waarde in het f.o.b.-stadium of in een daarmee overeenkomend stadium van granen of rijst in de vorm van niet in bijlage II van het Verdrag genoemde goederen , na aftrek van de onder artikel 6 van Verordening ( EEG ) nr . 1703/72 vallende uitgaven , - het vervoer tot aan de grens van het land van bestemming en , in voorkomend geval , tot op de plaats van bestemming , - de distributie , wanneer de goederen worden gedistribueerd via een internationale organisatie . De Raad besluit met eenparigheid van stemmen en op voorstel van de Commissie over deze gevallen . In dat geval is artikel 10 , lid 1 , van Verordening  ( EEG ) nr . 1703/72 op overeenkomstige wijze van toepassing en worden deze uitgaven gefinancierd met de voedselhulpkredieten op de begroting der Europese Gemeenschappen . Gedaan te Brussel , 3 augustus 1972 . Voor de Raad De Voorzitter T . WESTERTERP ( 1 ) PB nr . L 180 van 8 . 8 . 1972 , blz . 1 .",
  "source": "EUR LEX"
}