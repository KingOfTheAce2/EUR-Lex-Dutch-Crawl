{
  "url": "http://www.w3.org/1999/xhtml\">",
  "content": "L_2022191NL.01006901.xml 20.7.2022 NL Publicatieblad van de Europese Unie L 191/69 BESLUIT (EU) 2022/1260 VAN DE RAAD van 18 juli 2022 tot benoeming van een lid van het Europees Economisch en Sociaal Comité, voorgedragen door het Koninkrijk Denemarken DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 302, Gezien Besluit (EU) 2019/853 van de Raad van 21 mei 2019 ter bepaling van de samenstelling van het Europees Economisch en Sociaal Comité ( 1 ) , Gezien de voordracht van de Deense regering, Na raadpleging van de Europese Commissie, Overwegende hetgeen volgt: (1) Volgens artikel 300, lid 2, van het Verdrag bestaat het Europees Economisch en Sociaal Comité uit vertegenwoordigers van de organisaties van werkgevers, werknemers en andere vertegenwoordigers van het maatschappelijk middenveld, met name sociaal-economische en culturele organisaties en burger- en beroepsorganisaties. (2) Op 2 oktober 2020 heeft de Raad Besluit (EU) 2020/1392 ( 2 ) tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025 vastgesteld. (3) In het Europees Economisch en Sociaal Comité is een zetel van lid vrijgekomen vanwege het aftreden van de heer Nils TRAMPE. (4) De Deense regering heeft mevrouw Christiane MIßLBECK-WINBERG, Europapolitisk chef, Dansk Arbejdsgiverforening (DA) (directeur EU- en internationale zaken, Deense vereniging van werkgevers (DA)), voor de resterende duur van de ambtstermijn, dat wil zeggen tot en met 20 september 2025, voorgedragen als lid van het Europees Economisch en Sociaal Comité, HEEFT HET VOLGENDE BESLUIT VASTGESTELD: Artikel 1 Mevrouw Christiane MIßLBECK-WINBERG, Europapolitisk chef, Dansk Arbejdsgiverforening (DA) (directeur EU- en internationale zaken, Deense vereniging van werkgevers (DA)), wordt voor de resterende duur van de ambtstermijn, dat wil zeggen tot en met 20 september 2025, benoemd tot lid van het Europees Economisch en Sociaal Comité. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 18 juli 2022. Voor de Raad De voorzitter Z. NEKULA ( 1 ) PB L 139 van 27.5.2019, blz. 15 . ( 2 ) Besluit (EU) 2020/1392 van de Raad van 2 oktober 2020 tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, en tot intrekking en vervanging van Besluit tot benoeming van de leden van het Europees Economisch en Sociaal Comité voor de periode van 21 september 2020 tot en met 20 september 2025, vastgesteld op 18 september 2020 ( PB L 322 van 5.10.2020, blz. 1 ).",
  "source": "EUR LEX"
}