{
  "url": "http://www.w3.org/1999/xhtml\">",
  "content": "L_202500370NL.000101.fmx.xml Publicatieblad van de Europese Unie NL L-serie 2025/370 21.2.2025 VERORDENING (EU) 2025/370 VAN DE COMMISSIE van 18 februari 2025 tot vaststelling van een sluiting van de visserij op geelstaartschar in NAFO-gebied 3LNO voor vaartuigen die de vlag voeren van of geregistreerd zijn in een lidstaat van de Europese Unie en die vissen in het kader van het quotum voor “overige” DE EUROPESE COMMISSIE, Gezien het verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een controleregeling van de Unie die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 36, lid 2, Overwegende hetgeen volgt: (1) Bij Verordening (EU) 2025/202 van de Raad ( 2 ) zijn quota voor 2025 vastgesteld. (2) Uit de door de Commissie ontvangen informatie blijkt dat, gezien de vangsten van geelstaartschar in de NAFO-sectoren 3LNO door vaartuigen die de vlag voeren van of geregistreerd zijn in een verdragsluitende partij bij de Visserijorganisatie voor het noordwestelijk deel van de Atlantische Oceaan (NAFO) en die vissen in het kader van het quotum voor “overige”, dat quotum voor 2025 is opgebruikt. (3) Aangezien op dat bestand wordt gevist door vaartuigen die de vlag voeren van of geregistreerd zijn in een lidstaat van de Europese Unie, moeten bepaalde visserijactiviteiten met betrekking tot dat bestand worden verboden, HEEFT DE VOLGENDE VERORDENING VASTGESTELD: Artikel 1 Het opgebruiken van het quotum Het vangstquotum dat voor 2025 is toegewezen aan de verdragsluitende partijen bij de NAFO, waartoe de Europese Unie behoort, voor het in de bijlage vermelde geelstaartscharbestand in de NAFO-sectoren 3LNO, wordt met ingang van de in die bijlage vermelde datum als opgebruikt beschouwd. Artikel 2 Verbodsbepalingen Visserijactiviteiten met betrekking tot het in artikel 1 bedoelde bestand door vaartuigen die de vlag voeren van of geregistreerd zijn in een lidstaat van de Europese Unie en die vissen in het kader van het quotum voor “overige”, zijn met ingang van de in de bijlage vermelde datum verboden. Het is met name verboden om vis uit dat bestand die na die datum door die vaartuigen is gevangen, aan boord te houden, te verplaatsen, over te laden of aan te landen. Artikel 3 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 februari 2025. Voor de Commissie, namens de voorzitter, Costas KADIS Lid van de Commissie ( 1 ) PB L 343 van 22.12.2009, blz. 1 . ( 2 ) Verordening (EU) 2025/202 van de Raad van 30 januari 2025 tot vaststelling, voor 2025 en 2026, van de vangstmogelijkheden voor bepaalde visbestanden die in de wateren van de Unie en, voor vissersvaartuigen van de Unie, in bepaalde wateren buiten de Unie van toepassing zijn, en tot wijziging van Verordening (EU) 2024/257 wat betreft vangstmogelijkheden voor 2025 ( PB L, 2025/202, 31.1.2025, ELI: http://data.europa.eu/eli/reg/2025/202/oj ). BIJLAGE Nr. 1/TQ202 Lidstaat Alle lidstaten van de Europese Unie die vissen in het kader van quotum voor “overige” Bestand YEL/N3LNO. Soort Geelstaartschar Gebied NAFO-sectoren 3LNO Datum van sluiting 8 januari 2025 ELI: http://data.europa.eu/eli/reg/2025/370/oj ISSN 1977-0758 (electronic edition)",
  "source": "EUR LEX"
}