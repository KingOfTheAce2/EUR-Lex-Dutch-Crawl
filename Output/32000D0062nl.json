{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0062:NL:HTML\">",
  "content": "EUR-Lex - 32000D0062 - NL Avis juridique important | 32000D0062 2000/62/EG: Beschikking van de Commissie van 21 december 1999 tot goedkeuring van het door Portugal ingediende bewakingsprogramma ten aanzien van Afrikaanse varkenspest (kennisgeving geschied onder nummer C(1999) 4783) (Voor de EER relevante tekst) (Slechts de tekst in de Portugese taal is authentiek) Publicatieblad Nr. L 022 van 27/01/2000 blz. 0065 - 0065 BESCHIKKING VAN DE COMMISSIE van 21 december 1999 tot goedkeuring van het door Portugal ingediende bewakingsprogramma ten aanzien van Afrikaanse varkenspest (kennisgeving geschied onder nummer C(1999) 4783) (Slechts de tekst in de Portugese taal is authentiek) (Voor de EER relevante tekst) (2000/62/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt(1), laatstelijk gewijzigd bij Richtlijn 92/118/EEG van de Raad(2), en met name op artikel 10, lid 4, Overwegende hetgeen volgt: (1) Bij Beschikking 1999/789/EG(3) is Portugal verzocht bij de Commissie een bewakingsprogramma ten aanzien van Afrikaanse varkenspest in de regio's Alentejo en Algarve in te dienen. (2) Het door Portugal ingediende programma voorziet in aanvullende passende maatregelen ter voorkoming van de verspreiding van Afrikaanse varkenspest. (3) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door Portugal ingediende bewakingsprogramma ten aanzien van Afrikaanse varkenspest wordt goedgekeurd. Artikel 2 Portugal doet de wettelijke en bestuursrechtelijke bepalingen die voor de tenuitvoerlegging van het in artikel 1 bedoelde programma nodig zijn, in werking treden. Artikel 3 Deze beschikking is gericht tot de Portugese Republiek. Gedaan te Brussel, 21 december 1999. Voor de Commissie David BYRNE Lid van de Commissie (1) PB L 224 van 18.8.1990, blz. 29. (2) PB L 62 van 15.3.1993, blz. 49. (3) PB L 310 van 4.12.1999, blz. 71.",
  "source": "EUR LEX"
}