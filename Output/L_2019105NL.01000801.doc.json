{
  "url": "http://www.w3.org/1999/xhtml\"><!--",
  "content": "L_2019105NL.01000801.xml 16.4.2019 NL Publicatieblad van de Europese Unie L 105/8 UITVOERINGSVERORDENING (EU) 2019/613 VAN DE COMMISSIE van 9 april 2019 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 april 2019. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een artikel met schroefdraad van roestvrij staal met inwendige schroefdraad. Het heeft de vorm van een moer met een kraag aan één kant. Het artikel is ontworpen om te worden gebruikt in de leidingconstructie van het hydraulische remsysteem van een motorvoertuig. Wanneer het artikel wordt vastgedraaid, komen de onderdelen van de koppeling in de juiste positie, waardoor de hydraulische afdichting wordt geborgd. Zie afbeeldingen ( *1 ) . 7318 16 39 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 7318 , 7318 16  en 7318 16 39 . Het artikel heeft de objectieve kenmerken van \"artikelen met schroefdraad\" die zijn ingedeeld onder post 7318 . Indeling onder post 7307  als hulpstukken (fittings) voor buisleidingen is uitgesloten omdat het artikel alleen drukt op de onderdelen die de verbinding vormen in de koppeling en niet in contact komt met de vloeistof die door de leiding wordt overgebracht. De inwendige schroefdraad van het artikel is niet ontworpen om een hydraulische afdichting te vormen of in stand te houden. Het artikel kan niet worden ingedeeld als een niet-afgewerkt hulpstuk/verbindingsstuk op grond van algemene regel 2 a) voor de interpretatie van de gecombineerde nomenclatuur, omdat het niet over het essentiële kenmerk van een compleet of afgewerkt hulpstuk/verbindingsstuk beschikt. Schroeven, bouten, moeren enz., die geschikt zijn om te worden gebruikt bij de assemblage van hulpstukken (fittings) voor buisleidingen zijn uitgesloten van post 7307  (zie ook de GS-toelichtingen op post 7307 , uitzonderingen, onder b)). Het artikel moet daarom worden ingedeeld onder GN-code 7318 16 39  als andere moeren van roestvrij staal. ( *1 ) De afbeeldingen zijn louter ter informatie.",
  "source": "EUR LEX"
}