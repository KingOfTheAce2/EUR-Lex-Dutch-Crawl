{
  "url": "http://www.w3.org/1999/xhtml\">",
  "content": "L_2019120NL.01000301.xml 8.5.2019 NL Publicatieblad van de Europese Unie L 120/3 BESLUIT (EU) 2019/703 VAN DE RAAD van 8 oktober 2014 betreffende de ondertekening, namens de Unie en haar lidstaten, van een protocol tot wijziging van de Luchtvervoersovereenkomst tussen Canada en de Europese Gemeenschap en haar lidstaten, teneinde rekening te houden met de toetreding van de Republiek Kroatië tot de Europese Unie DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 100, lid 2, in samenhang met artikel 218, lid 5, Gezien de Akte van toetreding van Kroatië, en met name artikel 6, lid 2, tweede alinea, Gezien het voorstel van de Europese Commissie, Overwegende hetgeen volgt: (1) Op 14 september 2012 heeft de Raad de Commissie gemachtigd om namens de Unie, haar lidstaten en de Republiek Kroatië, onderhandelingen te openen met het oog op het sluiten van een protocol tot wijziging van de Luchtvervoersovereenkomst tussen Canada en de Europese Gemeenschap en haar lidstaten ( 1 ) , teneinde rekening te houden met de toetreding van de Republiek Kroatië tot de Europese Unie (\"het protocol\"). (2) Die onderhandelingen zijn met succes afgerond op 16 oktober 2013. (3) Het protocol dient namens de Unie en haar lidstaten te worden ondertekend, onder voorbehoud van de sluiting ervan op een latere datum, HEEFT HET VOLGENDE BESLUIT VASTGESTELD: Artikel 1 Er wordt namens de Unie en haar lidstaten machtiging verleend voor de ondertekening van het protocol tot wijziging van de Luchtvervoersovereenkomst tussen Canada en de Europese Gemeenschap en haar lidstaten, teneinde rekening te houden met de toetreding van de Republiek Kroatië tot de Europese Unie ( 2 ) , onder voorbehoud van de sluiting van het protocol. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) het protocol namens de Unie en haar lidstaten te ondertekenen. Artikel 3 Dit besluit treedt in werking op de dag waarop het wordt vastgesteld. Gedaan te Luxemburg, 8 oktober 2014. Voor de Raad De voorzitter M. LUPI ( 1 ) De tekst van de overeenkomst is bekendgemaakt in PB L 207 van 6.8.2010, blz. 32 . ( 2 ) De tekst van het protocol zal samen met het besluit betreffende de sluiting ervan worden bekendgemaakt.",
  "source": "EUR LEX"
}