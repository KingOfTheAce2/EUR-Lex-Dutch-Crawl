{
  "url": "http://www.w3.org/1999/xhtml\"><!--",
  "content": "LI2019018NL.01000101.xml 21.1.2019 NL Publicatieblad van de Europese Unie LI 18/1 UITVOERINGSVERORDENING (EU) 2019/84 VAN DE RAAD van 21 januari 2019 tot uitvoering van Verordening (EU) 2018/1542 betreffende beperkende maatregelen tegen de proliferatie en het gebruik van chemische wapens DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2018/1542 van de Raad van 15 oktober 2018 betreffende beperkende maatregelen tegen de proliferatie en het gebruik van chemische wapens ( 1 ) , en met name artikel 12, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 oktober 2018 Verordening (EU) 2018/1542 vastgesteld. (2) In het licht van de aanhoudende dreiging die uitgaat van de proliferatie en het gebruik van chemische wapens, moeten negen personen en één entiteit worden toegevoegd aan de lijst van natuurlijke personen en rechtspersonen, entiteiten en lichamen in bijlage I bij Verordening (EU) 2018/1542. (3) Bijlage I bij Verordening (EU) 2018/1542 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2018/1542 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 januari 2019. Voor de Raad De voorzitter F. MOGHERINI ( 1 ) PB L 259 van 16.10.2018, blz. 12 . BIJLAGE De volgende personen en entiteit worden toegevoegd aan de lijst in bijlage I bij Verordening (EU) 2018/1542: „A.   NATUURLIJKE PERSONEN Naam Identificatiegegevens Motivering Datum van plaatsing op de lijst 1. Tariq YASMINA ook bekend als: TarqYasmina Geslacht: mannelijk Titel: Kolonel; Nationaliteit: Syrisch Tariq Yasmina treedt op als verbindingsfunctionaris tussen het Scientific Studies and Research Centre (SSRC) en het presidentieel paleis, en is als zodanig betrokken bij het gebruik van chemische wapens door het Syrische regime en de voorbereidingen daarvoor. 21.1.2019 2. Khaled NASRI ook bekend als: Mohammed Khaled Nasri; Haled Natsri; Geslacht: mannelijk Titel: hoofd van Instituut 1000 van het SSRC; Nationaliteit: Syrisch Khaled Nasri is de directeur van Instituut 1000, de afdeling van het Scientific Studies and Research Centre (SSRC) die verantwoordelijk is voor de ontwikkeling en productie van elektronische en computersystemen ten behoeve van het chemischewapensprogramma van Syrië. 21.1.2019 3. Walid ZUGHAIB ook bekend als: Zughib, Zgha'ib, Zughayb; Titel: doctor, hoofd van Instituut 2000 van het SSRC; Geslacht: mannelijk Nationaliteit: Syrisch Walid Zughaib is de directeur van Instituut 2000, de afdeling van het Scientific Studies and Research Centre (SSRC) die verantwoordelijk is voor mechanische ontwikkeling en productie ten behoeve van het chemischewapensprogramma van Syrië. 21.1.2019 4. Firas AHMED ook bekend als: Ahmad; Titel: kolonel, hoofd van de dienst beveiliging van Instituut 1000 van het SSRC; Geslacht: mannelijk Geboortedatum: 21 januari 1967; Nationaliteit: Syrisch Firas Ahmed is de directeur van de dienst beveiliging van Instituut 1000, de afdeling van het Scientific Studies and Research Centre (SSRC) die verantwoordelijk is voor de ontwikkeling en productie van elektronische en computersystemen ten behoeve van het chemischewapensprogramma van Syrië. Na de toetreding van Syrië tot het Verdrag inzake chemische wapens was hij betrokken bij de overdracht en het verbergen van aan chemische wapens gerelateerde materialen. 21.1.2019 5. Said SAID ook bekend als: Saeed, Sa'id Sa'id, Titel: doctor, lid van Instituut 3000 (ook bekend als Instituut 6000; ook bekend als Instituut 5000) van het SSRC; Geslacht: mannelijk; Geboortedatum: 11 december 1955 Said Said is een belangrijke persoon binnen het Instituut 3000 (ook bekend als Instituut 6000; ook bekend als Instituut 5000), de afdeling van het Scientific Studies and Research Centre (SSRC) die verantwoordelijk is voor de ontwikkeling en productie van Syrische chemische wapens.. 21.1.2019 6. Anatoliy Vladimirovich CHEPIGA Анатолий Владимирович ЧЕПИГА, ook bekend als Ruslan BOSHIROV Geslacht: mannelijk; Geboortedatum: 5 april 1979; 12 april 1978; Geboorteplaatsen: Nikolaevka, Amur Oblast, Rusland; Dushanbe, Tadzjikistan De GRU-officier Anatoliy Chepiga (ook bekend als Ruslan Boshirov) bezat, vervoerde en gebruikte, tijdens het weekend van 4 maart 2018 in Salisbury, een neurotoxisch middel („Novitchok”). Op 5 september 2018 beschuldigde het Britse openbaar ministerie Ruslan Boshirov van het beramen van de moord op Sergej Skripal; van de poging tot moord op Sergei Skripal, Yulia Skripal en Nick Bailey; van het gebruik en het bezit van Novitchok; en van het met opzet toebrengen van zwaar lichamelijk letsel aan Yulia Skripal en Nick Bailey. 21.1.2019 7. Alexander Yevgeniyevich MISHKIN Александр Евгеньевич МИШКИН ook bekend als Alexander PETROV Geslacht: mannelijk Geboortedatum: 13 juli 1979 Geboorteplaatsen: Loyga,Rusland; Kotlas, Rusland De GRU-officier Alexander Mishkin (ook bekend als Alexander Petrov) bezat, vervoerde en gebruikte, tijdens het weekend van 4 maart 2018 in Salisbury, een neurotoxisch middel („Novitchok”). Op 5 september 2018 beschuldigde het Britse openbaar ministerie Alexander Petrov van het beramen van de moord op Sergej Skripal; van de poging tot moord op Sergei Skripal, Yulia Skripal en Nick Bailey; van het gebruik en het bezit van Novitchok; en van het met opzet toebrengen van zwaar lichamelijk letsel aan Yulia Skripal en Nick Bailey. 21.1.2019 8. Vladimir Stepanovich ALEXSEYEV Владимир Степанович АЛЕКСЕЕВ Geslacht: mannelijk Titel: eerste plaatsvervangend hoofd van de GRU Vladimir Stepanovich Alexseyev is het eerste plaatsvervangend hoofd van de GRU (ook bekend als GU). Gezien zijn leidinggevende rol in de GRU is Alexseyev verantwoordelijk voor het bezit, vervoer en gebruik, tijdens het weekend van 4 maart 2018 in Salisbury, van het neurotoxisch middel „Novitchok” door agenten van de GRU. 21.1.2019 9. Igor Olegovich KOSTYUKOV Игорь Олегович КОСТЮКОВ Geslacht: mannelijk Titel: hoofd van de GRU Gezien zijn toenmalige leidinggevende rol als het eerste plaatsvervangend hoofd van de GRU (ook bekend als GU) is Igor Olegovich Kostyukov verantwoordelijk voor het bezit, vervoer en gebruik, tijdens het weekend van 4 maart 2018 in Salisbury, van het neurotoxisch middel „Novitchok” door agenten van de GRU. 21.1.2019 B.   RECHTSPERSONEN, ENTITEITEN EN LICHAMEN Naam Identificatiegegevens Motivering Datum van plaatsing op de lijst 1. Scientific Studies and Research Centre (SSRC) ook bekend als Centre d'Études et de Recherches Scientifiques (CERS), Centre de Recherche de Kaboun Adres: Barzeh Street, PO Box 4470, Damascus Het Scientific Studies and Research Centre (SSRC) is de belangrijkste entiteit van het Syrische regime die chemische wapens ontwikkelt. Het SSRC is verantwoordelijk voor de ontwikkeling en productie van chemische wapens, alsmede van raketten om die wapens af te vuren. Het opereert op een aantal locaties in Syrië. 21.1.2019”",
  "source": "EUR LEX"
}