{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R4064:NL:HTML\">",
  "content": "EUR-Lex - 31988R4064 - NL Avis juridique important | 31988R4064 Verordening (EGKS, EEG, Euratom) nr. 4064/88 van de Commissie van 21 december 1988 tot vaststelling van de uitvoeringsbepalingen van artikel 46 bis van de regeling welke van toepassing is op het personeel van de Europese Stichting tot verbetering van de levens- en arbeidsomstandigheden Publicatieblad Nr. L 356 van 24/12/1988 blz. 0058 - 0058 Bijzondere uitgave in het Fins: Hoofdstuk 1 Deel 2 blz. 0101 Bijzondere uitgave in het Zweeds: Hoofdstuk 1 Deel 2 blz. 0101 VERORDENING ( EGKS, EEG, EURATOM ) Nr . 4064/88 VAN DE COMMISSIE  van 21 december 1988  tot vaststelling van de uitvoeringsbepalingen van artikel 46 bis van de regeling welke van toepassing is op het personeel van de Europese Stichting tot  verbetering van de levens - en arbeidsomstandigheden DE COMMISSIE VAN DE EUROPESE  GEMEENSCHAPPEN, Gelet op Verordening ( EGKS, EEG, Euratom ) nr . 1860/76 van de Raad van 29 juni 1976 houdende vaststelling van de regeling welke van toepassing is op het personeel van de Europese Stichting tot verbetering van de levens - en arbeidsomstandigheden ( 1 ),  laatstelijk gewijzigd bij Verordening ( Euratom, EGKS, EEG ) nr . 680/87 ( 2 ), inzonderheid op artikel 46 bis, Gezien het advies van het Comité van deskundigen dat krachtens lid 2 van genoemd artikel is ingesteld, Overwegende dat in artikel 46 bis van de Regeling welke van toepassing is op het personeel van de Europese Stichting tot verbetering van de levens - en arbeidsomstandigheden de voorwaarden zijn vermeld voor het toekennen van een werkloosheidsuitkering  aan de gewezen beambten van de Stichting die na beëindiging van hun dienst bij de Europese Stichting tot verbetering van de levens - en arbeidsomstandigheden werkloos zijn; Overwegende dat de Commissie de voor de toepassing van lid 2 van dit artikel noodzakelijke bepalingen moet vaststellen; Overwegende dat de Commissie bij Verordening ( EGKS, EEG, Euratom ) nr . 91/88 ( 3 ) de bepalingen tot uitvoering van artikel 28 bis van de Regeling welke van toepassing is op de andere personeelsleden van de Europese Gemeenschappen, dat identiek is met  artikel 46 bis van de Regeling welke van toepassing is op het personeel van de Stichting, heeft vastgesteld, HEEFT DE VOLGENDE VERORDENING  VASTGESTELD : Artikel 1   De bepalingen van Verordening ( EGKS, EEG, Euratom ) nr . 91/88, met uitzondering van artikel 5, zijn bij analogie van toepassing op de personeelsleden van de Europese Stichting tot verbetering van de levens - en arbeidsomstandigheden . Artikel 2   Deze verordening treedt in werking op de twintigste dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel, 21 december 1988 . Voor de Commissie  Henning CHRISTOPHERSEN  Vice-Voorzitter   ( 1 ) PB nr . L 214 van 6 . 8 . 1976, blz . 24 . ( 2 ) PB nr . L 72 van 14 . 3 . 1987, blz . 15; PB nr . L 103 van 15 . 4 . 1987, blz . 46 . ( 3 ) PB nr . L 11 van 15 . 1 . 1988, blz . 31 .",
  "source": "EUR LEX"
}