{
  "url": "http://www.w3.org/1999/xhtml\"><!--",
  "content": "L_2019105NL.01000501.xml 16.4.2019 NL Publicatieblad van de Europese Unie L 105/5 UITVOERINGSVERORDENING (EU) 2019/612 VAN DE COMMISSIE van 9 april 2019 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 april 2019. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-Unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) 1. Een artikel vervaardigd uit textielweefsel (katoen), in de vorm van een toren, dat over een frame van metaal wordt geplaatst, bestemd om naast een hoogslaper bij een van de openingen te worden geplaatst en door middel van schroeven aan het bed te worden bevestigd. Het artikel is niet vrijstaand en kan niet worden verplaatst. Het heeft openingen in de vorm van uitsnijdingen die op deuren of ramen lijken. Het is zodanig versierd dat het bij het thema van een kinderkamer past. Zie afbeelding ( *1 ) . 6304 92 00 De indeling is vastgesteld op basis van de algemene regels 1, 3 b) en 6 voor de interpretatie van de Gecombineerde Nomenclatuur en de tekst van de GN-codes 6304  en 6304 92 00 . Het artikel is niet hoofdzakelijk bedoeld ter vermaak van kinderen, aangezien het niet kan worden verplaatst noch een speeltent is (zie ook de GS-toelichtingen op post 9503 , onder D), eerste alinea, 23)). Gezien de objectieve kenmerken ervan (instabiliteit, constructie, hoge ramen, noodzaak om te worden bevestigd door middel van schroeven), is het artikel niet ontworpen om mee te spelen, maar dient het eerder voor decoratieve doeleinden. Indeling onder post 9503  als \"ander speelgoed\" is daarom uitgesloten. Het is een decoratief artikel van textiel voor stoffering van een kinderkamer (zie ook de GS-toelichting op post 6304 ). Het moet daarom worden ingedeeld onder GN-code 6304 92 00  als andere artikelen voor stoffering, andere dan die bedoeld bij post 9404 , andere dan van brei- of haakwerk, van katoen. 2. Een artikel vervaardigd van textielweefsel (katoen) dat is ontworpen om aan een hoogslaper te worden opgehangen en dat tot de vloer reikt teneinde een afgesloten ruimte onder het bed te creëren. Het artikel heeft een verticale opening of een opening, uitgesneden in de vorm van een deur. Het is zodanig versierd dat het bij het thema van een kinderkamer past. Zie afbeelding ( *1 ) . 6304 92 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 6304  en 6304 92 00 . Het artikel is niet hoofdzakelijk bedoeld ter vermaak van kinderen, aangezien het de ruimte onder het bed afdekt (zie ook de GS-toelichtingen op post 9503 , onder D), eerste alinea). Indeling onder post 9503  als \"ander speelgoed\" is daarom uitgesloten. Het is een decoratief artikel van textiel voor stoffering van een kinderkamer (zie ook de GS-toelichting op post 6304 ). Het moet daarom worden ingedeeld onder GN-code 6304 92 00  als andere artikelen voor stoffering, andere dan die bedoeld bij post 9404 , andere dan van brei- of haakwerk, van katoen. Artikel 2 Artikel 1 Deze artikelen zijn niet aanwezig ( *1 ) De afbeelding is louter ter informatie.",
  "source": "EUR LEX"
}