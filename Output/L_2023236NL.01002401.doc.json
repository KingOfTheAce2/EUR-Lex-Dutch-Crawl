{
  "url": "http://www.w3.org/1999/xhtml\">",
  "content": "L_2023236NL.01002401.xml 26.9.2023 NL Publicatieblad van de Europese Unie L 236/24 BESLUIT (EU) 2023/2050 VAN DE COMMISSIE van 25 september 2023 tot wijziging van Besluit (EU) 2018/1220 van de Commissie betreffende het reglement van orde van de instantie als bedoeld in artikel 143 van Verordening (EU, Euratom) 2018/1046 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( 1 ) , en met name artikel 143, lid 4, Overwegende hetgeen volgt: (1) Het reglement van orde van de in artikel 143 van Verordening (EU, Euratom) 2018/1046 bedoelde instantie is vastgesteld bij Besluit (EU) 2018/1220 van de Commissie ( 2 ) . Om de samenhang en doeltreffendheid van het systeem voor vroegtijdige opsporing en uitsluiting (“EDES”), dat eigendom is van de Commissie, te vergroten, moet ervoor worden gezorgd dat de Commissie in deze instantie wordt vertegenwoordigd door hoge ambtenaren die gespecialiseerd zijn in fraudebestrijding en begrotingsbescherming. (2) Gezien het besluit van het college van 11 juli 2023 tot instelling van een tijdelijke functie van hoofdadviseur BUDG.PA02 “Financiële en Juridische Zaken, Rechtsstaat, Fraudepreventie en EDES” ( 3 ) moet degene die deze functie bekleedt, een van de twee permanente vertegenwoordigers van de Commissie zijn. (3) Besluit (EU) 2018/1220 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 5, lid 1, van Besluit (EU) 2018/1220 wordt de eerste alinea vervangen door: “De hoofdadviseur voor “Financiële en Juridische Zaken, Rechtsstaat, Fraudepreventie en EDES” bij het directoraat-generaal Begroting is een van de twee permanente leden van de instantie die de Commissie vertegenwoordigen, overeenkomstig artikel 143, lid 2, punt b), van Verordening (EU, Euratom) 2018/1046. De directeur-generaal Begroting wijst als plaatsvervanger voor dit permanente lid een ambtenaar aan die ten minste de standaardfunctie van eenheidshoofd of een gelijkwaardige functie bekleedt.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 25 september 2023. Voor de Commissie De voorzitter Ursula VON DER LEYEN ( 1 ) PB L 193 van 30.7.2018, blz. 1 . ( 2 ) Besluit (EU) 2018/1220 van de Commissie van 6 september 2018 betreffende het reglement van orde van de instantie als bedoeld in artikel 143 van Verordening (EU, Euratom) 2018/1046 van het Europees Parlement en de Raad ( PB L 226 van 7.9.2018, blz. 7 ). ( 3 ) Punt 8, tweede streepje, van de administratieve en budgettaire besluiten die de Commissie tijdens haar 2 464 e vergadering van 11 juli 2023 heeft genomen.",
  "source": "EUR LEX"
}