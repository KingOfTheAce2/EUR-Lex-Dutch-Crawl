{
  "url": "http://www.w3.org/1999/xhtml\">",
  "content": "L_2023178NL.01000101.xml 13.7.2023 NL Publicatieblad van de Europese Unie L 178/1 UITVOERINGSVERORDENING (EU) 2023/1446 VAN DE COMMISSIE van 12 juli 2023 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen 2,5-dichloorbenzoëzuurmethylester, azijnzuur, aluminiumammoniumsulfaat, aluminiumfosfide, aluminiumsilicaat, calciumcarbide, cymoxanil, dodemorf, ethyleen, extract van theeboom, vetdestillatieresiduen, vetzuren C7-C20, flonicamid (IKI-220), gibberellinezuur, gibberellinen, halosulfuron-methyl, gehydrolyseerde eiwitten, ijzersulfaat, magnesiumfosfide, maltodextrine, metamitron, plantaardige oliën/kruidnagelolie, plantaardige oliën/raapzaadolie, plantaardige oliën/groenemuntolie, pyrethrinen, sulcotrione, tebuconazool en ureum (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( 1 ) , en met name artikel 17, eerste alinea, Overwegende hetgeen volgt: (1) De werkzame stoffen 2,5-dichloorbenzoëzuurmethylester, azijnzuur, aluminiumammoniumsulfaat, aluminiumfosfide, aluminiumsilicaat, calciumcarbide, cymoxanil, dodemorf, ethyleen, extract van theeboom, vetdestillatieresiduen, vetzuren C7-C20, flonicamid (IKI-220), gibberellinezuur, gibberellinen, halosulfuron-methyl, gehydrolyseerde eiwitten, ijzersulfaat, magnesiumfosfide, maltodextrine, metamitron, plantaardige oliën/kruidnagelolie, plantaardige oliën/raapzaadolie, plantaardige oliën/groenemuntolie, pyrethrinen, sulcotrione, tebuconazool en ureum zijn opgenomen in de bijlage bij Uitvoeringsverordening (EU) nr. 540/2011 van de Commissie ( 2 ) . (2) De in bijlage I bij Richtlijn 91/414/EEG ( 3 ) opgenomen werkzame stoffen worden geacht te zijn goedgekeurd krachtens Verordening (EG) nr. 1107/2009 overeenkomstig artikel 78, lid 3, van die verordening en zijn opgenomen in deel A van de bijlage bij Uitvoeringsverordening (EU) nr. 540/2011. Werkzame stoffen die krachtens Verordening (EG) nr. 1107/2009 worden goedgekeurd, worden opgenomen in deel B van die bijlage. (3) Bij Uitvoeringsverordening (EU) 2022/708 van de Commissie ( 4 ) is de geldigheidsduur van de goedkeuring voor de werkzame stoffen 2,5-dichloorbenzoëzuurmethylester, azijnzuur, aluminiumammoniumsulfaat, aluminiumfosfide, aluminiumsilicaat, calciumcarbide, cymoxanil, dodemorf, ethyleen, extract van theeboom, vetdestillatieresiduen, vetzuren C7-C20, gibberellinezuur, gibberellinen, gehydrolyseerd eiwit, ijzersulfaat, magnesiumfosfide, metamitron, plantaardige oliën/kruidnagelolie, plantaardige oliën/koolzaadolie, plantaardige oliën/groenemuntolie, pyrethrinen, sulcotrione, tebuconazool en ureum verlengd tot en met 31 augustus 2023. (4) Bij Uitvoeringsverordening (EU) 2017/2069 van de Commissie ( 5 ) is de geldigheidsduur van de goedkeuring voor de werkzame stof flonicamid (IKI-220) verlengd tot en met 31 augustus 2023. (5) De goedkeuring van de werkzame stof halosulfuron-methyl verstrijkt op 30 september 2023, overeenkomstig Uitvoeringsverordening (EU) nr. 356/2013 van de Commissie ( 6 ) . (6) De goedkeuring van de werkzame stof maltodextrine verstrijkt op 30 september 2023, overeenkomstig Uitvoeringsverordening (EU) nr. 355/2013 van de Commissie ( 7 ) . (7) De aanvragen en aanvullende dossiers voor de verlenging van de goedkeuring van die werkzame stoffen zijn ingediend overeenkomstig Uitvoeringsverordening (EU) nr. 844/2012 van de Commissie ( 8 ) , die krachtens artikel 17 van Uitvoeringsverordening (EU) 2020/1740 van de Commissie ( 9 ) van toepassing blijft op die werkzame stoffen. Zij werden door de respectieve lidstaat-rapporteur ontvankelijk verklaard. (8) Voor de werkzame stoffen 2,5-dichloorbenzoëzuurmethylester, azijnzuur, aluminiumfosfide, calciumcarbide, dodemorf, ethyleen, extract van theeboom, flonicamid (IKI-220), ijzersulfaat, magnesiumfosfide, maltodextrine, metamitron, plantaardige oliën/kruidnagelolie, plantaardige oliën/groenemuntolie, sulcotrione, tebuconazool en ureum is de risicobeoordeling overeenkomstig artikel 11 van Uitvoeringsverordening (EU) nr. 844/2012 nog niet afgerond door de respectieve lidstaat-rapporteur. (9) Voor de werkzame stoffen halosulfuron-methyl, gehydrolyseerde eiwitten en pyrethrinen heeft de Europese Autoriteit voor voedselveiligheid (EFSA) extra tijd nodig om een conclusie vast te stellen en zo nodig een raadpleging van deskundigen te organiseren. Bovendien is er extra tijd nodig om het daaruit voortvloeiende risicobeheersbesluit vast te stellen. (10) Voor de werkzame stof cymoxanil heeft de EFSA uit hoofde van artikel 13, lid 3 bis, van Uitvoeringsverordening (EU) nr. 844/2012 verzocht om aanvullende informatie met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, met als termijn 17 juni 2024. (11) Voor de werkzame stoffen gibberellinezuur en gibberellinen heeft de EFSA uit hoofde van artikel 13, lid 3 bis, van Uitvoeringsverordening (EU) nr. 844/2012 verzocht om aanvullende informatie met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009, en de aanvragers hebben die informatie binnen de gestelde termijn ingediend. Er is echter extra tijd nodig voor de evaluatie van die informatie en voor het vaststellen van de daaraan verbonden conclusie en voor het daaruit voortvloeiende risicobeheersbesluit. (12) Voor de werkzame stoffen aluminiumammoniumsulfaat, aluminiumsilicaat en vetdestillatieresiduen heeft de EFSA haar conclusie ingediend. De Commissie heeft in het Permanent Comité voor planten, dieren, levensmiddelen en diervoeders besprekingen over die werkzame stoffen geopend. (13) Wat betreft de goedkeuring van de werkzame stoffen vetzuren C7-C20 (met name pelargonzuur) en plantaardige oliën/raapzaadolie heeft de Commissie het verslag over de verlenging en een ontwerpverordening tot verlenging van de goedkeuring ervan voorgelegd aan het Permanent Comité voor planten, dieren, levensmiddelen en diervoeders. Hangende het advies van dit Comité over de ontwerpverordeningen is er extra tijd nodig om het daaruit voortvloeiende risicobeheersbesluit vast te stellen. (14) Aangezien er waarschijnlijk geen besluit over de verlenging van de goedkeuring van deze werkzame stoffen kan worden genomen vóór het verstrijken van hun respectieve goedkeuringen op 31 augustus 2023 en 30 september 2023, en de vertragingen te wijten zijn aan redenen buiten de invloed van de aanvragers, moet de geldigheidsduur van de goedkeuring voor de werkzame stoffen worden verlengd zodat de vereiste beoordelingen kunnen worden afgerond en de procedures voor de wettelijke besluitvormingsprocedure voor de respectieve aanvragen tot verlenging van de goedkeuring kunnen worden voltooid. (15) Aangezien de risicobeoordeling nog niet is afgerond door de respectieve lidstaat-rapporteur en gezien de resterende tijd die nodig is om elke verlengingsprocedure af te ronden, moet de duur van de verlenging voor de werkzame stoffen 2,5-dichloorbenzoëzuurmethylester, azijnzuur, aluminiumfosfide, calciumcarbide, dodemorf, ethyleen, flonicamid (IKI-220), ijzersulfaat, magnesiumfosfide, metamitron, sulcotrione en ureum worden vastgesteld op 39 maanden, voor de werkzame stoffen extract van theeboom, maltodextrine, plantaardige oliën/kruidnagelolie en plantaardige oliën/groenemuntolie op 29 maanden en voor de werkzame stof tebuconazool op 35 en een halve maand. (16) Aangezien de EFSA extra tijd nodig heeft om een conclusie vast te stellen en zo nodig een raadpleging van deskundigen te organiseren, moet de duur van de verlenging voor de werkzame stoffen gehydrolyseerde eiwitten en pyrethrinen worden vastgesteld op respectievelijk 19 en een halve maand en 33 maanden. Wanneer de EFSA om aanvullende informatie met het oog op de beoordeling van de goedkeuringscriteria van de punten 3.6.5 en 3.8.2 van bijlage II bij Verordening (EG) nr. 1107/2009 heeft verzocht, wordt de duur van de verlenging voor de werkzame stof cymoxanil vastgesteld op 35 en een halve maand, en aangezien extra tijd nodig is voor de evalutie van die informatie, wordt de duur van de verlenging voor de werkzame stoffen gibberellinezuur en gibberellinen vastgesteld op 22 en een halve maand. (17) Krachtens punt 3.6.4 van bijlage II bij Verordening (EG) nr. 1107/2009 wordt een werkzame stof uitsluitend goedgekeurd indien deze overeenkomstig Verordening (EG) nr. 1272/2008 van het Europees Parlement en de Raad ( 10 ) niet als giftig voor de voortplanting, categorie 1B, is of moet worden ingedeeld, tenzij de blootstelling van mensen aan die stof in een gewasbeschermingsmiddel in realistische voorgestelde gebruiksomstandigheden te verwaarlozen is. Overeenkomstig artikel 4, lid 1, van Verordening (EG) nr. 1107/2009 moet bij de beoordeling van de werkzame stof eerst worden vastgesteld of aan de goedkeuringscriteria van de punten 3.6.2 tot en met 3.6.4 en 3.7 van bijlage II is voldaan. Gezien Gedelegeerde Verordening (EU) 2020/217 van de Commissie ( 11 ) tot wijziging van bijlage VI bij Verordening (EG) nr. 1272/2008 tot indeling van halosulfuron-methyl als giftig voor de voortplanting, categorie 1B, moet de duur van de verlenging voor de werkzame stof worden vastgesteld op 18 maanden. (18) In afwachting van het advies van het Permanent Comité voor planten, dieren, levensmiddelen en diervoeders moet de duur van de verlenging voor de werkzame stoffen aluminiumammoniumsulfaat, aluminiumsilicaat, vetdestillatieresiduen, vetzuren C7-C20 en plantaardige oliën/raapzaadolie worden vastgesteld op 15 en een halve maand. (19) Uitvoeringsverordening (EU) nr. 540/2011 moet daarom dienovereenkomstig worden gewijzigd. (20) Indien de Commissie bij verordening bepaalt dat de goedkeuring van een in de bijlage bij deze verordening genoemde werkzame stof niet wordt verlengd omdat niet aan de criteria voor goedkeuring is voldaan, zal zij de vervaldatum vaststellen op dezelfde datum als vóór deze verordening of, indien dat later is, op de datum van inwerkingtreding van de verordening waarbij wordt bepaald dat de goedkeuring van de werkzame stof niet wordt verlengd. Indien de Commissie bij verordening bepaalt dat de goedkeuring van de in de bijlage bij deze verordening genoemde werkzame stof wordt verlengd, zal zij trachten de vroegst mogelijke toepassingsdatum vast te stellen, al naargelang de omstandigheden. (21) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 540/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 juli 2023 Voor de Commissie De voorzitter Ursula VON DER LEYEN ( 1 ) PB L 309 van 24.11.2009, blz. 1 . ( 2 ) Uitvoeringsverordening (EU) nr. 540/2011 van de Commissie van 25 mei 2011 tot uitvoering van Verordening (EG) nr. 1107/2009 van het Europees Parlement en de Raad wat de lijst van goedgekeurde werkzame stoffen betreft ( PB L 153 van 11.6.2011, blz. 1 ). ( 3 ) Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( PB L 230 van 19.8.1991, blz. 1 ). ( 4 ) Uitvoeringsverordening (EU) 2022/708 van de Commissie van 5 mei 2022 tot wijziging van Uitvoeringsverordening (EU) nr. 540/2011 wat betreft de verlenging van de geldigheidsduur van de goedkeuring voor de werkzame stoffen 2,5-dichloorbenzoëzuurmethylester, azijnzuur, aclonifen, aluminiumammoniumsulfaat, aluminiumfosfide, aluminiumsilicaat, beflubutamide, benthiavalicarb, boscalid, calciumcarbide, captan, cymoxanil, dimethomorf, dodemorf, ethefon, ethyleen, extract van theeboom, vetdestillatieresiduen, vetzuren C7 tot en met C20, fluoxastrobin, flurochloridone, folpet, formetanaat, gibberellinezuur, gibberellinen, gehydrolyseerde eiwitten, ijzersulfaat, magnesiumfosfide, metam, metamitron, metazachloor, metribuzin, milbemectine, fenmedifam, pirimifos-methyl, plantaardige oliën/kruidnagelolie, plantaardige oliën/raapzaadolie, plantaardige oliën/groenemuntolie, propamocarb, proquinazid, prothioconazool, pyrethrinen, kwartszand, visolie, op geur gebaseerde afweermiddelen van dierlijke of van plantaardige oorsprong/schapenvet, S-metolachloor, onvertakte vlinderferomonen, sulcotrione, tebuconazool en ureum ( PB L 133 van 10.5.2022, blz. 1 ). ( 5 ) Uitvoeringsverordening (EU) 2017/2069 van de Commissie van 13 november 2017 tot wijziging van Uitvoeringsverordening (EU) nr. 540/2011 wat betreft de verlenging van de goedkeuringsperioden voor de werkzame stoffen flonicamid (IKI-220), metalaxyl, penoxsulam en proquinazid ( PB L 295 van 14.11.2017, blz. 51 ). ( 6 ) Uitvoeringsverordening (EU) nr. 356/2013 van de Commissie van 18 april 2013 tot goedkeuring van de werkzame stof halosulfuron-methyl overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 109 van 19.4.2013, blz. 18 ). ( 7 ) Uitvoeringsverordening (EU) nr. 355/2013 van de Commissie van 18 april 2013 tot goedkeuring van de werkzame stof maltodextrine overeenkomstig Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen, en tot wijziging van de bijlage bij Uitvoeringsverordening (EU) nr. 540/2011 van de Commissie ( PB L 109 van 19.4.2013, blz. 14 ). ( 8 ) Uitvoeringsverordening (EU) nr. 844/2012 van de Commissie van 18 september 2012 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad betreffende het op de markt brengen van gewasbeschermingsmiddelen ( PB L 252 van 19.9.2012, blz. 26 ). ( 9 ) Uitvoeringsverordening (EU) 2020/1740 van de Commissie van 20 november 2020 tot vaststelling van de nodige bepalingen voor de uitvoering van de verlengingsprocedure voor werkzame stoffen, als bedoeld in Verordening (EG) nr. 1107/2009 van het Europees Parlement en de Raad, en tot intrekking van Uitvoeringsverordening (EU) nr. 844/2012 van de Commissie ( PB L 392 van 23.11.2020, blz. 20 ). ( 10 ) Verordening (EG) nr. 1272/2008 van het Europees Parlement en de Raad van 16 december 2008 betreffende de indeling, etikettering en verpakking van stoffen en mengsels, tot wijziging en intrekking van de Richtlijnen 67/548/EEG en 1999/45/EG en tot wijziging van Verordening (EG) nr. 1907/2006 ( PB L 353 van 31.12.2008, blz. 1 ). ( 11 ) Gedelegeerde Verordening (EU) 2020/217 van de Commissie van 4 oktober 2019 tot wijziging van Verordening (EG) nr. 1272/2008 van het Europees Parlement en de Raad betreffende de indeling, etikettering en verpakking van stoffen en mengsels, met het oog op de aanpassing aan de technische en wetenschappelijke vooruitgang, en tot rectificatie van die Verordening ( PB L 44 van 18.2.2020, blz. 1 ). BIJLAGE De bijlage bij Uitvoeringsverordening (EU) nr. 540/2011 wordt als volgt gewijzigd: 1. Deel A wordt als volgt gewijzigd: 1) in rij 218 (Azijnzuur), zesde kolom (Geldigheidsduur), wordt de datum vervangen door “30 november 2026”; 2) in rij 219 (Aluminiumammoniumsulfaat), zesde kolom (Geldigheidsduur), wordt de datum vervangen door “15 december 2024”; 3) in rij 220 (Aluminiumsilicaat), zesde kolom (Geldigheidsduur), wordt de datum vervangen door “15 december 2024”; 4) in rij 223 (Calciumcarbide), zesde kolom (Geldigheidsduur), wordt de datum vervangen door “30 november 2026”; 5) in rij 227 (Ethyleen), zesde kolom (Geldigheidsduur), wordt de datum vervangen door “30 november 2026”; 6) in rij 228 (Extract van theeboom), zesde kolom (Geldigheidsduur), wordt de datum vervangen door “31 januari 2026”; 7) in rij 229 (Vetdestillatieresiduen), zesde kolom (Geldigheidsduur), wordt de datum vervangen door “15 december 2024”; 8) in rij 230 (Vetzuren C7 tot en met C20), zesde kolom (Geldigheidsduur), wordt de datum vervangen door “15 december 2024”; 9) in rij 232 (Gibberellinezuur), zesde kolom (Geldigheidsduur), wordt de datum vervangen door “15 juli 2025”; 10) in rij 233 (Gibberellinen), zesde kolom (Geldigheidsduur), wordt de datum vervangen door “15 juli 2025”; 11) in rij 234 (Gehydrolyseerde eiwitten), zesde kolom (Geldigheidsduur), wordt de datum vervangen door “15 april 2025”; 12) in rij 235 (IJzersulfaat), zesde kolom (Geldigheidsduur), wordt de datum vervangen door “30 november 2026”; 13) in rij 241 (Plantaardige oliën/kruidnagelolie), zesde kolom (Geldigheidsduur), wordt de datum vervangen door “31 januari 2026”; 14) in rij 242 (Plantaardige oliën/raapzaadolie), zesde kolom (Geldigheidsduur), wordt de datum vervangen door “15 december 2024”; 15) in rij 243 (Plantaardige oliën/groenemuntolie), zesde kolom (Geldigheidsduur), wordt de datum vervangen door “31 januari 2026”; 16) in rij 246 (Pyrethrinen), zesde kolom (Geldigheidsduur), wordt de datum vervangen door “15 juni 2026”; 17) in rij 257 (Ureum), zesde kolom (Geldigheidsduur), wordt de datum vervangen door “30 november 2026”; 18) in rij 260 (Aluminiumfosfide), zesde kolom (Geldigheidsduur), wordt de datum vervangen door “30 november 2026”; 19) in rij 262 (Magnesiumfosfide), zesde kolom (Geldigheidsduur), wordt de datum vervangen door “30 november 2026”; 20) in rij 263 (Cymoxanil), zesde kolom (Geldigheidsduur), wordt de datum vervangen door “15 augustus 2026”; 21) in rij 264 (Dodemorf), zesde kolom (Geldigheidsduur), wordt de datum vervangen door “30 november 2026”; 22) in rij 265 (2,5-Dichloorbenzoëzuurmethylester), zesde kolom (Geldigheidsduur), wordt de datum vervangen door “30 november 2026”; 23) in rij 266 (Metamitron), zesde kolom (Geldigheidsduur), wordt de datum vervangen door “30 november 2026”; 24) in rij 267 (Sulcotrione), zesde kolom (Geldigheidsduur), wordt de datum vervangen door “30 november 2026”; 25) in rij 268 (Tebuconazool), zesde kolom (Geldigheidsduur), wordt de datum vervangen door “15 augustus 2026”; 26) in rij 305 (Flonicamid (IKI-220)), zesde kolom (Geldigheidsduur), wordt de datum vervangen door “30 november 2026”. 2. Deel B wordt als volgt gewijzigd: 1) in rij 35 (Halosulfuron-methyl), zesde kolom (Geldigheidsduur), wordt de datum vervangen door “31 maart 2025”; 2) in rij 44 (Maltodextrine), zesde kolom (Geldigheidsduur), wordt de datum vervangen door “28 februari 2026”.",
  "source": "EUR LEX"
}