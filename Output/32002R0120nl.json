{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002R0120:NL:HTML\">",
  "content": "EUR-Lex - 32002R0120 - NL Avis juridique important | 32002R0120 Verordening (EG) nr. 120/2002 van de Raad van 21 januari 2002 tot wijziging van Verordening (EG) nr. 2793/1999 voor wat betreft de aanpassing van het tariefcontingent voor wijn Publicatieblad Nr. L 028 van 30/01/2002 blz. 0001 - 0002 Verordening (EG) Nr. 120/2002 van de Raad van 21 januari 2002 tot wijziging van Verordening (EG) nr. 2793/1999 voor wat betreft de aanpassing van het tariefcontingent voor wijn DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name artikel 133, Gezien het voorstel van de Commissie, Overwegende hetgeen volgt: (1) Bij Besluit 1999/753/EG van 29 juli 1999(1) betreffende de voorlopige toepassing van de Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds(2) (\"de overeenkomst\"), heeft de Raad die overeenkomst goedgekeurd. De overeenkomst is vanaf 1 januari 2000 voorlopig toegepast. (2) Bijlage X bij de overeenkomst bevat een briefwisseling tussen de Europese Gemeenschap en de Republiek Zuid-Afrika, die voorziet in een jaarlijks van rechten vrijgesteld tariefcontingent van 32 miljoen liter voor de invoer van in flessen verpakte Zuid-Afrikaanse wijn. Artikel 8 van Verordening (EG) nr. 2793/1999 van de Raad van 17 december 1999 tot vaststelling van procedures voor de toepassing van de Overeenkomst betreffende handel, ontwikkeling en samenwerking tussen de Europese Gemeenschap en de Republiek Zuid-Afrika (3), bepaalt dat het tariefcontingent voor wijn slechts geopend wordt bij de inwerkingtreding van de overeenkomst tussen de Europese Gemeenschap en de Republiek Zuid-Afrika inzake wijn en gedistilleerde dranken. (3) De Raad heeft bij Besluit 2002/51/EG(4) namens de Gemeenschap een overeenkomst tussen de Europese Gemeenschap en de Republiek Zuid-Afrika inzake wijn goedgekeurd. De Raad heeft bij Besluit 2002/55/EG(5) tevens een overeenkomst in de vorm van een briefwisseling tussen de Europese Gemeenschap en de Republiek Zuid-Afrika inzake de handel in wijn goedgekeurd, waarbij de omvang van het tariefcontingent voor de invoer van in flessen verpakte wijn opgenomen in bijlage X bij de overeenkomst wordt gewijzigd. (4) Verordening (EG) nr. 2793/1999 dient om die reden overeenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2793/1999 wordt als volgt gewijzigd: In de vijfde kolom met titel \"Jaarlijks contingent en jaarlijks groeipercentage\", worden de gegevens betreffende het volgnummer 09.1825 vervangen door hetgeen hierna volgt: \"35300000 liter (jgp. 3 %)(6).\". Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 2002. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 januari 2002. Voor de Raad De Voorzitter M. Arias Ca√±ete (1) PB L 311 van 4.12.1999, blz. 1. (2) PB L 311 van 4.12.1999, blz. 3. (3) PB L 337 van 30.12.1999, blz. 29. Verordening laatstelijk gewijzigd bij Verordening (EG) nr. 1747/2000 (PB L 200 van 8.8.2000, blz. 25). (4) Zie bladzijde 3 van dit Publicatieblad. (5) Zie bladzijde 133 van dit Publicatieblad. (6) Ieder jaar vanaf 2002 tot en met 2011 wordt de jaarlijkse basisomvang van het contingent verhoogd met een vaste hoeveelheid van 6720000 liter. Het jaarlijks groeipercentage is slechts vanaf 2003 van toepassing op de basisomvang van het contingent van 35300000 liter.",
  "source": "EUR LEX"
}