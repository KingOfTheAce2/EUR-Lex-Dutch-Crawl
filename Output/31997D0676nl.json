{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0676:NL:HTML\">",
  "content": "EUR-Lex - 31997D0676 - NL Avis juridique important | 31997D0676 97/676/EG: Beschikking van de Commissie van 8 oktober 1997 betreffende het door Italië ingediende verzoek om ontheffing uit hoofde van artikel 8, lid 2, onder c), van Richtlijn 70/156/EEG van de Raad inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (Slechts de tekst in de Italiaanse taal is authentiek) Publicatieblad Nr. L 285 van 17/10/1997 blz. 0046 - 0046 BESCHIKKING VAN DE COMMISSIE van 8 oktober 1997 betreffende het door Italië ingediende verzoek om ontheffing uit hoofde van artikel 8, lid 2, onder c), van Richtlijn 70/156/EEG van de Raad inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (Slechts de tekst in de Italiaanse taal is authentiek) (97/676/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/156/EEG van de Raad van 6 februari 1970 inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (1), laatstelijk gewijzigd bij Richtlijn 96/79/EG van het Europees Parlement en de Raad (2), inzonderheid op artikel 8, lid 2, onder c), Overwegende dat het van 27 januari 1997 daterende en op 28 januari 1997 door de Commissie ontvangen verzoek van Italië alle krachtens artikel 8, lid 2, onder c), vereiste informatie bevat; dat dit verzoek de installatie betreft op één type voertuig van één type derde stoplicht, behorend tot categorie ECE S3, als bedoeld in ECE-reglement (Economische Commissie voor Europa van de Verenigde Naties) nr. 7, en aangebracht overeenkomstig ECE-reglement nr. 48; Overwegende dat de in het verzoek aangevoerde redenen, namelijk dat dergelijke stoplichten, alsmede de installatie ervan, niet voldoen aan de vereisten van Richtlijn 76/758/EEG van de Raad van 27 juli 1976 inzake de onderlinge aanpassing van de wetgevingen der lidstaten betreffende markeringslichten, breedtelichten, achterlichten en stoplichten van motorvoertuigen en aanhangwagens daarvan (3), laatstelijk gewijzigd bij Richtlijn 97/30/EG van de Commissie (4), noch aan die van Richtlijn 76/756/EEG van de Raad van 27 juli 1976 inzake de onderlinge aanpassing van de wetgevingen der lidstaten betreffende de installatie van verlichtings- en lichtsignaalinrichtingen van motorvoertuigen en aanhangwagens daarvan (5), laatstelijk gewijzigd bij Richtlijn 97/28/EG van de Commissie (6), gegrond zijn; dat de beschrijvingen van de proeven en de resultaten hiervan, alsmede de mate van overeenstemming met de ECE-reglementen nrs. 7 en 48 van dien aard zijn dat er genoegzaam aan de veiligheidsvereisten wordt voldaan; Overwegende dat de communautaire richtlijnen in kwestie nog wijzigingen zullen ondergaan om productie en installatie van dergelijke stoplichten wettelijk mogelijk te maken; Overwegende dat de in deze beschikking vervatte maatregelen in overeenstemming zijn met het advies van het bij Richtlijn 70/156/EEG ingestelde Comité voor de aanpassing aan de vooruitgang van de techniek, HEEFT DE VOLGENDE BESCHIKKING GEGEVEN: Artikel 1 Het door Italië ingediende verzoek tot afwijking betreffende de productie en installatie van één type derde stoplicht, behorend tot categorie ECE S3, als bedoeld in ECE-reglement nr. 7, en aangebracht overeenkomstig ECE-reglement nr. 48, op het type voertuig waarvoor het is bestemd, wordt hierbij ingewilligd. Artikel 2 Deze beschikking is gericht tot de Italiaanse Republiek. Gedaan te Brussel, 8 oktober 1997. Voor de Commissie Martin BANGEMANN Lid van de Commissie (1) PB L 42 van 23. 2. 1970, blz. 1. (2) PB L 18 van 21. 1. 1997, blz. 7. (3) PB L 262 van 27. 9. 1976, blz. 54. (4) PB L 171 van 30. 6. 1997, blz. 25. (5) PB L 262 van 27. 9. 1976, blz. 1. (6) PB L 171 van 30. 6. 1997, blz. 1.",
  "source": "EUR LEX"
}