{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R3469:NL:HTML\">",
  "content": "EUR-Lex - 31989R3469 - NL Avis juridique important | 31989R3469 VERORDENING (EEG) Nr. 3469/89 VAN DE COMMISSIE van 16 november 1989 tot wijziging van Verordening (EEG) nr. 2658/87 van de Raad betreffende de tarief- en statistieknomenclatuur en het gemeenschappelijk douanetarief  - Publicatieblad Nr. L 337 van 21/11/1989 blz. 0005 - 0005 ***** VERORDENING  (EEG) Nr. 3469/89 VAN DE COMMISSIE van 16 november 1989 tot wijziging van Verordening (EEG) nr. 2658/87 van de Raad betreffende de tarief- en statistieknomenclatuur en het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 betreffende de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 1672/89 (2), inzonderheid op artikel 9, Overwegende dat, met het oog op een uniforme toepassing van de gecombineerde nomenclatuur, die als bijlage bij voornoemde verordening is gevoegd, het noodzakelijk is, pellets verkregen op basis van meel en gries van maniokwortel te onderscheiden van andere pellets van maniokwortel; dat het derhalve noodzakelijk is een aanvullende aantekening op te nemen in hoofdstuk 7 van de gecombineerde nomenclatuur; dat bijlage I van Verordening (EEG) nr. 2658/87 dienovereenkomstig dient te worden gewijzigd; Overwegende dat het Comité nomenclatuur geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 De gecombineerde nomenclatuur in bijlage I van Verordening (EEG) nr. 2658/87 wordt als volgt gewijzigd: In hoofdstuk 7 wordt de volgende aanvullende aantekening toegevoegd: »2. Worden aangemerkt als »pellets verkregen op basis van meel en gries\" bedoeld bij onderverdeling 0714 10 10 de pellets die na in water te zijn gedispergeerd voor ten minste 95 gewichtspercenten, berekend op de droge stof, gaan door een zeef van metaaldoek met een maaswijdte van 2 mm.\". Artikel 2 Deze verordening treedt in werking op 1 januari 1990. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 16 november 1989. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 169 van 19. 6. 1989, blz. 1.",
  "source": "EUR LEX"
}