{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0571:NL:HTML\">",
  "content": "EUR-Lex - 31999R0571 - NL Avis juridique important | 31999R0571 Verordening (EG) nr. 571/1999 van de Commissie van 16 maart 1999 houdende wijziging van Verordening (EG) nr. 1426/98 tot vaststelling van het maximumbedrag van de compenserende steun in verband met de aanzienlijke revaluatie van het pond sterling op 3 mei 1998 Publicatieblad Nr. L 070 van 17/03/1999 blz. 0015 - 0015 VERORDENING (EG) Nr. 571/1999 VAN DE COMMISSIE van 16 maart 1999 houdende wijziging van Verordening (EG) nr. 1426/98 tot vaststelling van het maximumbedrag van de compenserende steun in verband met de aanzienlijke revaluatie van het pond sterling op 3 mei 1998 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro (1), en met name op artikel 10, lid 1, Overwegende dat bij Verordening (EG) nr. 1426/98 van de Commissie (2) het maximumbedrag is vastgesteld van de compenserende steun in verband met de aanzienlijke revaluatie van het pond sterling op 3 mei 1998; Overwegende dat in artikel 4, lid 3, van Verordening (EG) nr. 724/97 van de Raad van 22 april 1997 tot vaststelling van de compenserende en andere maatregelen bij aanzienlijke revaluaties met negatieve gevolgen voor de landbouwinkomens (3), laatstelijk gewijzigd bij Verordening (EG) nr. 942/98 (4), was bepaald dat het maximumbedrag van de eerste tranche van de compenserende steun wordt gekort of geannuleerd afhankelijk van het effect van de ontwikkeling van de landbouwomrekeningskoers op de inkomens gedurende een bepaalde observatietermijn en rekening houdende met de tijdens die termijn geconstateerde marktsituatie, welke termijn op 28 februari 1999 verstrijkt; Overwegende dat Verordening (EG) nr. 724/97 bij Verordening (EG) nr. 2799/98 is ingetrokken; dat evenwel, ter voorkoming van overcompensaties als gevolg van het feit dat de tijdens de observatietermijn geconstateerde landbouwomrekeningskoers en wisselkoers van het pond sterling hoger zijn dan de koers op de datum van de aanzienlijke revaluatie ervan, op grond van het bereikte niveau het maximumbedrag van de eerste tranche van de compenserende steun in verband met de aanzienlijke revaluatie van het pond sterling op 3 mei 1998 dient te worden afgeschaft; Overwegende dat de in deze verordening vervatte maatregelen in overeenstemming zijn met het advies van de betrokken comit√©s van beheer, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 1426/98 wordt het maximumbedrag \"2,1 miljoen ECU\" vervangen door \"0 miljoen EUR\". Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 maart 1999. Voor de Commissie Franz FISCHLER Lid van de Commissie (1) PB L 349 van 24. 12. 1998, blz. 1. (2) PB L 190 van 4. 7. 1998, blz. 17. (3) PB L 108 van 25. 4. 1997, blz. 9. (4) PB L 132 van 6. 5. 1998, blz. 1.",
  "source": "EUR LEX"
}