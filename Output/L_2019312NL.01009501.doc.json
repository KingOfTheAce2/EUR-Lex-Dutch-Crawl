{
  "url": "http://www.w3.org/1999/xhtml\">",
  "content": "L_2019312NL.01009501.xml 3.12.2019 NL Publicatieblad van de Europese Unie L 312/95 UITVOERINGSBESLUIT (EU) 2019/2012 VAN DE COMMISSIE van 29 november 2019 inzake ontheffingen uit hoofde van artikel 14 van Verordening (EG) nr. 29/2009 van de Commissie tot vaststelling van de eisen inzake datalinkdiensten voor het gemeenschappelijke Europese luchtruim (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1139 van het Europees Parlement en de Raad van 4 juli 2018 inzake gemeenschappelijke regels op het gebied van burgerluchtvaart en tot oprichting van een Agentschap van de Europese Unie voor de veiligheid van de luchtvaart, en tot wijziging van de Verordeningen (EG) nr. 2111/2005, (EG) nr. 1008/2008, (EU) nr. 996/2010, (EU) nr. 376/2014 en de Richtlijnen 2014/30/EU en 2014/53/EU van het Europees Parlement en de Raad, en tot intrekking van de Verordeningen (EG) nr. 552/2004 en (EG) nr. 216/2008 van het Europees Parlement en de Raad en Verordening (EEG) nr. 3922/91 van de Raad ( 1 ) , en met name artikel 44, lid 1, onder a), Gezien Verordening (EG) nr. 29/2009 van de Commissie van 16 januari 2009 tot vaststelling van de eisen inzake datalinkdiensten voor het gemeenschappelijke Europese luchtruim ( 2 ) , en met name artikel 14, Overwegende hetgeen volgt: (1) Volgens artikel 14 van Verordening (EG) nr. 29/2009 moet de Commissie nagaan of de door de lidstaten ingediende verzoeken om ontheffing van de eisen van artikel 3, lid 2, voor combinaties van types en modellen van luchtvaartuigen waarvan het einde van de productie nadert en die in beperkte aantallen worden geproduceerd, en types en modellen van luchtvaartuigen van een oud ontwerp waarvan de moderniseringskosten onevenredig hoog zouden zijn, gerechtvaardigd zijn. (2) De ontheffingen mogen de in overweging 8 van Verordening (EG) nr. 29/2009 vastgestelde doelstelling dat minstens 75 % van de vluchten moet zijn uitgerust met apparatuur die datalinkdiensten mogelijk maakt, niet in het gedrang brengen. (3) De Commissie heeft de ontheffingsverzoeken van de lidstaten ontvangen en heeft de betrokken partijen geraadpleegd. Zij heeft de verzoeken onderzocht op basis van de criteria van artikel 14, lid 3, van Verordening (EG) nr. 29/2009 en is tot de conclusie gekomen dat de ontheffingen moeten worden toegekend. (4) De Commissie heeft ook de ontheffingen die zijn toegekend krachtens Besluit C(2011) 2611 definitief van de Commissie van 20 mei 2011 inzake de ontheffingen uit hoofde van artikel 14 van Verordening (EG) nr. 29/2009 en Uitvoeringsbesluit C(2011) 9074 definitief van de Commissie van 9 december 2011 inzake ontheffingen uit hoofde van artikel 14 van Verordening (EG) nr. 29/2009 opnieuw getoetst aan de criteria van artikel 14, lid 3, van Verordening (EG) nr. 29/2009. Na raadpleging van de betrokken partijen is de Commissie tot de conclusie gekomen dat deze besluiten moeten worden geconsolideerd tot één uitvoeringsbesluit. Besluit C(2011) 2611 definitief en Uitvoeringsbesluit C(2011) 9074 definitief moeten derhalve worden ingetrokken. (5) De in dit besluit vervatte maatregelen zijn in overeenstemming met het advies van het in artikel 127, lid 1, van Verordening (EU) 2018/1139 bedoelde comité, HEEFT HET VOLGENDE BESLUIT VASTGESTELD: Artikel 1 De volgende combinaties van types/modellen van luchtvaartuigen krijgen een permanente ontheffing van de eisen van artikel 3, lid 2, van Verordening (EG) nr. 29/2009: a) de combinaties van types/modellen van luchtvaartuigen die vermeld zijn in bijlage I; b) de combinaties van types/modellen van luchtvaartuigen die vermeld zijn in bijlage II en waarvan het eerste individueel luchtwaardigheidscertificaat is afgegeven vóór 5 februari 2020. Artikel 2 De volgende combinaties van types/modellen van luchtvaartuigen krijgen een ontheffing van de eisen van artikel 3, lid 2, van Verordening (EG) nr. 29/2009 tot 5 februari 2022: a) de combinaties van types/modellen van luchtvaartuigen die vermeld zijn in bijlage II en waarvan het eerste individueel luchtwaardigheidscertificaat is afgegeven op of na 5 februari 2020; b) de combinaties van types/modellen van luchtvaartuigen die vermeld zijn in bijlage III. Artikel 3 Besluit C(2011) 2611 definitief en Uitvoeringsbesluit C(2011) 9074 definitief worden ingetrokken. Artikel 4 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 29 november 2019. Voor de Commissie De voorzitter Jean-Claude JUNCKER ( 1 ) PB L 212 van 22.8.2018, blz. 1 . ( 2 ) PB L 13 van 17.1.2009, blz. 3 . BIJLAGE I IN ARTIKEL 1, ONDER a), BEDOELDE ONTHEFFINGEN Type/serie/model van het luchtvaartuig Fabrikant ICAO-typeaanduiding AN-12 alle Antonov AN12 AN-124 100 Antonov A124 IL-76 alle Ilyushin IL76 A300 alle Airbus A30B A306 A3ST A310 alle Airbus A310 A-319/-320/-321 waarvan het eerste luchtwaardigheidscertificaat is afgegeven tussen 1 januari 1995 en 5 juli 1999 Airbus A319 A320 A321 A340 alle Airbus A342 A343 A345 A346 A318-112 Airbus A318 AVROLINER (RJ-100) AVRO RJ1H AVROLINER (RJ-85) AVRO RJ85 BA146-301 British Aerospace B463 B717-200 Boeing B712 B737-300 Boeing B733 B737-400 Boeing B734 B737-500 Boeing B735 B747-400 Boeing B744 B757-200 Boeing B752 B757-300 Boeing B753 B767-200 Boeing B762 B767-300 Boeing B763 B767-400 Boeing B764 MD-82 Boeing MD82 MD-83 Boeing MD83 MD-11 alle Boeing MD11 CL-600-2B19 (CRJ100/200/440) Bombardier CRJ1/CRJ2 Dornier 328-100 Dornier D328 Dornier 328-300 Dornier J328 Fokker 70 Fokker F70 Fokker 100 Fokker F100 King Air series (90/100/200/300) Beechcraft BE9L BE20 B350 Hercules L-382-G-44K-30 Lockheed C130 SAAB 2000/SAAB SF2000 SAAB SB20 BIJLAGE II IN ARTIKEL 1, ONDER b), EN ARTIKEL 2, ONDER a), BEDOELDE ONTHEFFINGEN Type/serie/model van het luchtvaartuig Fabrikant ICAO-typeaanduiding A330 Series 200/300 Airbus A332/A333 Global Express/5000 BD-700-1A10/1A11 Bombardier GLEX/GL5T CL-600-2C10 (CRJ-700) Bombardier CRJ7 C525C, CJ4 Cessna C25C C560XL (Citation XLS+) Cessna C56X Falcon 2000 alle Dassault F2TH Falcon 900 alle Dassault F900 EMB-500 (Phenom 100) Embraer E50P EMB-505 (Phenom 300) Embraer E55P EMB-135BJ (Legacy 600) Embraer E35L EMB-135EJ (Legacy 650) Embraer E35L EMB-145 (135/140/145) Embraer E135 E145, E45X PC-12 Pilatus PC12 BIJLAGE III IN ARTIKEL 2, ONDER b), BEDOELDE ONTHEFFINGEN Type/serie/model van het luchtvaartuig Fabrikant ICAO-typeaanduiding A318 (ACJ) Airbus A318 A319 (ACJ) Airbus A319 A320 (ACJ) Airbus A320 A321 (ACJ) Airbus A321 B737-700IGW (BBJ) Boeing B737 B737-800 (BBJ2) Boeing B738 B737-900ER (BBJ3) Boeing B739 B767-300F Boeing B763 ERJ 190-100ECJ Embraer E190",
  "source": "EUR LEX"
}