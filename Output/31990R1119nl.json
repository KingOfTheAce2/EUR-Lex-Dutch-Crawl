{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990R1119:NL:HTML\">",
  "content": "EUR-Lex - 31990R1119 - NL Avis juridique important | 31990R1119 VERORDENING  (EEG) Nr. 1119/90 VAN DE COMMISSIE  van 2 mei 1990  tot wijziging van Verordening (EEG) nr. 2658/87 van de Raad betreffende de tarief- en statistieknomenclatuur en het gemeenschappelijk douanetarief Publicatieblad Nr. L 112 van 03/05/1990 blz. 0009 - 0009 ***** VERORDENING  (EEG) Nr. 1119/90 VAN DE COMMISSIE van 2 mei 1990 tot wijziging van Verordening (EEG) nr. 2658/87 van de Raad betreffende de tarief- en statistieknomenclatuur en het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2658/87 van de Raad van 23 juli 1987 betreffende de tarief- en statistieknomenclatuur en het gemeenschappelijk douanetarief (1), laatstelijk gewijzigd bij Verordening (EEG) nr. 323/90 (2), inzonderheid op artikel 9, Overwegende dat, met het oog op een uniforme toepassing van de gecombineerde nomenclatuur, die als bijlage bij voornoemde verordening is gevoegd, bepalingen dienen te worden vastgesteld betreffende de indeling van »ensembles\" die zijn gedefinieerd in de aantekeningen 3 b) op de hoofdstukken 61 en 62 van de gecombineerde nomenclatuur; dat het te dien einde noodzakelijk is een aanvullende aantekening op te nemen in de hoofdstukken 61 en 62 van de gecombineerde nomenclatuur; dat bijlage I van Verordening (EEG) nr. 2658/87 dienovereenkomstig dient te worden gewijzigd; Overwegende dat het Comité nomenclatuur geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 De gecombineerde nomenclatuur opgenomen als bijlage I bij Verordening (EEG) nr. 2658/87 wordt als volgt gewijzigd: - In hoofdstuk 61 wordt de volgende aanvullende aantekening (gecombineerde nomenclatuur) opgenomen: »1. Voor de toepassing van aantekening 3 b) op dit hoofdstuk dienen, onverminderd de overige bepalingen van genoemde aantekening, de samenstellende delen van een ensemble geheel te zijn vervaardigd van één en dezelfde stof. Derhalve kan de gebruikte stof, naar gelang van het geval, ongebleekt, gebleekt, geverfd, van verschillend gekleurd garen of bedrukt zijn. Stellen en assortimenten vervaardigd van verschillende stoffen worden niet als ensemble aangemerkt, zelfs indien zij slechts in kleur verschillen.\". Het nummer van de bestaande aanvullende aantekening (gecombineerde nomenclatuur) 1 wordt gewijzigd in 2. - In hoofdstuk 62 wordt de volgende aanvullende aantekening (gecombineerde nomenclatuur) opgenomen: »1. Voor de toepassing van aantekening 3 b) op dit hoofdstuk dienen, onverminderd de overige bepalingen van genoemde aantekening, de samenstellende delen van een ensemble geheel te zijn vervaardigd van één en dezelfde stof. Derhalve kan de gebruikte stof, naar gelang van het geval, ongebleekt, gebleekt, geverfd, van verschillend gekleurd garen of bedrukt zijn. Stellen en assortimenten vervaardigd van verschillende stoffen worden niet als ensemble aangemerkt, zelfs indien zij slechts in kleur verschillen.\". Artikel 2 Deze verordening treedt in werking op de eenentwintigste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 2 mei 1990. Voor de Commissie Christiane SCRIVENER Lid van de Commissie (1) PB nr. L 256 van 7. 9. 1987, blz. 1. (2) PB nr. L 36 van 8. 2. 1990, blz. 7.",
  "source": "EUR LEX"
}