{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0563:NL:HTML\">",
  "content": "EUR-Lex - 31985D0563 - NL Avis juridique important | 31985D0563 85/563/EEG: Beschikking van de Commissie van 13 december 1985 inzake een procedure op grond van artikel 85 van het EEG-Verdrag (IV/27.590 - London Sugar Futures Market Limited) (Slechts de tekst in de Engelse taal is authentiek) Publicatieblad Nr. L 369 van 31/12/1985 blz. 0025 - 0027 BESCHIKKING VAN DE COMMISSIE van 13  december 1985 inzake een procedure op grond van artikel 85 van het EEG-Verdrag (IV/27.590   London  Sugar Futures Market Limited) (Slechts de tekst in de Engelse taal is  authentiek) (85/563/EEG) DE COMMISSIE VAN DE EUROPESE GEMEENSCHAPPEN,Gelet op het  Verdrag tot oprichting van de Europese Economische Gemeenschap,Gelet op Verordening nr. 17 van de  Raad van 6 februari 1962, eerste verordening over de toepassing van de artikelen 85 en 86 van het  Verdrag (1), laatstelijk gewijzigd bij de Akte van Toetreding van Griekenland, en met name op  artikel 2,Gezien de aanmelding en het verzoek om een negatieve verklaring, op 29 juni 1973 en op 20  mei 1985 ingediend door de \"London Sugar Futures Market'' betreffende de reglementen (\"Rules and  Regulations'') van de vereniging,Gezien de bekendmaking van het essentiële gedeelte van de  aanmelding (2) overeenkomstig artikel 19, lid 3, van Verordening nr. 17,Na raadpleging van het  Adviescomité voor mededingings- regelingen en economische machtsposities,Overwegende hetgeen  volgt:I. DE FEITENDe \"London Sugar Futures Market'' (LSFM) is één van de vele goederenmarkten  (\"Comodity Markets'') in die Londen gevestigd zijn. \"Commodity Markets'' zijn zelf-regulerende  organisaties, geleid door bestuurscomités (\"Committees of Management'') die door de leden uit eigen  midden zijn gekozen en door secretariaten worden bijgestaan en die gebruik maken van bevoegdheden  welke daaraan door de leden ervan in marktregelingen (\"market rule books'') zijn toegekend. Hoewel  de markten zelf-regulerend zijn, is er een zekere mate van toezicht door de \"Bank of England''.De  LSFM heeft ten doel in Londen een termijnmarkt voor suiker op te richten en deze te beheren. Een  termijnmarkt stelt faciliteiten ter beschikking voor het sluiten van overeenkomsten voor de aankoop  en verkoop van een goed dat op aangegeven tijdstippen in de toekomst moet worden geleverd.  Termijnmarkten zijn voornamelijk ontwikkeld om diegenen die aan goederenhandel doen, tegen de  risico's van ongunstige prijsbewegingen bescherming te bieden.De LSFM stelt voor handel en  prijsvorming een marktruimte (\"floor'') ter beschikking, beslist over uiteenlopende techni- sche  vraagstukken zoals toelaatbare leveringsmaanden en condities voor standaardovereenkomsten en biedt  clearings- en afwikkelingsfaciliteiten. De handel geschiedt op de \"floor'' waar de handelaren  elkaar ontmoeten met offerten en biedingen in een stelsel dat als \"open outcry'' (open afroep)  bekend staat.Momenteel worden in het kader van de LSFM-regels twee basiscontracten gesloten:aHet  eerste contract betreft witte biet- of rietkristalsuiker of geraffineerde suiker van uiteenlopende  herkomst, afkomstig van de oogst of campagne van het tijdstip van leverantie, van een kwaliteit die  in bijzonderheden in de contractvoorwaarden is omschreven. De contractprijs is fob geladen in het  vaartuig in één van de volgende havens: Antwerpen, Bremen, Calais, Kopenhagen, Duinkerken, Dublin,  Elmshaven, Hamburg, Hull, Immingham, Le Havre, Rotterdam, Rouen of Vlissingen.bHet tweede contract  betreft ruwe rietsuiker van een in de \"Rules'' in bijzonderheden omschreven kwaliteit die van  bepaalde landen afkomstig is. De contractprijs is fob geladen in het vaartuig in een Britse  haven.Beide contracten betreffen partijen van 50 ton (of een veelvoud daarvan). De handel vindt  plaats ten hoogste 15 maanden voor de leverantiemaanden: maart, mei, augustus, oktober en  december.Alle op de London Sugar Futures Market gesloten contracten moeten worden geregistreerd bij  het \"International Commodities Clearing House Limited'' (ICCH), een onafhankelijke dienstverlenende  onderneming die de LSFM \"clearing'' en afwikkelingsfaciliteiten verschaft. Het ICCH beschikt over  een omvangrijk kapitaal en grote reserves en is het eigendom van zes \"clearing''-banken. De  voornaamste functies van het ICCH zijn de instandhouding en organisatie van een \"dagelijkse  clearing'' van alle transacties en het verlenen van garantie voor de nakoming van overeenkomsten,  volgens de regels van de LSFM, voor \"Clearing Members'' in wier naam deze overeenkomsten worden  geregistreerd.Er zijn twee hoofdcategorieën lidmaatschap: volledig lidmaatschap en lidmaatschap  zonder stemrecht. De eerste groep is beperkt tot 35 leden. De groep leden zonder stemrecht is  onderverdeeld in twee groepen: \"Overseas Affiliated Members'' en \"Associate Members''. Er is  geen beperking aan het aantal \"Associate Members''. Het aantal \"Overseas Affiliated Members'' is  beperkt tot tien, maar dit aantal kan worden verhoogd.Gegadigden voor het lidmaatschap mogen van  ongeacht welke nationaliteit zijn, maar moeten voldoen aan bepaalde financiële minimumvereisten,  welke van tijd tot tijd door het \"Committee of Management'' worden opgesteld. Voorts moeten zij de  suikerhandel uitoefenen en dit vóór het lidmaatschap hebben gedaan gedurende een periode die  eveneens van tijd tot tijd door het comité wordt vastge- steld.Gegadigden voor een volledig  lidmaatschap moeten handelen vanuit een kantoor te Londen dat daar met dat doel gevestigd is. Een  gedetailleerd overzicht van de criteria voor het lidmaatschap zoals die tot dusver gelden, kan op  aanvraag bij de LSFM worden verkregen. Het lidmaatschap kan worden overgedragen aan andere  bedrijven of ondernemingen op voorwaarde dat die ook aan de lidmaatschapsvoorwaarden voldoen.Alle  leden met volledig lidmaatschap moeten lid zijn van het ICCH (\"clearing members'') en moeten hun  overeenkomsten bij het ICCH laten registreren, dat tegen betaling van zijn honorering de nakoming  van de overeenkomsten garandeert.Een beroepsprocedure is van toepassing indien het \"Committee of  Management'' een lidmaatschapsaanvrage afwijst, toestemming weigert voor de overdracht van het  lidmaatschap van een lid of een verandering niet accepteert in het bestuur of in het bedrijfsdoel  van de firma of vennootschap van één der leden. De procedure is ook toepasselijk indien een lid  wordt uitgestoten of geschorst en het betreffende lid met het besluit van het comité geen genoegen  neemt. De kandidaat of het lid kan het comité verzoeken zijn besluit te heroverwegen en daarbij  alle door hem relevant geachte opmerkingen maken en informatie overleggen.Transacties die op de  \"floor'' tussen leden met volledig lidmaatschap worden gesloten, zijn vrij van commissieloon. Er  moet echter een commissie worden berekend over alle andere transacties tussen leden of tussen leden  en niet-leden, maar over het tarief van het commissieloon kan vrij worden onderhandeld. De  vrijstelling voor de leden met volledig lidmaatschap van de verplichting een commissieloon te  berekenen wordt verklaard doordat zij de eigenaren van de LSFM zijn. Dit brengt een hoeveelheid  extra kosten met zich mee die de andere categorieën leden niet dragen, omdat zij niet mede-eigenaar  van de LSFM zijn.Voor administratieve doeleinden kan het ICCH namens zijn leden een commissieloon  innen over alle commissies die verschuldigd zijn over bij het ICCH voor registratie in aanmerking  komende contracten. Het ICCH kan daarvoor op gezette tijden zijn leden de commissietarieven  mededelen welke door het ICCH op overeenkomsten welke bij het ICCH moeten worden geregistreerd,  zullen worden toegepast.De internationale termijnmarkten te Londen zijn de voornaamste markten  waarvan in de internationale goederenhandel gebruik wordt gemaakt en zij dragen bij tot stabiliteit  en vlotte afwikkeling van wereldhandel en tot de prijsvorming in de wereld. Ze zijn bovendien zeer  groot. Voor suiker blijkt uit de onderstaande cijfers de omvang van de LSFM ten opzichte van haar  twee voornaamste concurrenten, de termijnmarkten voor suiker te Parijs en te New York. >RUIMTE VOOR DE TABEL> II. JURIDISCHE BEOORDELING(1)De aangemelde \"Rules and Regulations'' van de  LSFM moeten worden beschouwd als overeenkomsten in de zin van artikel 85 van het EEG-Verdrag.(2)In  de \"Rules and Regulations'', zoals zij oorspronkelijk werden aangemeld, werden de  minimum-nettotarieven van de commissielonen vastgelegd welke door een lid konden worden berekend.  Het comité bezat de bevoegdheid om leden die daarop inbreuk maakten, te schorsen of uit te stoten.  De minimum-commissietarieven wisselden naar gelang van degene die het loon betaalde en die het  ontving. De tarieven waren lager voor \"clearing''-klanten, wanneer de overeenkomst op eigen naam  van de klant bij het ICCH werd geregistreerd, dan bij degenen die geen \"clearing''-klant waren en  waar een lid in plaats van een niet-lid de betaler was. Volledige leden hebben het recht met andere  volledige leden zonder commissieloon te handelen, maar moesten in transacties voor \"Overseas''-,  \"Affiliated''- of \"Associate''-leden of voor niet-leden in het verleden de aangegeven  minimum-commissietarieven berekenen. \"Associate''-leden, die niet rechtstreeks met elkaar mogen  handelen maar hun transacties moeten sluiten via een volledig lid of \"Affiliated''-lid, moesten in  het verleden het betrokken minimum-commissietarief betalen aan het volledige of het  \"Affiliated''-lid. Handelde een \"Associated''-lid voor eigen rekening met een niet-lid dan moest  hij de laatstgenoemde in het verleden ten minste het aangegeven commissietarief berekenen. De  Commissie beschouwde de hierboven beschreven regeling van aangegeven minimum-commissietarieven als  een vorm van prijsvaststelling die inbreuk maakte op artikel 85, lid 1, van het EEG-Verdrag. De  LSFM werd verzocht de regeling van vaste minimumtarieven op te geven. Deze regeling is thans als  zodanig afgeschaft. Verwijzingen naar de regeling in de \"Rules and Regulations'' zijn geschrapt.  Daarin is thans bepaald dat transacties die op de \"floor'' tussen volledige leden worden gesloten,  vrij van commissieloon mogen zijn. Over alle andere transacties tussen leden of tussen leden en  niet-leden moet commissieloon worden berekend. De Commissie meent dat deze verplichting de  mededinging niet op merkelijke wijze beperkt, omdat het slechts de verplichting bevat \"een''  commissie te berekenen zonder enige verwijzing naar het tarief. Hieruit volgt dat er volledige  vrijheid bestaat over het feitelijke commissietarief te onderhandelen. (3)Voorts zijn als gevolg van de opmerkingen van de Commissie nog wijzigingen aangebracht in de  regels inzake het lidmaatschap zodat uit de statuten thans naar voren komt dat het lidmaatschap  open is en dat de criteria die voor lidmaatschapsaanvragen gelden, objectief zijn (zie I. De  Feiten, achtste paragraaf, hierboven). Het \"Committee of Management'' moet thans redenen aanvoeren  wanneer het besluiten neemt met betrekking tot de rechten van de leden samenhangend met het  lidmaatschap. Ter bescherming van de rechten van bestaande of potentiële leden is een  beroepsprocedure ingevoerd. In laatste instantie kan een appellant volgens Engels recht bij de  gewone rechter in beroep gaan.(4)Naar aanleiding van de bekendmaking in het Publikatieblad van de  Europese Gemeenschappen overeenkomstig artikel 19, lid 3, van Verordening nr. 17 zijn geen  opmerkingen binnengekomen.(5)De aangemelde statuten en \"Rules and Regulations'' bevatten in hun  gewijzigde vorm geen bepalingen meer die merkelijke concurrentiebeperkingen binnen de  gemeenschappelijke markt opleveren. De Commissie heeft derhalve op grond van de haar bekende feiten  geen aanleiding om uit hoofde van artikel 85, lid 1, op te treden. De Commissie kan derhalve uit  hoofde van artikel 2 van Verordening nr. 17 een negatieve verklaring afgeven,HEEFT DE VOLGENDE  BESCHIKKING GEGEVEN: Artikel 1 Op grond van de haar bekende feiten is er voor de  Commissie geen aanleiding om krachtens artikel 85, lid 1, van het EEG-Verdrag op te treden tegen de  \"Rules and Regulations'' van de \"London Sugar Futures Market Limited'', zoals laatstelijk aangemeld  op 20 mei 1985. Artikel 2 Deze beschikking is gericht tot de \"London Sugar Futures Market Limited''  kantoor houdende in Cereal House, 58 Mark Lane, Londen EC3, Verenigd Koninkrijk. Gedaan te Brussel, 13 december  1985.Voor de Commissie Peter SUTHERLAND Lid van de Commissie (1) PB nr. 13 van  21. 2. 1962, blz. 204/62. (2) PB nr. C 204 van 13. 8. 1985, blz. 5.",
  "source": "EUR LEX"
}