{
  "url": "http://www.w3.org/1999/xhtml\">",
  "content": "L_202500288NL.000101.fmx.xml Publicatieblad van de Europese Unie NL L-serie 2025/288 12.2.2025 UITVOERINGSVERORDENING (EU) 2025/288 VAN DE COMMISSIE van 5 februari 2025 betreffende de inschrijving van de geografische aanduiding “Melon de Cavaillon” (BGA) in het Unieregister van geografische aanduidingen op grond van Verordening (EU) 2024/1143 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2024/1143 van het Europees Parlement en de Raad van 11 april 2024 betreffende geografische aanduidingen voor wijn, gedistilleerde dranken en landbouwproducten, evenals gegarandeerde traditionele specialiteiten en facultatieve kwaliteitsaanduidingen voor landbouwproducten, tot wijziging van de Verordeningen (EU) nr. 1308/2013, (EU) 2019/787 en (EU) 2019/1753 en tot intrekking van Verordening (EU) nr. 1151/2012 ( 1 ) , en met name artikel 21, lid 2, Overwegende hetgeen volgt: (1) De aanvraag van Frankrijk tot registratie van de geografische aanduiding “Melon de Cavaillon”, die de Commissie vóór de datum van inwerkingtreding van Verordening (EU) 2024/1143 heeft ontvangen, is op grond van artikel 50, lid 2, punt a), van Verordening (EU) nr. 1151/2012 van het Europees Parlement en de Raad ( 2 ) bekendgemaakt in het Publicatieblad van de Europese Unie ( 3 ) . (2) Bij de Commissie is geen bezwaar ingediend op grond van artikel 17 van Verordening (EU) 2024/1143, dat op de registratieaanvraag van toepassing is overeenkomstig artikel 90, lid 2, van die verordening. (3) De geografische aanduiding “Melon de Cavaillon” moet daarom worden ingeschreven in het Unieregister van geografische aanduidingen, HEEFT DE VOLGENDE VERORDENING VASTGESTELD: Artikel 1 De geografische aanduiding “Melon de Cavaillon” (BGA) wordt ingeschreven in het in artikel 22 van Verordening (EU) 2024/1143 bedoelde Unieregister van geografische aanduidingen. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 februari 2025. Voor de Commissie, namens de voorzitter, Christophe HANSEN Lid van de Commissie ( 1 ) PB L, 2024/1143, 23.4.2024, ELI: http://data.europa.eu/eli/reg/2024/1143/oj . ( 2 ) Verordening (EU) nr. 1151/2012 van het Europees Parlement en de Raad van 21 november 2012 inzake kwaliteitsregelingen voor landbouwproducten en levensmiddelen ( PB L 343 van 14.12.2012, blz. 1 , ELI: http://data.europa.eu/eli/reg/2012/1151/oj ). ( 3 ) PB C, C/2024/6211, 18.10.2024, ELI: http://data.europa.eu/eli/C/2024/6211/oj . ELI: http://data.europa.eu/eli/reg_impl/2025/288/oj ISSN 1977-0758 (electronic edition)",
  "source": "EUR LEX"
}