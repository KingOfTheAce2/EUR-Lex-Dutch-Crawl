{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992D0609:NL:HTML\">",
  "content": "EUR-Lex - 31992D0609 - NL Avis juridique important | 31992D0609 92/609/EEG: Besluit van de Raad van 7 december 1992 betreffende de sluiting van de overeenkomsten in de vorm van briefwisselingen tussen de Europese Economische Gemeenschap en de Republiek Hongarije tot wijziging van de briefwisseling inzake transitoverkeer en ter vervanging van de briefwisseling met betrekking tot de infrastructuur voor vervoer over land ondertekend te Brussel op 16 december 1991 Publicatieblad Nr. L 407 van 31/12/1992 blz. 0047 - 0047 Bijzondere uitgave in het Fins: Hoofdstuk 7 Deel 4 blz. 0153 Bijzondere uitgave in het Zweeds: Hoofdstuk 7 Deel 4 blz. 0153 BESLUIT VAN DE RAAD van 7 december 1992 betreffende de sluiting  van de overeenkomsten in de vorm van briefwisselingen tussen de Europese Economische Gemeenschap en  de Republiek Hongarije tot wijziging van de briefwisselingen inzake transitoverkeer en ter  vervanging van de briefwisselingen met betrekking tot de infrastructuur voor vervoer over land  ondertekend te Brussel op 16 december 1991 (92/609/EEG) DE RAAD VAN DE EUROPESE  GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op  artikel 75, Gezien het voorstel van de Commissie, Gezien het advies van het Europees Parlement (1), Gezien het advies van het Economisch en Sociaal Comit√© (2), Overwegende dat de briefwisseling tussen de Europese Economische Gemeenschap en de Republiek  Hongarije inzake transitoverkeer en de briefwisselingen tussen de Europese Economische Gemeenschap  en de Republiek Hongarije met betrekking tot de infrastructuur voor vervoer over land die te zamen  met de Europa-overeenkomst en de Interimovereenkomst op 16 december 1991 te Brussel zijn  ondertekend, dienen te worden gewijzigd respectievelijk te worden vervangen; Overwegende dat de hiertoe strekkende overeenkomsten in de vorm van briefwisselingen dienen te  worden goedgekeurd, BESLUIT: Artikel 1 De overeenkomsten in de vorm van briefwisselingen tussen de Europese  Economische Gemeenschap en de Republiek Hongarije tot wijziging respectievelijk vervanging van de  te Brussel op 16 december 1991 ondertekende briefwisseling inzake transitoverkeer en de  briefwisselingen met betrekking tot de infrastructuur voor vervoer over land, worden namens de  Gemeenschap goedgekeurd. De teksten van de overeenkomsten in de vorm van briefwisselingen zijn aan dit besluit gehecht. Artikel 2 De Voorzitter van de Raad verricht de in de overeenkomsten bedoelde kennisgeving. Gedaan te Brussel, 7 december 1992. Voor de Raad De Voorzitter D. HURD (1) PB Nr. C 337 van 21. 12. 1992. (2) PB Nr. C 313 van 30. 11. 1992, blz. 18.",
  "source": "EUR LEX"
}