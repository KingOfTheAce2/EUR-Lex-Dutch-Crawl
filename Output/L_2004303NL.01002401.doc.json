{
  "url": "http://www.w3.org/1999/xhtml\">",
  "content": "L_2004303NL.01002401.xml 30.9.2004 NL Publicatieblad van de Europese Unie L 303/24 VERORDENING (EG) N r. 1687/2004 VAN DE COMMISSIE van 28 september 2004 waarbij machtiging wordt verleend tot overboeking van bepaalde hoeveelheden tussen de kwantitatieve maxima voor textiel- en kledingproducten van oorsprong uit de Republiek India DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen ( 1 ) , en met name op artikel 7, Overwegende hetgeen volgt: (1) Het Memorandum van overeenstemming tussen de Europese Gemeenschap en de Republiek India inzake regelingen op het gebied van de toegang tot de markt voor textielproducten ( 2 ) , geparafeerd op 31 december 1994, bepaalt dat bepaalde verzoeken van India om „uitzonderlijke flexibiliteit” met welwillende aandacht zullen worden behandeld. (2) De Republiek India heeft op 8 juni 2004 een verzoek ingediend om overboeking tussen categorieën. (3) De overboeking waarom de Republiek India heeft verzocht, valt binnen de grenzen van de flexibiliteitsbepalingen bedoeld in artikel 7 van Verordening (EEG) nr. 3030/93 en vastgesteld in bijlage VIII, kolom 9, bij die verordening. (4) Het is dienstig aan het verzoek te voldoen. (5) Het is wenselijk dat deze verordening in werking treedt op de dag volgende op die van haar bekendmaking, teneinde ondernemingen in staat te stellen er zo spoedig mogelijk gebruik van te maken. (6) De in deze verordening vervatte maatregelen zijn in overeenstemming met het advies van het bij artikel 17 van Verordening (EEG) nr. 3030/93 ingestelde Comité textielproducten, HEEFT DE VOLGENDE VERORDENING VASTGESTELD: Artikel 1 De overboeking tussen de kwantitatieve maxima voor textielproducten van oorsprong uit de Republiek India wordt voor het contingentjaar 2004 toegestaan overeenkomstig het bepaalde in de bijlage. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 september 2004. Voor de Commissie Pascal LAMY Lid van de Commissie ( 1 ) PB L 275 van 8.11.1993, blz. 1 . Verordening laatstelijk gewijzigd bij Verordening (EG) nr. 487/2004 ( PB L 79 van 17.3.2004, blz. 1 ). ( 2 ) PB L 153 van 27.6.1996, blz. 53 . BIJLAGE 664 INDIA Aanpassing Groep Categorie Eenheid Maximum 2004 Aangepast werkniveau Hoeveelheid (eenheid) Hoeveelheid (t) % Flexibiliteit Nieuw aangepast werkniveau IA 3 kg 38 567 000 41 266 690 – 4 000 000 – 4 000 – 10,4 Overboeking naar categorieën 4, 6 en 7 37 266 690 IB 4 stuks 100 237 000 98 919 259 12 960 000 2 000 12,9 Overboeking vanuit categorie 3 111 879 259 IB 6 stuks 13 706 000 13 633 135 1 760 000 1 000 12,8 Overboeking vanuit categorie 3 15 393 135 IB 7 stuks 78 485 000 78 716 569 5 550 000 1 000 7,1 Overboeking vanuit categorie 3 84 266 569",
  "source": "EUR LEX"
}