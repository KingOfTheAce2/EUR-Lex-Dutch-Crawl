{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0646:NL:HTML\">",
  "content": "EUR-Lex - 31981D0646 - NL Avis juridique important | 31981D0646 81/646/EGKS: Beschikking van de Commissie van 10 juli 1981 houdende machtiging tot het toekennen van steun door de Bondsrepubliek Duitsland ten behoeve van de kolenmijnindustrie in het jaar 1980 (Slechts de tekst in de Duitse taal is authentiek) Publicatieblad Nr. L 233 van 19/08/1981 blz. 0021 - 0023 ***** BESCHIKKING  VAN DE COMMISSIE van 10 juli 1981 houdende machtiging tot het toekennen van steun door de Bondsrepubliek Duitsland ten behoeve van de kolenmijnindustrie in het jaar 1980 (Slechts de tekst in de Duitse taal is authentiek) (81/646/EGKS) DE COMMISSIE VAN DE EUROPESE GEMEENSCHAPPEN, Gelet op Beschikking nr. 528/76/EGKS van de Commissie van 25 februari 1976 inzake de communautaire regeling voor de steunmaatregelen van de Lid-Staten ten behoeve van de kolenmijnindustrie (1), Na raadpleging van de Raad, I Overwegende dat de Regering van de Bondsrepubliek Duitsland de Commissie overeenkomstig artikel 2 van de beschikking in kennis heeft gesteld van financiële maatregelen die zij voornemens is in de loop van het jaar 1980 direct of indirect ten behoeve van de kolenmijnbouw te treffen; dat van deze maatregelen de hierna te noemen steunbedragen overeenkomstig bovengenoemde beschikking voor goedkeuring in aanmerking komen: 1.2 //   // miljoen DM  // - in het kader van een investeringsprogramma zullen door toekenning van investeringssteun afzonderlijke investeringsprojecten financieel worden gesteund  // 755,1  // - bevordering van ontwikkeling en eerste invoering van nieuwe technieken (beproeving van technische apparatuur die nieuw werd ontwikkeld) in de kolenmijnbouw  // 71,0  // - ploeg- en stukloonwerkers zullen voor elke ondergronds verrichte ploegendienst een mijnwerkerspremie ontvangen  // 190,0  // - steun voor de aanleg van reserves ter dekking van de voorziening op lange termijn  // 134,5; Overwegende dat de hierboven vermelde steun in overeenstemming is met de criteria die volgens de beschikking voor de toelaatbaarheid van dergelijke steunmaatregelen van de overheid als eis worden gesteld; Overwegende dat de investeringssteun ten bedrage van 755 100 000 DM is bedoeld voor investeringsprojecten in mijnen, cokesfabrieken, briketteringsbedrijven en mijncentrales. De investeringssteun dekt 73 % van de totale investeringen; Overwegende dat de investeringssteun voor 1980 die een lichte toename te zien geeft in vergelijking met 1979, in het kader van de nieuwe richtlijnen van het steenkoolbeleid van de Gemeenschap positief dient te worden beoordeeld, omdat hierdoor de stabilisering van de produktie op lange termijn in de Duitse bekkens wordt bevorderd; dat de steun in overeenstemming is met de bepalingen van artikel 7, lid 1, van de beschikking; Overwegende dat doel en omvang van de voorgestelde steun aantonen dat het hier een maatregel betreft die volgens de bepalingen van artikel 7, lid 5, van de beschikking de Regering van de Bondsrepubliek verplicht de Commissie ten minste eenmaal per jaar met betrekking tot de afzonderlijke projecten tot uitvoering waarvan is besloten, opgave te doen van de daarmede beoogde doelstellingen, de voor de verschillende investeringsprojecten uitgetrokken bedragen, alsmede de dienovereenkomstige steunbedragen; Overwegende dat de steun ten behoeve van een eerste invoering van nieuwe technieken ten bedrage van 71 000 000 DM is bedoeld om ervoor te zorgen dat onderzoekresultaten zo spoedig mogelijk in de praktijk van het produktieproces worden ingevoerd. Deze steun is minder omvangrijk dan de kosten die hierbij voor de ondernemingen voortvloeien en wordt toegekend voor afzonderlijke projecten waarvan wordt verwacht dat de verwezenlijking op middellange termijn een tastbaar voordeel in de steenkoolmijnindustrie zal opleveren. Uit het doel en de omvang van de steun blijkt dat deze in overeenstemming is met de bepalingen van artikel 7, lid 3, punt 3, van de beschikking; Overwegende dat de steun ter financiering van de mijnwerkerspremies ten bedrage van 190 000 000 DM ertoe bijdraagt de in de steenkoolmijnen voor de opvoering van de produktiviteit onontbeerlijke stabiliteit van het gekwalificeerde personeel te bewerkstelligen; dat bovendien de ondernemingen zich daarnaast voor de noodzakelijke aanwerving, opleiding, aanpassing en stabiliteit van het personeel, uitgaven getroosten die het steunbedrag voor de mijnwerkerspremies vele malen te boven gaan; Overwegende dat doel en omvang van de mijnwerkerspremie aantonen dat het hier een maatregel betreft welke in overeenstemming is met artikel 8 van de beschikking; Overwegende dat de steun voor het aanleggen van reserves ter dekking van de voorziening op lange termijn ten bedrage van 134 500 000 DM een maatregel vormt van de Regering van de Bondsrepubliek ter verhoging van de continuïteit van de energievoorziening op lange termijn; dat de Notgemeinschaft Deutscher Steinkohlenbergbau hiervoor 10 miljoen ton kolen en cokes heeft aangekocht; dat de daarvoor door de Bondsregering beoogde steun slechts een gedeeltelijke dekking vormt van de daadwerkelijk ontstane lopende kosten van de opslag; Overwegende dat doel en omvang van de steun aantonen dat het hier een steunmaatregel betreft die in overeenstemming is met artikel 10 van de beschikking; II Overwegende dat het onderzoek naar de verenigbaarheid van de voorgenomen steun met de goede werking van de gemeenschappelijke markt vereist, dat overeenkomstig artikel 3, punt 2, van de beschikking, tevens rekening wordt gehouden met alle overige maatregelen ten gunste van de lopende produktie in het jaar 1980; Overwegende dat van deze berekeningsgrondslag het totale bedrag van de voorgenomen steunmaatregelen 1 098 700 000 Ecu, respectievelijk 11,75 Ecu/ton beloopt; dat in vergelijking met de andere Lid-Staten van de Gemeenschap de lopende produktie (per ton) in de Bondsrepubliek Duitsland sterker wordt gesubsidieerd dan in Groot-Brittannië en aanzienlijk minder dan in Frankrijk en België; Overwegende dat wat betreft de verenigbaarheid van de voorgenomen steunmaatregelen voor de lopende produktie met de goede werking van de gemeenschappelijke markt het volgende kan worden vastgesteld: - op grond van de kolen- en cokesreserves hebben zich in 1980 geen voorzieningsmoeilijkheden voorgedaan, - de leveringen van Duitse kolen aan andere landen van de Gemeenschap zijn in 1980 in vergelijking met 1979 gedaald, - er werden in 1980 nauwelijks prijsaanpassingstransacties uitgevoerd, - de prijzen van Duitse cokes en ketelkolen zullen in 1980 niet leiden tot indirecte steun aan industriële cokesverbruikers, - de rationalisering van de produktie is in 1980 door aanzienlijke investeringen verzekerd; Overwegende dat op grond hiervan kan worden vastgesteld dat de in 1980 voorgenomen steunmaatregelen ten behoeve van de lopende produktie van de Duitse steenkolenmijnbouw verenigbaar zijn met de goede werking van de gemeenschappelijke markt; Overwegende dat deze beoordeling tevens geldt indien de steunbedragen die de kolenmijnondernemingen overeenkomstig Beschikking 73/287/EGKS ontvangen, in aanmerking worden genomen; III Overwegende dat overeenkomstig artikel 14, lid 1, van de beschikking de Commissie zich ervan dient te vergewissen of de goedgekeurde steun uitsluitend gebruikt wordt conform de in de artikelen 7 t/m 12 van deze beschikking genoemde doelstellingen; dat zij daarom in het bijzonder op de hoogte dient te worden gebracht van de omvang en de verdeling van de betaalde bedragen, HEEFT DE VOLGENDE BESCHIKKING GEGEVEN: Artikel 1 De Bondsrepubliek Duitsland wordt machtiging verleend voor het kalenderjaar 1980 de volgende steun aan de Duitse steenkolenmijnindustrie toe te kennen: 1. toekenning van investeringssteun tot een bedrag van 755 100 000 DM aan de steenkolenmijnbedrijven ter intensivering van de investeringsactiviteiten; 2. bevordering van de ontwikkeling en invoering van technische noviteiten tot een bedrag van 71 000 000 DM; 3. toekenning van een mijnwerkerspremie aan ploeg- en stukloonwerkers voor elke ondergrondse werkdag tot een totaalbedrag van 190 000 000 DM; 4. toekenning van een steunbedrag van 134 500 000 DM voor het aanleggen van voorraden met het oog op de voorziening op lange termijn. Artikel 2 De Regering van de Bondsrepubliek Duitsland verstrekt de Commissie uiterlijk op 31 oktober 1981 bijzonderheden over de op grond van deze beschikking toegekende steunbedragen en in het bijzonder over de omvang en de verdeling van de verrichte betalingen. Artikel 3 Deze beschikking is gericht tot de Bondsrepubliek Duitsland. Gedaan te Brussel, 10 juli 1981. Voor de Commissie Étienne DAVIGNON Vice-Voorzitter (1) PB nr. L 63 van 11. 3. 1976, blz. 1.",
  "source": "EUR LEX"
}