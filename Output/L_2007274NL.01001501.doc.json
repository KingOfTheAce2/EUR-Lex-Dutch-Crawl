{
  "url": "http://www.w3.org/1999/xhtml\">",
  "content": "L_2007274NL.01001501.xml 18.10.2007 NL Publicatieblad van de Europese Unie L 274/15 BESCHIKKING VAN DE COMMISSIE van 15 oktober 2007 houdende de principiële erkenning dat de dossiers die zijn ingediend voor grondig onderzoek met het oog op de eventuele opneming van Adoxophyes orana granulovirus , amisulbrom, emamectin, pyridalil en Spodoptera litteralis kernpolyedervirus in bijlage I bij Richtlijn 91/414/EEG van de Raad, volledig zijn (Kennisgeving geschied onder nummer C(2007) 4647) (Voor de EER relevante tekst) (2007/669/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 6, lid 3, Overwegende hetgeen volgt: (1) Richtlijn 91/414/EEG voorziet in de opstelling van een communautaire lijst van werkzame stoffen die mogen worden gebruikt in gewasbeschermingsmiddelen. (2) Op 29 november 2004 heeft Andermatt Biocontrol GmbH bij de autoriteiten van Duitsland een dossier ingediend met een aanvraag om Adoxophyes orana granulovirus op te nemen in bijlage I bij Richtlijn 91/414/EEG. Op 24 maart 2006 heeft Nissan Chemical Europe S.A.R.L. bij de autoriteiten van het Verenigd Koninkrijk een dossier ingediend met een aanvraag om amisulbrom op te nemen in bijlage I bij Richtlijn 91/414/EEG. Op 23 juni 2006 heeft Syngenta Ltd. bij de autoriteiten van Nederland een dossier ingediend met een aanvraag om emamectin op te nemen in bijlage I bij Richtlijn 91/414/EEG. Op 28 maart 2006 heeft Sumitomo Chemical Agro Europe SAS bij de autoriteiten van Nederland een dossier ingediend met een aanvraag om pyridalil op te nemen in bijlage I bij Richtlijn 91/414/EEG. Op 2 januari 2007 heeft Andermatt Biocontrol GmbH bij de autoriteiten van Estland een dossier ingediend met een aanvraag om Spodoptera litteralis kernpolyedervirus op te nemen in bijlage I bij Richtlijn 91/414/EEG. (3) De autoriteiten van Duitsland, het Verenigd Koninkrijk, Nederland en Estland hebben de Commissie meegedeeld dat de dossiers betreffende deze werkzame stoffen op grond van een eerste onderzoek blijken te voldoen aan de in bijlage II bij Richtlijn 91/414/EEG vervatte voorschriften inzake gegevens en informatie. De ingediende dossiers blijken ten aanzien van één gewasbeschermingsmiddel dat de werkzame stof in kwestie bevat, ook te voldoen aan de in bijlage III bij Richtlijn 91/414/EEG vervatte voorschriften inzake gegevens en informatie. Overeenkomstig artikel 6, lid 2, van Richtlijn 91/414/EEG hebben de aanvragers de dossiers aan de Commissie en de andere lidstaten toegezonden en zijn de dossiers aan het Permanent Comité voor de voedselketen en de diergezondheid voorgelegd. (4) Met deze beschikking moet op het niveau van de Gemeenschap officieel worden bevestigd dat de dossiers in beginsel voldoen aan de in bijlage II vastgestelde voorschriften inzake gegevens en informatie en, voor ten minste één gewasbeschermingsmiddel dat de desbetreffende werkzame stof bevat, aan de in bijlage III bij Richtlijn 91/414/EEG vastgestelde voorschriften. (5) Deze beschikking mag geen afbreuk doen aan het recht van de Commissie om de aanvrager te verzoeken aanvullende gegevens of informatie in te dienen teneinde bepaalde punten uit het dossier te verduidelijken. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Onverminderd artikel 6, lid 4, van Richtlijn 91/414/EEG voldoen de dossiers betreffende de in de bijlage bij deze beschikking genoemde werkzame stoffen, die aan de Commissie en de lidstaten zijn voorgelegd met het oog op opneming van deze stoffen in bijlage I bij die richtlijn, in beginsel aan de in bijlage II bij die richtlijn vervatte voorschriften inzake gegevens en informatie. De dossiers voldoen ten aanzien van één gewasbeschermingsmiddel dat de desbetreffende werkzame stof bevat, rekening houdend met het beoogde gebruik van dat middel, ook aan de in bijlage III bij die richtlijn vervatte voorschriften inzake gegevens en informatie. Artikel 2 De als rapporteur aangewezen lidstaten bestuderen de in artikel 1 genoemde dossiers grondig en delen de conclusies van hun onderzoek, vergezeld van een aanbeveling over het al dan niet opnemen van de in artikel 1 genoemde werkzame stoffen in bijlage I bij Richtlijn 91/414/EEG en van eventuele aan die opneming te verbinden voorwaarden, zo spoedig mogelijk en uiterlijk één jaar na de bekendmaking van deze beschikking in het Publicatieblad van de Europese Unie , aan de Commissie mee. Artikel 3 Deze beschikking is gericht tot de lidstaten. Gedaan te Brussel, 15 oktober 2007. Voor de Commissie Markos KYPRIANOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2007/52/EG van de Commissie ( PB L 214 van 17.8.2007, blz. 3 ). BIJLAGE ONDER DEZE BESCHIKKING VALLENDE WERKZAME STOFFEN Benaming, CIPAC-identificatienummer Aanvrager Datum van de aanvraag Als rapporteur aangewezen lidstaat Adoxophyes orana granulovirus CIPAC-nr.: niet van toepassing Andermatt Biocontrol GmbH 29 november 2004 DE Amisulbrom CIPAC-nr.: 789 Nissan Chemical Europe S.A.R.L. 24 maart 2006 UK Emamectin CIPAC-nr.: 791 Syngenta Ltd. 23 juni 2006 NL Pyridalil CIPAC-nr.: 792 Sumitomo Chemical Agro Europe SAS 28 maart 2006 NL Spodoptera litteralis kernpolyedervirus CIPAC-nr.: niet van toepassing Andermatt Biocontrol GmbH 2 januari 2007 EE",
  "source": "EUR LEX"
}