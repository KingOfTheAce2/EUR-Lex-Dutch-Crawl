{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0963:NL:HTML\">",
  "content": "EUR-Lex - 31976D0963 - NL Avis juridique important | 31976D0963 76/963/EEG: Beschikking van de Commissie van 7 december 1976 ter uitvoering van de hervorming van de landbouwstructuur in de Franse Republiek overeenkomstig Titel I van Richtlijn 72/161/EEG van de Raad (Slechts de tekst in de Franse taal is authentiek) Publicatieblad Nr. L 364 van 31/12/1976 blz. 0060 - 0061 ++++ BESCHIKKING VAN DE COMMISSIE van 7 december 1976 ter uitvoering van de hervorming van de landbouwstructuur in de Franse Republiek overeenkomstig Titel I van Richtlijn 72/161/EEG van de Raad ( Slechts de tekst in de Franse taal is authentiek ) ( 76/963/EEG ) DE COMMISSIE VAN DE EUROPESE GEMEENSCHAPPEN , Gelet op het Vedrag tot oprichting van de Europese Economische Gemeenschap , Gelet op de Richtlijn 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 1 ) , met name op artikel 11 , lid 3 , Overwegende dat de Franse Regering overeenkomstig artikel 10 , lid 4 , van Richtlijn 72/161/EEG op 4 augustus 1976 de volgende toepassingsbesluiten ter uitvoering van de sociaal-economische voorlichting van de landbouwberoepsbevolking , overeenkomstig Titel I van genoemde richtlijn , heeft medegedeeld : - Decreet nr . 76-518 van 10 juni 1976 tot aanvulling van decreet nr . 68-395 van 30 april 1968 tot vaststelling van de wijze van beheer van het Nationaal Fonds voor Landbouwontwikkeling , - Besluit van 8 januari 1976 tot invoering van een vakdiploma sociaal-economisch consulent , - Circulaire nr . 2811 van 20 mei 1976 betreffende de toepassing van Richtlijn 72/161/EEG , Titel I ; Overwegende dat de Commissie overeenkomstig artikel 11 , lid 3 , van Richtlijn 72/161/EEG moet beslissen of op grond van de verenigbaarheid van de medegedeelde bepalingen met de genoemde richtlijn en met inachtneming van de in die richtlijn gestelde doeleinden alsmede van het noodzakelijke verband tussen de verschillende maatregelen , de voorwaarden voor financiële deelneming van de Gemeenschap zijn vervuld ; Overwegende dat Titel I van Richtlijn 72/161/EEG in hoofdzaak ten doel heeft de in de landbouw werkzame personen en met name de personen die hun bedrijvigheid grondig moeten wijzigen , in staat te stellen met kennis van de bestaande mogelijkheden alsmede van de gevolgen van hun keuze over hun beroepstoekomst en die van hun kinderen te beslissen ; Overwegende dat de Lid-Staten ter bereiking van dit doel verplicht zijn - volgens artikel 2 , sub a ) , en artikel 3 van Richtlijn 72/161/EEG , tot oprichting en uitbreiding van openbare of uitdrukkelijk door hen aangewezen en tot dat doel erkende sociaal-economische voorlichtingsdiensten of van gespecialiseerde sociaal-economische voorlichtingsafdelingen binnen reeds bestaande diensten ; - volgens artikel 2 , sub b ) , en artikel 4 , tot instelling van een passende opleiding en voortgezette opleiding voor sociaal-economische consulenten en tot het dragen van de kosten in verband met de opleiding en de voortgezette opleiding van de consulenten ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , eerste streepje , van Richtlijn 72/161/EEG , de Lid-Staten 25 % van een vast bedrag van 7 500 rekeneenheden vergoedt per nieuw in dienst getreden consulent , die belast is met de in artikel 3 van de richtlijn bedoelde sociaal-economische voorlichting ; Overwegende dat het E.O.G.F.L . , afdeling Oriëntatie , overeenkomstig artikel 12 , lid 2 , tweede streepje , van Richtlijn 72/161/EEG , de Lid-Staten 25 % van de kosten van de in artikel 4 van de richtlijn bedoelde opleiding en voortgezette opleiding vergoedt tot een totaal bedrag van 4 500 rekeneenheden per opgeleide of bijgeschoolde consulent , die belast is met de in artikel 3 van de richtlijn bedoelde sociaal-economische voorlichting ; Overwegende dat het aantal , de activiteit en de opleiding en voortgezette opleiding van de volgens de mededeling van de Franse Regering ingezette sociaal-economische consulenten het mogelijk maken het doel van Titel I van Richtlijn 72/161/EEG te bereiken ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Franse Regering op 4 augustus 1976 medegedeelde uitvoeringsregelingen met betrekking tot de sociaal-economische voorlichting van de landbouwberoepsbevolking voldoen aan de voorwaarden voor financiële deelneming door de Gemeenschap aan de in artikel 8 van Richtlijn 72/161/EEG genoemde gemeenschappelijke actie . Artikel 2 Deze beschikking is gericht tot de Franse Republiek . Gedaan te Brussel , 7 december 1976 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 15 .",
  "source": "EUR LEX"
}