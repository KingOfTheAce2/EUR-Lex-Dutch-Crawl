{
  "url": "http://www.w3.org/1999/xhtml\">",
  "content": "L_2012348NL.01002001.xml 18.12.2012 NL Publicatieblad van de Europese Unie L 348/20 UITVOERINGSBESLUIT VAN DE COMMISSIE van 12 december 2012 inzake de financiële bijdrage die de Europese Unie in 2012 verleent ten bate van het nationale programma van 5 lidstaten (Ierland, Spanje, Frankrijk, Malta en Portugal) voor de verzameling, het beheer en het gebruik van gegevens in de visserijsector (Kennisgeving geschied onder nummer C(2012) 9187) (Slechts de teksten in de Engelse, de Franse, de Maltese, de Portugese en de Spaanse taal zijn authentiek) (2012/788/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 861/2006 van de Raad van 22 mei 2006 houdende communautaire financieringsmaatregelen voor de tenuitvoerlegging van het gemeenschappelijk visserijbeleid en op het gebied van het zeerecht ( 1 ) , en met name artikel 24, lid 1, Overwegende hetgeen volgt: (1) Bij Verordening (EG) nr. 861/2006 is vastgesteld tegen welke voorwaarden de lidstaten een bijdrage van de Europese Unie kunnen ontvangen voor uitgaven die zij in het kader van hun nationale programma’s voor het verzamelen en beheren van gegevens verrichten. (2) Deze programma’s moeten worden opgesteld overeenkomstig Verordening (EG) nr. 199/2008 van de Raad van 25 februari 2008 betreffende de instelling van een communautair kader voor de verzameling, het beheer en het gebruik van gegevens in de visserijsector en voor de ondersteuning van wetenschappelijk advies over het gemeenschappelijk visserijbeleid ( 2 ) en overeenkomstig Verordening (EG) nr. 665/2008 van de Commissie van 14 juli 2008 tot vaststelling van uitvoeringsbepalingen voor Verordening (EG) nr. 199/2008 van de Raad betreffende de instelling van een communautair kader voor de verzameling, het beheer en het gebruik van gegevens in de visserijsector en voor de ondersteuning van wetenschappelijk advies over het gemeenschappelijk visserijbeleid ( 3 ) . (3) België, Bulgarije, Denemarken, Duitsland, Estland, Ierland, Griekenland, Spanje, Frankrijk, Italië, Cyprus, Letland, Litouwen, Malta, Nederland, Polen, Portugal, Roemenië, Slovenië, Finland, Zweden en het Verenigd Koninkrijk hebben hun nationale programma voor de verzameling, het beheer en het gebruik van gegevens in de visserijsector voor de periode 2011-2013 ingediend overeenkomstig artikel 4, leden 4 en 5, van Verordening (EG) nr. 199/2008. Die programma’s zijn in 2011 goedgekeurd overeenkomstig artikel 6, lid 3, van Verordening (EG) nr. 199/2008. (4) België, Bulgarije, Denemarken, Estland, Griekenland, Italië, Cyprus, Letland, Roemenië, Slovenië en Finland hebben hun nationale programma voor de periode 2011-2013 voor 2012 niet gewijzigd. De Commissie heeft bij Uitvoeringsbesluit 2012/276/EU van de Commissie ( 4 ) voor deze lidstaten, behalve voor Griekenland, een besluit genomen over de financiële bijdrage aan die nationale programma’s voor 2012. (5) Duitsland, Ierland, Spanje, Frankrijk, Litouwen, Malta, Nederland, Polen, Portugal, Zweden en het Verenigd Koninkrijk hebben voor 2012 wel wijzigingen op hun nationale programma’s ingediend overeenkomstig artikel 5, lid 2, van Verordening (EG) nr. 199/2008. De wijzigingen voor Duitsland, Litouwen, Nederland, Polen, Zweden en het Verenigd Koninkrijk zijn in 2012 door de Commissie goedgekeurd overeenkomstig artikel 6, lid 3, van Verordening (EG) nr. 199/2008. Bij Uitvoeringsbesluit 2012/654/EU ( 5 ) van de Commissie heeft de Commissie een besluit genomen over de financiële bijdrage aan de nationale programma’s voor 2012 van die lidstaten. (6) Ierland, Spanje, Frankrijk, Malta en Portugal hebben ook de jaarlijkse begrotingsraming voor 2012 ingediend overeenkomstig artikel 2, lid 2, van Verordening (EG) nr. 1078/2008 van de Commissie van 3 november 2008 tot vaststelling van bepalingen voor de uitvoering van Verordening (EG) nr. 861/2006 van de Raad, wat betreft de uitgaven van de lidstaten voor de verzameling en het beheer van de basisgegevens over de visserij ( 6 ) . De Commissie heeft de jaarlijkse begrotingsramingen van de lidstaten overeenkomstig artikel 4 van Verordening (EG) nr. 1078/2008 geëvalueerd en heeft daarbij rekening gehouden met de overeenkomstig artikel 6, lid 3, van Verordening (EG) nr. 199/2008 goedgekeurde wijzigingen op de nationale programma’s. (7) Krachtens artikel 5 van Verordening (EG) nr. 1078/2008 dient de Commissie zich voor de goedkeuring van de jaarlijkse begrotingsraming en het besluit over de jaarlijkse financiële bijdrage van de Unie voor elk nationaal programma te houden aan de in artikel 24 van Verordening (EG) nr. 861/2006 bedoelde procedure en uit te gaan van de resultaten van de in artikel 4 van Verordening (EG) nr. 1078/2008 bedoelde evaluatie van de jaarlijkse begrotingsraming. (8) Krachtens artikel 24, lid 3, onder b), van Verordening (EG) nr. 861/2006 dient de Commissie middels een besluit het percentage van de financiële bijdrage vast te stellen. Krachtens artikel 16 van die verordening mag de medefinanciering die de Unie voor het verzamelen van basisgegevens verleent, niet meer bedragen dan 50 % van de subsidiabele uitgaven die de lidstaten verrichten voor de uitvoering van een programma voor de verzameling, het beheer en het gebruik van gegevens in de visserijsector. (9) Dit besluit dient te worden beschouwd als een financieringsbesluit in de zin van artikel 75, lid 2, van Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 7 ) . (10) De in dit besluit vervatte maatregelen zijn in overeenstemming met het advies van het Comité voor de visserij en de aquacultuur, HEEFT HET VOLGENDE BESLUIT VASTGESTELD: Artikel 1 Het maximale totaalbedrag van de financiële bijdrage voor 2012 die de Unie aan elke lidstaat dient te verlenen met het oog op de verzameling, het beheer en het gebruik van gegevens in de visserijsector, alsmede het percentage van de financiële bijdrage van de Unie, worden vastgesteld in de bijlage. Artikel 2 Dit besluit is gericht tot Ierland, het Koninkrijk Spanje, de Franse Republiek, de republiek Malta en de Portugese Republiek. Gedaan te Brussel, 12 december 2012. Voor de Commissie Maria DAMANAKI Lid van de Commissie ( 1 ) PB L 160 van 14.6.2006, blz. 1 . ( 2 ) PB L 60 van 5.3.2008, blz. 1 . ( 3 ) PB L 186 van 15.7.2008, blz. 3 . ( 4 ) PB L 134 van 24.5.2012, blz. 27 . ( 5 ) PB L 293 van 23.10.2012, blz. 34 . ( 6 ) PB L 295 van 4.11.2008, blz. 24 . ( 7 ) PB L 248 van 16.9.2002, blz. 1 . BIJLAGE NATIONALE PROGRAMMA’S 2011-2013 SUBSIDIABELE UITGAVEN EN MAXIMALE BIJDRAGE VAN DE UNIE VOOR 2012 (EUR) Lidstaat Subsidiabele uitgaven Maximale bijdrage van de Unie (medefinancieringspercentage van 50 %) Ierland 5 771 583 2 885 791 Frankrijk 14 898 076 7 449 038 Spanje 15 661 034 7 830 517 Malta 658 560 329 280 Portugal 3 411 870 1 705 935 Totaal 40 401 123 20 200 561",
  "source": "EUR LEX"
}