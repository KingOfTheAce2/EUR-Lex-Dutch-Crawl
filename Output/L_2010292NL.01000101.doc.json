{
  "url": "http://www.w3.org/1999/xhtml\">",
  "content": "L_2010292NL.01000101.xml 10.11.2010 NL Publicatieblad van de Europese Unie L 292/1 BESLUIT VAN DE RAAD van 8 november 2010 betreffende de ondertekening namens de Europese Unie van de Overeenkomst in de vorm van een briefwisseling tussen de Europese Unie en het Koninkrijk Noorwegen over aanvullende handelspreferenties voor landbouwproducten op grond van artikel 19 van de Overeenkomst betreffende de Europese Economische Ruimte (2010/676/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name artikel 207, lid 4, eerste alinea, juncto artikel 218, lid 5, Gezien het voorstel van de Commissie, Overwegende hetgeen volgt: (1) In artikel 19 van de Overeenkomst betreffende de Europese Economische Ruimte (EER) is bepaald dat de overeenkomstsluitende partijen zich verplichten tot voortzetting van hun inspanningen met het oog op de geleidelijke liberalisering van de onderlinge handel in landbouwproducten. (2) In september 2005 heeft de Raad de Commissie gemachtigd met Noorwegen onderhandelingen te beginnen met het oog op de verdere liberalisering van de bilaterale handel in landbouwproducten in het kader van artikel 19 van de Overeenkomst betreffende de Europese Economische Ruimte. De onderhandelingen werden succesvol afgesloten en de Overeenkomst in de vorm van een briefwisseling tussen de Europese Unie en het Koninkrijk Noorwegen over aanvullende handelspreferenties voor landbouwproducten op grond van artikel 19 van de Overeenkomst betreffende de Europese Economische Ruimte („de Overeenkomst”) werd op 28 januari 2010 geparafeerd. (3) De Overeenkomst moet namens de Unie worden ondertekend, onder voorbehoud van sluiting ervan, HEEFT HET VOLGENDE BESLUIT VASTGESTELD: Artikel 1 De ondertekening van de Overeenkomst in de vorm van een briefwisseling tussen de Europese Unie en het Koninkrijk Noorwegen over aanvullende handelspreferenties voor landbouwproducten op grond van artikel 19 van de Overeenkomst betreffende de Europese Economische Ruimte („de Overeenkomst”) wordt namens de Unie goedgekeurd, onder voorbehoud van sluiting ervan ( 1 ) . Artikel 2 De voorzitter van de Raad wordt gemachtigd om de persoon (personen) aan te wijzen die bevoegd is (zijn) om namens de Unie de Overeenkomst te ondertekenen onder voorbehoud van sluiting. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 8 november 2010. Voor de Raad De voorzitter M. WATHELET ( 1 ) De tekst van de Overeenkomst zal samen met het besluit betreffende de sluiting worden bekendgemaakt.",
  "source": "EUR LEX"
}