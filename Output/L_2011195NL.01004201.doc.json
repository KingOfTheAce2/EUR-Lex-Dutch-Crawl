{
  "url": "http://www.w3.org/1999/xhtml\">",
  "content": "L_2011195NL.01004201.xml 27.7.2011 NL Publicatieblad van de Europese Unie L 195/42 UITVOERINGSVERORDENING (EU) Nr. 737/2011 VAN DE COMMISSIE van 26 juli 2011 tot wijziging van bijlage I bij Verordening (EG) nr. 1217/2009 van de Raad wat betreft de lijst van streken DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1217/2009 van de Raad van 30 november 2009 tot oprichting van een boekhoudkundig informatienet betreffende de inkomens en de bedrijfseconomische positie van de landbouwbedrijven in de Europese Gemeenschap ( 1 ) , en met name artikel 3, Gezien de verzoeken van Frankrijk en Hongarije, Overwegende hetgeen volgt: (1) Bijlage I bij Verordening (EG) nr. 1217/2009 bevat een lijst van streken in de zin van artikel 2, onder d), van die verordening. (2) In die bijlage is Frankrijk onderverdeeld in 22 streken. Voor de toepassing van Verordening (EG) nr. 1217/2009 heeft Frankrijk verzocht Guadeloupe, Martinique en La Réunion aan de lijst van streken toe te voegen. (3) In die bijlage is Hongarije onderverdeeld in 7 streken. Voor de toepassing van Verordening (EG) nr. 1217/2009 heeft Hongarije verzocht het aantal streken te beperken door de streken Közép-Dunántúl, Nyugat-Dunántúl en Dél-Dunántúl samen te voegen tot één streek: Dunántúl, en door Közép-Magyarország, Észak-Alföld en Dél-Alföld samen te voegen tot één streek: Alföld. (4) Verordening (EG) nr. 1217/2009 dient derhalve dienovereenkomstig te worden gewijzigd. (5) De in deze verordening vervatte maatregelen zijn in overeenstemming met het advies van het Gemeenschappelijk Comité van het informatienet inzake landbouwbedrijfs-boekhoudingen, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 1217/2009 wordt gewijzigd overeenkomstig de bijlage bij de onderhavige verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Zij is van toepassing met ingang van het boekjaar 2012. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 2011. Voor de Commissie De voorzitter José Manuel BARROSO ( 1 ) PB L 328 van 15.12.2009, blz. 27 . BIJLAGE Bijlage I bij Verordening (EG) nr. 1217/2009 wordt als volgt gewijzigd: 1) Aan het gedeelte betreffende Frankrijk worden de volgende streken toegevoegd: „23. Guadeloupe 24. Martinique 25. La Réunion”. 2) Het gedeelte betreffende Hongarije wordt vervangen door: „ Hongarije 1. Észak-Magyarország 2. Dunántúl 3. Alföld”.",
  "source": "EUR LEX"
}