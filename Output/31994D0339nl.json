{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0339:NL:HTML\">",
  "content": "EUR-Lex - 31994D0339 - NL Avis juridique important | 31994D0339 94/339/EG: Beschikking van de Commissie van 25 mei 1994 tot vaststelling van toepassingsbepalingen van artikel 9, lid 1, van Richtlijn 90/425/EEG van de Raad inzake veterinaire en zoötechnische controles in het intracommunautaire handelsverkeer in bepaalde levende dieren en produkten in het vooruitzicht van de totstandbrenging van de interne markt Publicatieblad Nr. L 151 van 17/06/1994 blz. 0038 - 0038 Bijzondere uitgave in het Fins: Hoofdstuk 3 Deel 58 blz. 0087 Bijzondere uitgave in het Zweeds: Hoofdstuk 3 Deel 58 blz. 0087 BESCHIKKING VAN DE COMMISSIE van 25 mei 1994 tot vaststelling van toepassingsbepalingen van artikel 9, lid 1, van Richtlijn 90/425/EEG van de Raad inzake veterinaire en zooetechnische controles in het intracommunautaire handelsverkeer in bepaalde  levende dieren en produkten in het vooruitzicht van de totstandbrenging van de interne markt (94/339/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zooetechnische controles in het intracommunautaire handelsverkeer in bepaalde levende dieren en produkten in het vooruitzicht van de totstandbrenging van de interne markt  (1), laatstelijk gewijzigd bij Richtlijn 92/118/EEG (2), en met name op artikel 9, lid 4, Overwegende dat de Commissie bij Beschikking 94/338/EG (3) toepassingsbepalingen heeft vastgesteld met betrekking tot de monsterneming bij dieren die in het kader van het intracommunautaire handelsverkeer door de bevoegde autoriteiten op de plaats van  bestemming wordt verricht; Overwegende dat dient te worden bepaald welke procedure door de bevoegde autoriteiten van de Lid-Staat van bestemming dient te worden gevolgd om de bevoegde autoriteiten in de Lid-Staat van verzending in te lichten wanneer, op grond van de uitkomsten  van de bij de dieren op de plaats van bestemming verrichte controles, de in artikel 8, lid 1, van Richtlijn 90/425/EEG bedoelde maatregelen worden toegepast; Overwegende dat ook dient te worden bepaald welke regels door de Lid-Staat van verzending dienen te worden gevolgd wanneer aldaar de vorenbedoelde inlichtingen zijn ontvangen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. De mededeling waarnaar in artikel 9, lid 1, van Richtlijn 90/425/EEG wordt verwezen, wordt onverwijld, schriftelijk en op de snelst mogelijke manier uitgevoerd. 2. De in lid 1 bedoelde mededeling omvat: - een kopie van het gezondheidscertificaat en, indien nodig, het aantal, de beschrijving en de identificatie van de dieren in de partij; - de datum van aankomst van de partij op de plaats van bestemming; - indien monsters werden genomen, de datum waarop deze zijn genomen en de datum van het laboratoriumonderzoek en, indien geen monsters werden genomen, de datum waarop de controle werd uitgevoerd; - de uitkomsten van de controles en, indien monsters zijn genomen, de identificatie van de geteste dieren, de aard van de op deze monsters verrichte test en de resultaten daarvan. Artikel 2 1. De bevoegde autoriteit van de Lid-Staat van verzending kan verzoeken om zo snel mogelijk en in elk geval binnen zeven dagen na ontvangst van de in artikel 1 bedoelde mededeling: - met het tweede monster of het tweede deel of, in voorkomend geval, de delen van het monster als bedoeld in artikel 3, lid 3, van Beschikking 94/338/EG, in het betrokken communautaire referentielaboratorium of in een erkend laboratorium dat in  onderling overleg tussen de bevoegde autoriteiten van de Lid-Staat van verzending en de Lid-Staat van bestemming wordt gekozen, een of meer tests te verrichten; - de partij in aanwezigheid van een vertegenwoordiger van de Lid-Staat van verzending klinisch te onderzoeken indien zij afgezonderd werd gehouden. 2. De kosten van de in lid 1 bedoelde controles zijn ten laste van de bevoegde autoriteit van de Lid-Staat van verzending. Deze laatste kan volgens de nationale voorschriften de kosten op de betrokken handelaren verhalen. Artikel 3 Deze beschikking is gericht tot de Lid-Staten. Gedaan te Brussel, 25 mei 1994. Voor de Commissie René STEICHEN Lid van de Commissie (1) PB nr. L 224 van 18. 8. 1990, blz. 29. (2) PB nr. L 62 van 15. 3. 1993, blz. 49. (3) Zie bladzijde 36 van dit Publikatieblad.",
  "source": "EUR LEX"
}