{
  "url": "http://www.w3.org/1999/xhtml\"><!--",
  "content": "L_2018256NL.01006301.xml 12.10.2018 NL Publicatieblad van de Europese Unie L 256/63 BESLUIT (EU) 2018/1518 VAN DE RAAD van 9 oktober 2018 tot wijziging van Besluit 1999/70/EG betreffende de externe accountants van de nationale centrale banken, wat betreft de externe accountants van Banco de España DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 27.1, Gezien de Aanbeveling van de Europese Centrale Bank van 6 september 2018 aan de Raad van de Europese Unie betreffende de externe accountants van Banco de España (ECB/2018/22) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, dienen te worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van Banco de España eindigde na de audit van het boekjaar 2017. Het is derhalve noodzakelijk om met ingang van het boekjaar 2018 externe accountants te benoemen. (3) Banco de España heeft het tijdelijke samenwerkingsverband van de ondernemingen Mazars Auditores, S.L.P., en Mazars, SA, als externe accountant geselecteerd voor de boekjaren 2018 tot en met 2020, met een eventuele verlenging van het mandaat voor de boekjaren 2021 en 2022. (4) De Raad van bestuur van de ECB heeft de aanbeveling gedaan dat het tijdelijke samenwerkingsverband van de ondernemingen Mazars Auditores, S.L.P., en Mazars, SA, wordt benoemd als externe accountant van Banco de España voor de boekjaren 2018 tot en met 2020, met een eventuele verlenging van het mandaat voor de boekjaren 2021 en 2022. (5) Op grond van de aanbeveling van de Raad van bestuur van de ECB moet Besluit 1999/70/EG ( 2 ) van de Raad dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 3 vervangen door: „3.   Het tijdelijke samenwerkingsverband van de ondernemingen Mazars Auditores, S.L.P., en Mazars, SA, wordt aanvaard als externe accountant van Banco de España voor de boekjaren 2018 tot en met 2020.”. Artikel 2 Dit besluit wordt van kracht op de datum van kennisgeving. Artikel 3 Dit besluit is gericht tot de ECB. Gedaan te Luxemburg, 9 oktober 2018. Voor de Raad De voorzitter E. KÖSTINGER ( 1 ) PB C 325 van 14.9.2018, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}