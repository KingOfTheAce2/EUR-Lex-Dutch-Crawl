{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31992R3830:NL:HTML\">",
  "content": "EUR-Lex - 31992R3830 - NL Avis juridique important | 31992R3830 Verordening (EEG) nr. 3830/92 van de Commissie van 28 december 1992 betreffende de afschaffing van de douanerechten en vaste elementen in het handelsverkeer tussen de Gemeenschap van de Tien en Spanje en de toepassing door Spanje van de douanerechten van het gemeenschappelijk douanetarief in het handelsverkeer met derde landen, met ingang van 1 januari 1993 Publicatieblad Nr. L 387 van 31/12/1992 blz. 0046 - 0046 Bijzondere uitgave in het Fins: Hoofdstuk 3 Deel 47 blz. 0064 Bijzondere uitgave in het Zweeds: Hoofdstuk 3 Deel 47 blz. 0064 VERORDENING (EEG) Nr. 3830/92 VAN DE COMMISSIE  van 28 december 1992  betreffende de afschaffing van de douanerechten en vaste elementen in het handelsverkeer tussen de Gemeenschap van de Tien en Spanje en de toepassing door Spanje van de  douanerechten van het gemeenschappelijk douanetarief in het handelsverkeer met derde landen, met ingang van 1 januari 1993 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, met name op artikel 75, lid 4, Overwegende dat de Akte van Toetreding voorziet in de mogelijkheid tot afschaffing van de douanerechten en andere elementen voor landbouwprodukten die onderwerp zijn van het handelsverkeer tussen Spanje en de Gemeenschap van de Tien; dat diezelfde  regelingen een versnelde aanpassing toestaan van de douanerechten van Spanje aan het gemeenschappelijk douanetarief; dat, krachtens artikel 78 van de Toetredingsakte, hetzelfde voorschrift van toepassing is op de verlaging, in Spanje, van de vaste  elementen ter bescherming van de verwerkende industrie; Overwegende dat Spanje aanvragen in die zin heeft gedaan; Overwegende dat verwezenlijking van de interne markt zonder binnengrenzen op 1 januari 1993 noodzaakt tot afschaffing van de douanerechten en andere elementen in het handelsverkeer tussen de Gemeenschap van de Tien en Spanje en tot toepassing van  identieke douanerechten bij invoer in het handelsverkeer met derde landen; Overwegende dat de in deze verordening vervatte maatregelen in overeenstemming zijn met het advies van alle betrokken Comit√©s van beheer, HEEFT DE VOLGENDE VERORDENING VASTGESTELD: Artikel 1 1. Met ingang van 1 januari 1993 - schaft Spanje de douanerechten en vaste elementen ter bescherming van de verwerkende industrie af in het handelsverkeer met de Gemeenschap van de Tien, voor produkten die vallen onder een gemeenschappelijke marktordening, - worden de douanerechten en de vaste elementen ter bescherming van de verwerkende industrie die worden toegepast door de Gemeenschap van de Tien op invoer afkomstig uit Spanje afgeschaft. 2. Met ingang van 1 januari 1993 past Spanje in het handelsverkeer met derde landen de douanerechten toe die toegepast worden door de Gemeenschap van de Tien. Artikel 2 Deze verordening treedt in werking op 1 januari 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 28 december 1992. Voor de Commissie Ray MAC SHARRY Lid van de Commissie",
  "source": "EUR LEX"
}