{
  "url": "http://www.w3.org/1999/xhtml\">",
  "content": "L_2005002NL.01001201.xml 5.1.2005 NL Publicatieblad van de Europese Unie L 2/12 BESCHIKKING VAN DE COMMISSIE van 27 december 2004 tot vaststelling van de voorschriften voor de uitvoering van de communautaire vergelijkende proeven en tests voor zaaizaad en teeltmateriaal van bepaalde landbouw- en groentegewassen en wijnstokken op grond van de Richtlijnen 66/401/EEG, 66/402/EEG, 68/193/EEG, 92/33/EEG, 2002/54/EG, 2002/55/EG, 2002/56/EG en 2002/57/EG van de Raad voor 2005 tot en met 2009 (Kennisgeving geschied onder nummer C(2004) 5264) (Voor de EER relevante tekst) (2005/5/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , en met name op artikel 20, leden 3, 4 en 5, Gelet op Richtlijn 66/402/EEG van de Raad van 14 juni 1966 betreffende het in de handel brengen van zaaigranen ( 2 ) , en met name op artikel 20, leden 3, 4 en 5, Gelet op Richtlijn 68/193/EEG van de Raad van 9 april 1968 betreffende het in de handel brengen van vegetatief teeltmateriaal voor wijnstokken ( 3 ) , en met name op artikel 16, leden 3, 4 en 5, Gelet op Richtlijn 92/33/EEG van de Raad van 28 april 1992 betreffende het in de handel brengen van teeltmateriaal en plantgoed van groentegewassen, met uitzondering van zaad ( 4 ) , en met name op artikel 20, leden 4, 5 en 6, Gelet op Richtlijn 2002/54/EG van de Raad van 13 juni 2002 betreffende het in de handel brengen van bietenzaad ( 5 ) , en met name op artikel 26, leden 3, 4 en 5, Gelet op Richtlijn 2002/55/EG van de Raad van 13 juni 2002 betreffende het in de handel brengen van groentezaad ( 6 ) , en met name op artikel 43, leden 3, 4 en 5, Gelet op Richtlijn 2002/56/EG van de Raad van 13 juni 2002 betreffende het in de handel brengen van pootaardappelen ( 7 ) , en met name op artikel 20, leden 3, 4 en 5, Gelet op Richtlijn 2002/57/EG van de Raad van 13 juni 2002 betreffende het in de handel brengen van zaaizaad van oliehoudende planten en vezelgewassen ( 8 ) , en met name op artikel 23, leden 3, 4 en 5, Overwegende hetgeen volgt: (1) In de Richtlijnen 66/401/EEG, 66/402/EEG, 68/193/EEG, 92/33/EEG, 2002/54/EG, 2002/55/EG, 2002/56/EG en 2002/57/EG is bepaald dat de Commissie de nodige voorschriften moet vaststellen voor de uitvoering van de communautaire vergelijkende proeven en tests voor zaaizaad en teeltmateriaal. (2) De technische voorschriften voor de uitvoering van de proeven en tests zijn opgesteld in het Permanent Comité voor teeltmateriaal voor land-, tuin- en bosbouw. (3) Voor de uitvoering van bovengenoemde proeven en tests werd op 21 juni 2004 op de internetsite van de communautaire instellingen ( 9 ) een oproep tot het indienen van projecten gepubliceerd. (4) De voorstellen zijn beoordeeld volgens de in de oproep genoemde selectie- en gunningscriteria. De projecten, de voor de uitvoering van de tests bevoegde instanties, de voor vergoeding in aanmerking komende kosten en de maximale financiële bijdrage van de Gemeenschap, zijnde 80 % van deze kosten, moeten worden vastgesteld. (5) De communautaire vergelijkende proeven en tests moeten in 2005 tot en met 2009 worden uitgevoerd op zaaizaad en teeltmateriaal dat in 2004 is geoogst en de uitvoeringsbepalingen voor deze proeven en tests, de voor vergoeding in aanmerking komende kosten en de maximale financiële bijdrage van de Gemeenschap moeten eveneens jaarlijks worden vastgesteld in een overeenkomst tussen de ordonnateur van de Commissie en de voor de uitvoering van de proeven bevoegde instantie. (6) Voor communautaire vergelijkende proeven en tests die meer dan een jaar duren, moeten die delen van de proeven en tests die na het eerste jaar plaatsvinden, door de Commissie worden toegestaan zonder verdere raadpleging van het Permanent Comité voor teeltmateriaal voor land-, tuin- en bosbouw, op voorwaarde dat de nodige kredieten beschikbaar zijn. (7) Er moet voor worden gezorgd dat de monsters die worden onderzocht, voldoende representatief zijn, ten minste voor bepaalde geselecteerde planten. (8) Om valabele conclusies te kunnen trekken moeten alle lidstaten aan de communautaire vergelijkende proeven en tests deelnemen voorzover zaad van de betrokken planten gewoonlijk op hun grondgebied wordt vermeerderd of in de handel gebracht. (9) De in deze beschikking vervatte maatregelen zijn in overeenstemming met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 In 2005 tot en met 2009 worden communautaire vergelijkende proeven en tests uitgevoerd voor zaaizaad en teeltmateriaal van de in de bijlage opgenomen planten. De voor vergoeding in aanmerking komende kosten en de maximale financiële bijdrage van de Gemeenschap voor de proeven en tests voor 2005 zijn vastgesteld in de bijlage. De uitvoeringsbepalingen inzake de proeven en tests zijn in de bijlage opgenomen. Artikel 2 Voorzover teeltmateriaal en plantgoed van de in de bijlage genoemde planten gewoonlijk op hun grondgebied wordt vermeerderd of in de handel gebracht, nemen de lidstaten monsters van dit materiaal en stellen zij die ter beschikking van de Commissie. Artikel 3 Afhankelijk van de beschikbare begrotingsmiddelen kan de Commissie besluiten de in de bijlage vermelde proeven en tests in 2006 tot en met 2009 voort te zetten. De maximale financiële bijdrage van de Gemeenschap, zijnde 80 % van de voor vergoeding in aanmerking komende kosten van een proef of test die op grond hiervan wordt voortgezet, mag het in de bijlage vermelde bedrag niet overschrijden. Artikel 4 Deze beschikking is gericht tot de lidstaten. Gedaan te Brussel, 27 december 2004. Voor de Commissie Markos KYPRIANOU Lid van de Commissie ( 1 ) PB 125 van 11.7.1966, blz. 2298/66 . Richtlijn laatstelijk gewijzigd bij Richtlijn 2004/55/EG van de Commissie ( PB L 114 van 21.4.2004, blz. 18 ). ( 2 ) PB 125 van 11.7.1966, blz. 2309/66 . Richtlijn laatstelijk gewijzigd bij Richtlijn 2003/61/EG ( PB L 165 van 3.7.2003, blz. 23 ). ( 3 ) PB L 93 van 17.4.1968, blz. 15 . Richtlijn laatstelijk gewijzigd bij Verordening (EG) nr. 1829/2003 van het Europees Parlement en de Raad ( PB L 268 van 18.10.2003, blz. 1 ). ( 4 ) PB L 157 van 10.6.1992, blz. 1 . Richtlijn laatstelijk gewijzigd bij Richtlijn 2003/61/EG. ( 5 ) PB L 193 van 20.7.2002, blz. 12 . Richtlijn laatstelijk gewijzigd bij Richtlijn 2003/61/EG. ( 6 ) PB L 193 van 20.7.2002, blz. 33 . Richtlijn laatstelijk gewijzigd bij Verordening (EG) nr. 1829/2003. ( 7 ) PB L 193 van 20.7.2002, blz. 60 . Richtlijn laatstelijk gewijzigd bij Richtlijn 2003/61/EG. ( 8 ) PB L 193 van 20.7.2002, blz. 74 . Richtlijn laatstelijk gewijzigd bij Richtlijn 2003/61/EG. ( 9 ) http://europa.eu.int/comm/food/plant/call2004/index_en.htm. BIJLAGE In 2005 uit te voeren proeven en tests Soort Bevoegde instantie Te beoordelen aspecten Aantal monsters Voor vergoeding in aanmerking komende kosten (in EUR) Maximale financiële bijdrage van de Gemeenschap (zijnde 80 % van de in aanmerking komende kosten) (in EUR) Beta vulgaris (suikerbiet) NAK Emmeloord (NL) Rasechtheid en -zuiverheid (veld). Externe zaadkwaliteit (laboratorium) 100 21 413 17 130 Voedergewassen (Agrostis spp., glomerata L., Festuca spp., Lolium spp., Phleum spp., Poa spp.) inclusief mengsels ( 1 ) CLO Merelbeke (B) Rasechtheid en -zuiverheid (veld). Externe zaadkwaliteit (laboratorium) 250 23 467 18 774 NAK Emmeloord (NL) Rasechtheid en -zuiverheid (veld). Externe zaadkwaliteit (laboratorium) 250 19 941 15 953 NIAB Cambridge (UK) Rasechtheid en -zuiverheid (veld). Externe zaadkwaliteit (laboratorium) 250 27 381 21 904 Vicia (V. Faba, V. pannonica, V. sativa en V. villosa) NIAB Cambridge (UK) Rasechtheid en -zuiverheid (veld). Externe zaadkwaliteit (laboratorium) 60 16 716 13 373 Triticum durum (durumtarwe) AGES Wenen (A) Rasechtheid en -zuiverheid (veld). Externe zaadkwaliteit (laboratorium) 60 17 578 14 062 Zea mays OMMI Budapest (HU) Rasechtheid en -zuiverheid (veld). Externe zaadkwaliteit (laboratorium) 100 15 763 12 611 Aardappel ENSE Milaan (I) Rasechtheid en -zuiverheid, gezondheid (veld). Gezondheid (ringrot/bruinrot/pstv) (laboratorium) 300 89 773 71 818 Linum usitatissimum NAK Emmeloord (NL) Rasechtheid en -zuiverheid (veld). Externe zaadkwaliteit (laboratorium) 100 19 660 15 728 UKSUP Bratislava (SK) Rasechtheid en -zuiverheid (veld). Externe zaadkwaliteit (laboratorium) 100 23 746 18 997 Groenten (Cichorium endivia L. — andijvie, Lactuca sativa L. — sla en Petroselinum crispum (Miller) Nyman ex A.W. Hill — peterselie) GNIS-SOC Parijs (F) Rasechtheid en -zuiverheid (veld). Externe zaadkwaliteit (laboratorium) 100 36 806 29 445 Capsicum annuum OMMI Budapest (HU) Rasechtheid en -zuiverheid (veld). Externe zaadkwaliteit (laboratorium) 80 31 676 25 340 Asparagus officinalis ( 1 ) BSA Hannover (D) Rasechtheid en -zuiverheid (veld). Externe zaadkwaliteit (laboratorium) 100 36 227 28 982 Vitis vinifera ENTAV Le Grau du Roi (F) Rasechtheid en -zuiverheid, gezondheid (veld). Gezondheid (laboratorium) 150 47 700 38 160 ISV Conegliano (I) Rasechtheid en -zuiverheid, gezondheid (veld). Gezondheid (laboratorium) 150 37 545 30 036 TOTALE KOSTEN 372 313 In 2006 uit te voeren proeven en tests Soort Bevoegde instantie Te beoordelen aspecten Aantal monsters Voor vergoeding in aanmerking komende kosten (in EUR) Maximale financiële bijdrage van de Gemeenschap (zijnde 80 % van de in aanmerking komende kosten) (in EUR) Voedergewassen (Agrostis spp., glomerata L., Festuca pp., Lolium spp., Phleum spp., Poa spp.) inclusief mengsels ( 2 ) CLO Merelbeke (B) Rasechtheid en -zuiverheid (veld). Externe zaadkwaliteit (laboratorium) 250 23 905 19 124 NAK Emmeloord (NL) Rasechtheid en -zuiverheid (veld). Externe zaadkwaliteit (laboratorium) 250 15 145 12 116 NIAB Cambridge (UK) Rasechtheid en -zuiverheid (veld). Externe zaadkwaliteit (laboratorium) 250 27 382 21 906 Asparagus officinalis ( 2 ) BSA Hannover (D) Rasechtheid en -zuiverheid (veld). Externe zaadkwaliteit (laboratorium) 100 36 227 28 982 TOTALE KOSTEN 82 128 In 2007 uit te voeren proeven en tests Soort Bevoegde instantie Te beoordelen aspecten Aantal monsters Voor vergoeding in aanmerking komende kosten (in EUR) Maximale financiële bijdrage van de Gemeenschap (zijnde 80 % van de in aanmerking komende kosten) (in EUR) Asparagus officinalis ( 3 ) BSA Hannover (D) Rasechtheid en -zuiverheid (veld). Externe zaadkwaliteit (laboratorium) 100 36 227 28 982 TOTALE KOSTEN 28 982 In 2008 uit te voeren proeven en tests Soort Bevoegde instantie Te beoordelen aspecten Aantal monsters Voor vergoeding in aanmerking komende kosten (in EUR) Maximale financiële bijdrage van de Gemeenschap (zijnde 80 % van de in aanmerking komende kosten) (in EUR) Asparagus officinalis ( 4 ) BSA Hannover (D) Rasechtheid en -zuiverheid (veld). Externe zaadkwaliteit (laboratorium) 100 36 227 28 982 TOTALE KOSTEN 28 982 In 2009 uit te voeren proeven en tests Soort Bevoegde instantie Te beoordelen aspecten Aantal monsters Voor vergoeding in aanmerking komende kosten (in EUR) Maximale financiële bijdrage van de Gemeenschap (zijnde 80 % van de in aanmerking komende kosten) (in EUR) Asparagus officinalis ( 5 ) BSA Hannover (D) Rasechtheid en -zuiverheid (veld). Externe zaadkwaliteit (laboratorium) 100 36 227 28 982 TOTALE KOSTEN 28 982 ( 1 ) Proef en tests duren meer dan een jaar. ( 2 ) Proef en tests duren meer dan een jaar. ( 3 ) Proef en tests duren meer dan een jaar. ( 4 ) Proef en tests duren meer dan een jaar. ( 5 ) Proef en tests duren meer dan een jaar.",
  "source": "EUR LEX"
}