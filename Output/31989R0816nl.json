{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989R0816:NL:HTML\">",
  "content": "EUR-Lex - 31989R0816 - NL Avis juridique important | 31989R0816 Verordening (EEG) nr. 816/89 van de Commissie van 30 maart 1989 houdende vaststelling van de lijst van produkten van de sector verse groenten en fruit waarvoor de aanvullende regeling voor het handelsverkeer van toepassing is Publicatieblad Nr. L 086 van 31/03/1989 blz. 0035 - 0036 Bijzondere uitgave in het Fins: Hoofdstuk 3 Deel 28 blz. 0210 Bijzondere uitgave in het Zweeds: Hoofdstuk 3 Deel 28 blz. 0210 ***** VERORDENING  (EEG) Nr. 816/89 VAN DE COMMISSIE van 30 maart 1989 houdende vaststelling van de lijst van produkten van de sector verse groenten en fruit waarvoor de aanvullende regeling voor het handelsverkeer van toepassing is DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Akte van Toetreding van Spanje en Portugal, inzonderheid op artikel 81, lid 3, Overwegende dat overeenkomstig artikel 81, lid 2, van de Toetredingsakte de aanvullende regeling voor het handelsverkeer per 1 januari 1990 in de handel tussen Spanje en de Gemeenschap in haar samenstelling op 31 december 1985 van toepassing wordt voor de produkten die vallen binnen de werkingssfeer van Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (1), laatstelijk gewijzigd bij Verordening (EEG) nr. 2238/88 (2); dat evenwel op grond van artikel 81, lid 3, onder b), van de Toetredingsakte uiterlijk negen maanden vóór het verstrijken van het vierde jaar volgend op de toetreding, bepaalde produkten mogen worden gelicht uit de lijst van produkten waarvoor de aanvullende regeling geldt; dat duidelijkheidshalve de lijst moet worden opgesteld van de momenteel gevoelige produkten bij invoer uit Spanje in de Gemeenschap in haar samenstelling op 31 december 1985, waarvoor de bovengenoemde regeling van toepassing moet blijven; dat het daarentegen niet verantwoord is de betrokken regeling verder toe te passen bij invoer in Spanje uit de rest van de Gemeenschap; Overwegende dat de in deze verordening vervatte maatregelen in overeenstemming zijn met het advies van het ad hoc Comité, HEEFT DE VOLGENDE VERORDENING VASTGESTELD: Artikel 1 De binnen de werkingssfeer van Verordening (EEG) nr. 1035/72 vallende produkten waarvoor per 1 januari 1990 de aanvullende regeling voor het handelsverkeer ARH van toepassing wordt bij invoer uit Spanje in de Gemeenschap in haar samenstelling op 31 december 1985, zijn vermeld in de lijst in de bijlage bij deze verordening. De ARH geldt niet voor de in artikel 81, lid 2, onder b), cc), van de Toetredingsakte genoemde produkten die uit de Gemeenschap in haar samenstelling op 31 december 1985 in Spanje worden ingevoerd. Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 maart 1989. Voor de Commissie Ray MAC SHARRY Lid van de Commissie (1) PB nr. L 118 van 20. 5. 1972, blz. 1. (2) PB nr. L 198 van 26. 7. 1988, blz. 1. BIJLAGE Lijst van de produkten van de sector groenten en fruit waarvoor de ARH bij invoer uit Spanje in de Gemeenschap in haar samenstelling op 31 december 1985 van toepassing is 1.2 //  //  // GN-code  // Produkt  //  //  // 0702 00  // Tomaten   // 0705 11 10   //   // 0705 11 90   // Sla  // 0705 19 00   //   // ex 0705 29 00   // Krulandijvie  // ex 0706 10 00   // Wortelen   // 0709 10 00  // Artisjokken   // 0806 10 11   //   // 0806 10 15  // Tafeldruiven   // 0806 10 19   //   // 0807 10 90  // Meloenen (exclusief watermeloenen)   // 0809 10 00  // Abrikozen   // ex 0809 30 00   // Perziken (exclusief bloedperziken en nectarines)   // 0810 10   // Aardbeien   //  //",
  "source": "EUR LEX"
}