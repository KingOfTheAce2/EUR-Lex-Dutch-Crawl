{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R2785:NL:HTML\">",
  "content": "EUR-Lex - 31998R2785 - NL Avis juridique important | 31998R2785 Verordening (EG) nr. 2785/98 van de Commissie van 22 december 1998 betreffende de wijziging van de geldigheidsduur van de vergunningen voor de in artikel 9 E, lid 3, van Richtlijn 70/524/EEG van de Raad bedoelde toevoegingsmiddelen Publicatieblad Nr. L 347 van 23/12/1998 blz. 0021 - 0024 VERORDENING (EG) Nr. 2785/98 VAN DE COMMISSIE van 22 december 1998 betreffende de wijziging van de geldigheidsduur van de vergunningen voor de in artikel 9 E, lid 3, van Richtlijn 70/524/EEG van de Raad bedoelde toevoegingsmiddelen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding (1), laatstelijk gewijzigd bij Richtlijn 98/19/EG van de Commissie (2), en met name op de artikelen 9J en 3, Overwegende dat in Richtlijn 70/524/EEG is bepaald dat, rekening houdend met de ontwikkeling van de wetenschappelijke en technische kennis, nieuwe toevoegingsmiddelen of nieuwe gebruiksvormen van toevoegingsmiddelen mogen worden toegelaten; Overwegende dat een voorlopige vergunning voor een nieuw toevoegingsmiddel of een nieuwe toepassing van een toevoegingsmiddel kan worden afgegeven voor een periode van vijf jaar als dat middel of die nieuwe toepassing, bij het toegestane gehalte, niet schadelijk is voor de gezondheid van mens of dier, of voor het milieu, en de verbruiker niet schaden doordat zij de kenmerken van de dierlijke producten in nadelige zin beïnvloeden, als zij in diervoeders bepaalbaar zijn en als op grond van de beschikbare resultaten mag worden aangenomen dat zij bij gebruik in diervoeders een gunstige invloed uitoefenen op de eigenschappen daarvan of op de dierlijke productie; Overwegende dat de studie over de in artikel 9 E, lid 3, van Richtlijn 70/524/EEG bedoelde toevoegingsmiddelen die op nationaal niveau voorlopig mogen worden toegelaten tot en met 30 november 1998, nog niet is afgerond; dat de geldigheidsduur van de vergunning voor deze stoffen bijgevolg moet worden verlengd, ermee rekening houdend dat de maximumduur van de voorlopige vergunningen voor deze toevoegingsmiddelen vijf jaar is; Overwegende dat de Commissie het Wetenschappelijk Comité voor de diervoeding heeft geraadpleegd over de in de bijlage bij deze verordening opgenomen micro-organismen; dat het Comité een advies heeft uitgebracht, met name over de veiligheid van deze stoffen; Overwegende dat de in deze verordening vervatte maatregelen in overeenstemming zijn met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening bedoelde toevoegingsmiddelen mogen overeenkomstig Richtlijn 70/524/EEG worden toegelaten onder de in die bijlage genoemde voorwaarden. Artikel 2 Deze verordening treedt in werking op de derde dag na haar bekendmaking in het Publicatieblad van de Europese Gemeenschappen. Zij is van toepassing met ingang van 1 december 1998. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 22 december 1998. Voor de Commissie Franz FISCHLER Lid van de Commissie (1) PB L 270 van 14. 12. 1970, blz. 1. (2) PB L 96 van 28. 3. 1998, blz. 39. BIJLAGE >RUIMTE VOOR DE TABEL> >RUIMTE VOOR DE TABEL> Stoffen die complexen vormen met radonucliden 1. Stoffen die complexen vormen met radioactief cesium (137Cs en 134Cs): >RUIMTE VOOR DE TABEL> (1) De eerste vergunning dateert van 22 april 1994, zie Richtlijn 94/17/EG van de Commissie (PB L 105 van 26.4.1994, blz. 19). (2) De eerste vergunning dateert van 18 juli 1994, zie Richtlijn 94/41/EG van de Commissie (PB L 209 van 12.8.1994, blz. 18). (3) De eerste vergunning dateert van 21 februari 1996, zie Richtlijn 96/7/EG van de Commissie (PB L 51 van 1.3.1996, blz. 45).",
  "source": "EUR LEX"
}