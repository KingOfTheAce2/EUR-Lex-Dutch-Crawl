{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0002:NL:HTML\">",
  "content": "EUR-Lex - 31994D0002 - NL Avis juridique important | 31994D0002 94/2/EG, EGKS: Besluit van de Raad en de Commissie van 13 december 1993 betreffende de sluiting van het Protocol tot aanpassing van de Overeenkomst betreffende de Europese Economische Ruimte tussen de Europese Gemeenschappen, hun Lid-Staten en de Republiek Oostenrijk, de Republiek Finland, de Republiek IJsland, het Vorstendom Liechtenstein, het Koninkrijk Noorwegen en het Koninkrijk Zweden Publicatieblad Nr. L 001 van 03/01/1994 blz. 0571 - 0571 Bijzondere uitgave in het Fins: Hoofdstuk 2 Deel 11 blz. 0038 Bijzondere uitgave in het Zweeds: Hoofdstuk 2 Deel 11 blz. 0038 BESLUIT VAN DE RAAD EN DE COMMISSIE van 13 december  1993 betreffende de sluiting van het Protocol tot aanpassing van de Overeenkomst betreffende de  Europese Economische Ruimte tussen de Europese Gemeenschappen, hun Lid-Staten en de Republiek  Oostenrijk, de Republiek Finland, de Republiek IJsland, het Vorstendom Liechtenstein, het  Koninkrijk Noorwegen en het Koninkrijk Zweden (94/2/EGKS, EG) DE RAAD VAN DE  EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op het Verdrag tot oprichting van de Europese Gemeenschap, inzonderheid op artikel 238,  juncto artikel 228, lid 3, tweede alinea, Gezien het advies van het Europees Parlement  (1), Overwegende dat het op 17 maart 1993 in Brussel ingevolge de niet-toetreding door de Zwitserse  Bondsstaat ondertekende Protocol tot aanpassing van de Overeenkomst betreffende de Europese  Economische Ruimte tussen de Europese Gemeenschappen, hun Lid-Staten en de Republiek Oostenrijk, de  Republiek Finland, de Republiek IJsland, het Vorstendom Liechtenstein, het Koninkrijk Noorwegen,  het Koninkrijk Zweden dient te worden goedgekeurd, BESLUITEN: Artikel 1 Het Protocol tot aanpassing van de Overeenkomst  betreffende de Europese Economische Ruimte tussen de Europese Gemeenschappen, hun Lid-Staten en de  Republiek Oostenrijk, de Republiek Finland, de Republiek IJsland, het Vorstendom Liechtenstein, het  Koninkrijk Noorwegen, het Koninkrijk Zweden, met inbegrip van de bijlage, alsmede de  gemeenschappelijke verklaring en het proces-verbaal van overeenkomst, gehecht aan de Slotakte,  worden namens de Europese Gemeenschap en de Europese Gemeenschap voor Kolen en Staal goedgekeurd. De in de eerste alinea bedoelde teksten zijn aan dit besluit gehecht. Artikel 2 De akte van goedkeuring bedoeld in artikel 22 van het Protocol tot aanpassing van de  Overeenkomst betreffende de Europese Economische Ruimte wordt namens de Europese Gemeenschap door  de Voorzitter van de Raad en namens de Europese Gemeenschap voor Kolen en Staal door de Voorzitter  van de Commissie nedergelegd. Gedaan te Brussel, 13 december 1993. Voor de Raad De Voorzitter Ph. MAYSTADT Voor de Commissie De Voorzitter J. DELORS (1)  PB nr. C 194 van 19. 7. 1993, blz. 143.",
  "source": "EUR LEX"
}