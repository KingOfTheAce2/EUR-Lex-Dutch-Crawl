{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994L0053:NL:HTML\">",
  "content": "EUR-Lex - 31994L0053 - NL Avis juridique important | 31994L0053 Richtlijn 94/53/EG van de Commissie van 15 november 1994 tot wijziging van artikel 2 van Richtlijn 93/91/EEG houdende aanpassing aan de vooruitgang van de techniek van Richtlijn 78/316/EEG van de Raad betreffende de binneninrichting van motorvoertuigen (identificatie van bedieningsorganen, verklikkerlichten en meters) Publicatieblad Nr. L 299 van 22/11/1994 blz. 0026 - 0026 Bijzondere uitgave in het Fins: Hoofdstuk 13 Deel 27 blz. 0045 Bijzondere uitgave in het Zweeds: Hoofdstuk 13 Deel 27 blz. 0045 RICHTLIJN 94/53/EG VAN DE COMMISSIE van 15 november 1994 tot wijziging van artikel 2 van Richtlijn 93/91/EEG houdende aanpassing aan de vooruitgang van de techniek van Richtlijn 78/316/EEG van de Raad betreffende de binneninrichting van  motorvoertuigen (identificatie van bedieningsorganen, verklikkerlichten en meters) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/156/EEG van de Raad van 6 februari 1970 inzake de onderlinge aanpassing van de wetgevingen van de Lid-Staten betreffende de goedkeuring van motorvoertuigen en aanhangwagens daarvan (1), laatstelijk gewijzigd bij Richtlijn 93/81/EEG  van de Commissie (2), inzonderheid op artikel 13, lid 2, Gelet op Richtlijn 78/316/EEG van de Raad van 21 december 1977 inzake de onderlinge aanpassing van de wetgevingen der Lid-Staten betreffende de binneninrichting van motorvoertuigen (identificatie van bedieningsorganen, verklikkerlichten en meters) (3),  laatstelijk gewijzigd bij Richtlijn 93/91/EEG van de Commissie (4), inzonderheid op artikel 4, Overwegende dat het niet noodzakelijk is dat voertuigen die reeds in overeenstemming met de voorschriften van Richtlijn 78/316/EEG zijn goedgekeurd, worden gewijzigd om aan de voorschriften van Richtlijn 93/91/EEG te voldoen; Overwegende dat de overeenstemming evenwel moet zijn gewaarborgd voor nieuwe voertuigtypen waarvoor met ingang van 1 oktober 1995 een EG-goedkeuring met betrekking tot de identificatie van bedieningsorganen, verklikkerlichten en meters wordt gevraagd; Overwegende dat de bepalingen van deze richtlijn in overeenstemming zijn met het advies van het bij Richtlijn 70/156/EEG ingestelde Comité voor de aanpassing aan de vooruitgang van de techniek, HEEFT DE VOLGENDE RICHTLIJN VASTGESTELD: Artikel 1 In artikel 2, lid 2, van Richtlijn 93/91/EEG vervallen het derde streepje, het woord  \"en\" aan het einde van het tweede streepje en de komma aan het einde van het eerste streepje, die vervangen moet worden door het woord  \"en\". Artikel 2 1. De Lid-Staten doen de nodige wettelijke en bestuursrechtelijke bepalingen in werking treden om vóór 31 maart 1995 aan deze richtlijn te voldoen. Zij stellen de Commissie daarvan onverwijld in kennis. 2. Wanneer de Lid-Staten deze bepalingen vaststellen, wordt in die bepalingen naar de onderhavige richtlijn verwezen of wordt hiernaar verwezen bij de officiële bekendmaking van die bepalingen. De regels voor deze verwijzing worden vastgesteld door de  Lid-Staten. 3. De Lid-Staten delen de Commissie de tekst van de belangrijke bepalingen van intern recht mede die zij op het onder deze richtlijn vallende gebied vaststellen. Artikel 3 Deze richtlijn treedt in werking op de twintigste dag volgende op die van haar bekendmaking in het Publikatieblad van de Europese Gemeenschappen. Gedaan te Brussel, 15 november 1994. Voor de Commissie Martin BANGEMANN Lid van de Commissie (1) PB nr. L 42 van 23. 2. 1970, blz. 1. (2) PB nr. L 264 van 23. 10. 1993, blz. 49. (3) PB nr. L 81 van 28. 3. 1978, blz. 3. (4) PB nr. L 284 van 19. 11. 1993, blz. 25.",
  "source": "EUR LEX"
}