{
  "url": "http://www.w3.org/1999/xhtml\">",
  "content": "C_2012197NL.01000801.xml 5.7.2012 NL Publicatieblad van de Europese Unie C 197/8 UITVOERINGSBESLUIT VAN DE COMMISSIE van 4 juli 2012 betreffende de financiering voor 2012 van activiteiten op veterinair gebied in verband met het voorlichtingsbeleid van de Europese Unie en de ondersteuning van internationale organisaties door de Europese Unie, diverse maatregelen om de toepassing van Verordening (EG) nr. 882/2004 te garanderen, en een proefproject voor een gecoördineerd Europees dierenwelzijnsnetwerk 2012/C 197/04 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG, Euratom) nr. 1605/2002 van de Raad van 25 juni 2002 houdende het Financieel Reglement van toepassing op de algemene begroting van de Europese Gemeenschappen ( 1 ) (hierna het „Financieel Reglement” genoemd), en met name artikel 49, lid 6, onder a), en artikel 75, Gezien Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied ( 2 ) , en met name de artikelen 20, 23 en 27, Gezien Verordening (EG) nr. 882/2004 van het Europees Parlement en de Raad van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn ( 3 ) , en met name artikel 66, lid 1, onder c), Overwegende hetgeen volgt: (1) Overeenkomstig artikel 75 van het Financieel Reglement en artikel 90, lid 1, van de uitvoeringsvoorschriften moet de vastlegging van een uitgave uit de begroting van de Europese Unie worden voorafgegaan door een financieringsbesluit waarin de essentiële elementen worden vastgesteld van de actie die een uitgave meebrengt, en dat is vastgesteld door de instelling of door de door haar gedelegeerde autoriteiten. (2) Verordening (EG, Euratom) nr. 2342/2002 van de Commissie van 23 december 2002 tot vaststelling van uitvoeringsvoorschriften van Verordening (EG, Euratom) nr. 1605/2002 van de Raad houdende het Financieel Reglement van toepassing op de algemene begroting van de Europese Gemeenschappen ( 4 ) (hierna de „uitvoeringsvoorschriften” genoemd) geeft de mate van gedetailleerdheid aan die voldoende wordt geacht om het in een financieringsbesluit vastgestelde kader te beschrijven. (3) Overeenkomstig artikel 110 van het Financieel Reglement wordt jaarlijks een werkprogramma voor subsidies vastgesteld. (4) Er moet een werkprogramma worden vastgesteld voor de activiteiten van de Europese Unie op veterinair gebied in verband met het voorlichtingsbeleid, de ondersteuning van internationale organisaties en de informatisering van de veterinaire procedures. (5) Aangezien het werkprogramma in de bijlagen een voldoende gedetailleerd kader vormt in de zin van artikel 90, leden 2 en 3, van Verordening (EG, Euratom) nr. 2342/2002 van de Commissie, vormt dit besluit een financieringsbesluit voor de uitgaven waarin wordt voorzien in het werkprogramma voor subsidies en aanbestedingen. (6) Krachtens artikel 22 van Beschikking 2009/470/EG kan de Unie de nodige technische en wetenschappelijke maatregelen nemen voor de ontwikkeling van de veterinaire wetgeving van de Unie en voor de ontwikkeling van voorlichting en opleiding op veterinair gebied, of kan zij de lidstaten of internationale organisaties daarin bijstaan. (7) Krachtens artikel 19 van Beschikking 2009/470/EG moet de Unie een financiële bijdrage leveren aan de ontwikkeling van een voorlichtingsbeleid met betrekking tot diergezondheid, dierenwelzijn en de voedselveiligheid van producten van dierlijke oorsprong, waaronder de verrichting van de nodige studies ter voorbereiding en ontwikkeling van wetgeving op het gebied van dierenwelzijn. (8) In artikel 19, onder a), i), van Beschikking 2009/470/EG wordt bepaald dat de Unie een financiële bijdrage levert aan het verzamelen en opslaan van alle informatie over de wetgeving van de Unie inzake diergezondheid, dierenwelzijn en voedselveiligheid van producten van dierlijke oorsprong. (9) Er is een financiële bijdrage nodig om Vetlex (de interactieve databank met de wetgeving op veterinair gebied), die oorspronkelijk is opgezet voor de kandidaat-lidstaten, de potentiële kandidaat-lidstaten en de partnerlanden in het kader van het Europees nabuurschapsbeleid, voor alle lidstaten beschikbaar te maken. (10) De voorafgaande jaren werd de aanzet gegeven tot communicatieactiviteiten om diergezondheidskwesties en de beginselen van de strategie voor diergezondheid onder de aandacht te brengen van belanghebbenden, organisaties en de samenleving in haar geheel. Deze communicatieactiviteiten, met inbegrip van de horizontale activiteiten, dienen in 2012 te worden voortgezet. (11) Artikel 27 van Beschikking 2009/470/EG van de Raad voorziet in een financiële bijdrage van de Unie voor de uitvoering van nationale uitroeiings/bewakingsprogramma’s. Volgens datzelfde artikel moet de Commissie deze programma's beoordelen. Teneinde te voorzien in een aanvullend instrument zullen externe technische assistenten een beoordeling vooraf van deze voor 2013 ingediende programma's uitvoeren. (12) Verordening (EG) nr. 882/2004 stelt voorschriften vast voor de uitvoering van officiële controles op de naleving van voorschriften die zijn gericht op het voorkomen, wegnemen of tot een aanvaardbaar niveau terugbrengen van rechtstreekse of door het milieu veroorzaakte risico's voor mens en dier, het zorgen voor eerlijke praktijken in de handel in levensmiddelen en diervoeders en het beschermen van de belangen van de consument, onder meer door de etikettering van diervoeders en levensmiddelen en andere vormen van consumentenvoorlichting. (13) Overeenkomstig artikel 66, lid 1, onder c), van Verordening (EG) nr. 882/2004 worden de vereiste kredieten voor de financiering van andere maatregelen om de toepassing van deze verordening te garanderen elk jaar toegestaan in het kader van de begrotingsprocedure. Tot de in artikel 66 genoemde maatregelen behoren met name het verrichten van onderzoek, de publicatie van informatie, het beleggen van vergaderingen en de organisatie van conferenties. (14) De verslagen van het Voedsel- en veterinair bureau over in de jaren 2007-2011 uitgevoerde inspecties betreffende officiële controles in de lidstaten op materialen die met levensmiddelen in aanraking komen, vertoonden enkele tekortkomingen. Er werden met name tekortkomingen geconstateerd met betrekking tot de handhaafbaarheid van de algemene veiligheidsvoorschriften en de goede fabricagepraktijken op die gebieden waarvoor geen specifieke EU-maatregelen gelden („niet-geharmoniseerde gebieden”). Daarom is in 2012 een studie gepland om na te gaan in hoeverre specifieke bepalingen op EU-niveau nodig zijn, en zo ja welke, om de handhaafbaarheid van de algemene veiligheidsvoorschriften te verbeteren en gegevens beschikbaar te stellen over het economische, sociale en milieueffect ervan (met inbegrip van de administratieve lasten). (15) De communicatie over de controle op levensmiddelen en diervoeders kan niet altijd aan een specifiek onderwerp worden gerelateerd. Daarom moet worden voorzien in middelen voor horizontale communicatieactiviteiten in verband daarmee. (16) In de voedselketen doet zich een aantal risico's voor die de levering van veilige en gezonde levensmiddelen aan de Europese consumenten in gevaar kunnen brengen. Er is in 2012 een studie gepland om die risico's in de voedselketen in kaart te brengen, toekomstige scenario's te ontwikkelen en te beoordelen, en beleidsreacties te definiëren. (17) Overeenkomstig artikel 13 van het Verdrag betreffende de werking van de Europese Unie ( 5 ) moeten de Unie en de lidstaten bij het formuleren en uitvoeren van het beleid van de Unie op bepaalde gebieden ten volle rekening houden met hetgeen vereist is voor het welzijn van dieren als wezens met gevoel. Daarom moet een proefproject worden gefinancierd dat de lidstaten en de belanghebbenden zal helpen om de voorschriften van de Unie inzake dierenwelzijn toe te passen. (18) Artikel 20 van Verordening (EG) nr. 1099/2009 van de Raad van 24 september 2009 inzake de bescherming van dieren bij het doden ( 6 ) verplicht de lidstaten te zorgen voor wetenschappelijke ondersteuning van de bevoegde autoriteiten door het beschikbaar stellen van wetenschappelijke, technische en onderwijskundige expertise om de toepassing van deze wetgeving inzake dierenwelzijn te vergemakkelijken. Het lijkt relevant een proefproject te ontwikkelen om te zorgen voor een betere coördinatie tussen de nationale technische ondersteuningsmechanismen die vóór 2013 tot stand moeten worden gebracht met het oog op de tenuitvoerlegging van Verordening (EG) nr. 1099/2009. (19) In de Mededeling van de Commissie aan het Europees Parlement, de Raad en het Europees Economisch en Sociaal Comité over de strategie van de Europese Unie voor de bescherming en het welzijn van dieren 2012-2015 ( 7 ) wordt ook de mogelijkheid in overweging genomen om een Europees netwerk van referentiecentra op te richten dat er met name voor zou kunnen zorgen dat de bevoegde autoriteiten samenhangende en uniforme technische informatie ontvangen over de wijze waarop de EU-wetgeving moet worden toegepast, met name in de context van resultaatgerichte dierenwelzijnsindicatoren. Daarom is het relevant dat de Unie een proefproject bevordert teneinde de haalbaarheid en de efficiëntie van een dergelijk netwerk te beoordelen alvorens toekomstige wetgeving voor te stellen. (20) Het is passend de financiering van dat proefproject door de Unie te handhaven. In de algemene begroting van de Europese Unie voor 2012 heeft de begrotingsautoriteit 1 000 000 EUR bestemd voor een proefproject voor een gecoördineerd Europees dierenwelzijnsnetwerk. (21) Dit financieringsbesluit kan ook bepalingen over de betaling van achterstandsrente omvatten op basis van artikel 83 van het Financieel Reglement en artikel 106, lid 5, van de uitvoeringsvoorschriften. (22) Voor de toepassing van dit besluit wordt de term „belangrijke wijziging” omschreven in de zin van artikel 90, lid 4, van de uitvoeringsvoorschriften. (23) De in dit besluit vervatte maatregelen zijn in overeenstemming met het advies van het Permanent Comité voor de voedselketen en de diergezondheid, BESLUIT: TITEL I Werkprogramma ter uitvoering van Beschikking 2009/470/EG van de Raad Artikel 1 Het in bijlage I opgenomen jaarlijkse werkprogramma ter uitvoering van de artikelen 20, 23 en 27 van Beschikking 2009/470/EG van de Raad wordt vastgesteld. Artikel 2 De bij deze titel toegestane maximumbijdrage voor de uitvoering van het programma wordt vastgesteld op 3 254 600 EUR, te financieren uit begrotingsonderdeel 17 04 02 01 van de algemene begroting van de Europese Unie voor 2012. Artikel 3 De uitvoering van de begroting met betrekking tot de taken in verband met punt 2 van bijlage I kunnen worden toevertrouwd aan de volgende internationale organisatie, die inzake boekhouding, audit, interne controle en aanbestedingen normen toepast waarvan de garanties gelijkwaardig zijn aan die van internationaal erkende normen: de Wereldorganisatie voor diergezondheid (OIE). TITEL II Werkprogramma ter uitvoering van Verordening (EG) nr. 882/2004 van de Raad Artikel 4 Het in bijlage II opgenomen jaarlijkse werkprogramma ter uitvoering van artikel 66, lid 1, onder c), wordt vastgesteld. Artikel 5 De bij deze titel toegestane maximumbijdrage voor de uitvoering van het programma wordt vastgesteld op 277 650 EUR, te financieren uit begrotingsonderdeel 17 04 07 01 van de algemene begroting van de Europese Unie voor 2012. TITEL III Proefproject voor een gecoördineerd Europees dierenwelzijnsnetwerk Artikel 6 Het in bijlage III beschreven proefproject wordt vastgesteld. Artikel 7 De bij deze titel toegestane maximumbijdrage voor de uitvoering van het proefproject wordt vastgesteld op 1 000 000 EUR, te financieren uit begrotingsonderdeel 17 04 01 02 van de algemene begroting van de Europese Unie voor 2012. TITEL IV Algemene bepalingen Artikel 8 De in de titels I, II en III vermelde werkprogramma's zijn financieringsbesluiten in de zin van artikel 75 van het Financieel Reglement. Artikel 9 1.   De ordonnateur kan wijzigingen in elke titel die niet belangrijk worden geacht in de zin van artikel 90, lid 4, van Verordening (EG, Euratom) nr. 2342/2002 vaststellen overeenkomstig de beginselen van goed financieel beheer en evenredigheid. 2.   Cumulatieve wijzigingen in de toewijzingen voor de onder elk werkprogramma vallende acties die niet meer bedragen dan 10 % van de in de artikelen 2, 5 en 7 van dit besluit bedoelde maximumbijdrage, worden niet belangrijk geacht in de zin van artikel 90, lid 4, van Verordening (EG, Euratom) nr. 2342/2002, mits zij de aard en de doelstelling van de werkprogramma's niet significant aantasten. Artikel 10 De in de artikelen 2, 5 en 7 vermelde kredieten kunnen ook de betaling van achterstandsrente dekken. Artikel 11 Dit besluit is gericht tot de ordonnateurs bij delegatie. Gedaan te Brussel, 4 juli 2012. Voor de Commissie John DALLI Lid van de Commissie ( 1 ) PB L 248 van 16.9.2002, blz. 1 . ( 2 ) PB L 155 van 18.6.2009, blz. 30 . ( 3 ) PB L 165 van 30.4.2004, blz. 1 , zoals gerectificeerd in PB L 191 van 28.5.2004, blz. 1 . ( 4 ) PB L 357 van 31.12.2002, blz. 1 . ( 5 ) PB C 83 van 30.3.2010, blz. 47 . ( 6 ) PB L 303 van 18.11.2009, blz. 1 . ( 7 ) COM(2012) 6 final. BIJLAGE I Beschikking 2009/470/EG van de Raad betreffende bepaalde uitgaven op veterinair gebied, en met name de artikelen 20, 23 en 27 — Werkprogramma voor 2012 1. Inleiding Dit programma betreft zes hoofdthema's voor het jaar 2012. Op basis van de doelstellingen die zijn omschreven in Beschikking 2009/470/EG van de Raad van 25 mei 2009 betreffende bepaalde uitgaven op veterinair gebied, zijn de verdeling van de begrotingsmiddelen en de hoofdacties als volgt: — voor subsidies uitgevoerd in gezamenlijk beheer (punt 2): — een financiële bijdrage van de Unie voor de organisatie van wereldconferenties over dierenwelzijn, antimicrobiële resistentie en officiële instanties op veterinair gebied, een regionale conferentie over dierenwelzijn en regionale seminars voor nieuwe OIE-afgevaardigden, contactpunten op het gebied van diergeneesmiddelen, dierenwelzijn en de gezondheid van waterdieren: maximaal 660 000 EUR; — voor aanbestedingen (uitgevoerd in direct gecentraliseerd beheer) (punt 3): — aanbesteding in verband met een bijdrage om administrateurs in de lidstaten toegang tot de Vetlex-databank te verlenen: 150 000 EUR (punt 3.1); — bijdrage voor horizontale communicatie over activiteiten op het gebied van diergezondheid: 49 600 EUR (punt 3.2); — evenementen ter ondersteuning van het lopende beleid inzake dierenwelzijn en onderhoud van de bestaande communicatie-instrumenten: 700 000 EUR (punt 3.3); — publicaties en verspreiding van informatie om diergezondheidskwesties en de beginselen van de strategie voor diergezondheid onder de aandacht te brengen: 1 595 000 EUR (punt 3.4); — externe beoordeling vooraf van de uitroeiings-/bewakingsprogramma's voor 2013: 100 000 EUR (punt 3.5). 2. Actie in gezamenlijk beheer Wereldconferenties over dierenwelzijn, antimicrobiële resistentie, officiële instanties op veterinair gebied, en ziekten van in het wild levende dieren; regionale conferentie over dierenwelzijn in Zuid-Amerika; en regionale seminars voor nieuwe OIE-afgevaardigden, contactpunten op het gebied van diergeneesmiddelen, dierenwelzijn en de gezondheid van waterdieren in Europa. RECHTSGRONDSLAG Artikel 23 van Beschikking 2009/470/EG van de Raad. BEGROTINGSONDERDEEL 17 04 02 01 Bijdragen worden geregeld bij een schriftelijke bijdrageovereenkomst 2012-2013. UITVOERINGSORGAAN De Wereldorganisatie voor diergezondheid (OIE) is een intergouvernementele organisatie die belast is met de wereldwijde verbetering van de diergezondheid. Om de diergezondheidsstatus wereldwijd te verbeteren en bijgevolg het dierziekterisico in de EU te verminderen, is het van belang dat alle OIE-lidstaten op de hoogte zijn van de EU-benadering van diergezondheid en dierenwelzijn en dat de EU door de OIE georganiseerde conferenties en opleidingsseminars actief steunt, zodat bij deze gelegenheden bekendheid wordt gegeven aan het beleid inzake diergezondheid en dierenwelzijn van de Unie. Op 7 juni 2010 hebben de Commissie en de OIE een langetermijnkaderovereenkomst met administratieve en financiële bepalingen inzake samenwerking (hierbij gevoegd) gesloten, op grond waarvan de „Bijdrageovereenkomst tussen de Europese Unie en een internationale organisatie” (de „Standaardbijdrageovereenkomst”) van toepassing is op mondiale, regionale of nationale, door de OIE beheerde en door de Europese Unie gefinancierde of medegefinancierde programma's en acties. De OIE had reeds eerder door middel van een „vier pijler”-beoordeling een grondige en volledige evaluatie uitgevoerd, aan de hand waarvan werd vastgesteld dat de OIE inzake boekhouding, audit, controle en aanbestedingen normen toepast waarvan de garanties gelijkwaardig zijn aan die van internationaal erkende normen. TE VERWEZENLIJKEN DOELSTELLINGEN EN VERWACHTE RESULTATEN Alle OIE-lidstaten op de hoogte brengen van de EU-benadering van diergezondheid, dierenwelzijn en volksgezondheid uit veterinair oogpunt door tijdens door de OIE georganiseerde conferenties en opleidingsseminars bekendheid te geven aan het beleid van de Unie. Met als uiteindelijk doel de diergezondheidsstatus, de dierenwelzijnsstatus en de volksgezondheidsstatus uit veterinair oogpunt wereldwijd te verbeteren en het risico in de EU te verkleinen. BESCHRIJVING EN DOELSTELLINGEN VAN DE UITVOERINGSMAATREGEL De onderstaande tabel bevat een overzicht van de diverse in het kader van dit punt te financieren acties. UITVOERING Gezamenlijk beheer MAXIMUMBEDRAG VAN DE BIJDRAGE 660 000 EUR Overzicht van de in 2012-2013 door de OIE te organiseren activiteiten, zoals bedoeld in punt 2 Activiteit Locatie Maximumbedrag in euro's Indicatieve data (2012-2013) 1. Wereldconferenties 1.1. Derde OIE-wereldconferentie over dierenwelzijn „Toepassing van de OIE-normen — Aandacht voor regionale verwachtingen” Kuala Lumpur (Maleisië) 100 000 6-8 november 2012 1.2. OIE-wereldconferentie over het verstandige gebruik van antimicrobiële stoffen bij dieren — Internationale solidariteit in de strijd tegen antimicrobiële resistentie Parijs (Frankrijk) 100 000 13-15 maart 2013 1.3. Officiële instanties op veterinair gebied (OIV) — Opstelling van een OIV-jumelageprogramma Nog te bevestigen 80 000 2e halfjaar 2013 2. Regionale conferenties en seminars 2.1. Regionale conferentie voor de Amerika's over „Wereldhandel en dierenwelzijnsnormen” (follow-up van de in 2009 in Brussel georganiseerde conferentie) Zuid-Amerikaans land 80 000 14-16 oktober 2013 2.2. Regionaal seminar voor de nieuwe OIE-afgevaardigden van Europa Europees land 60 000 19 mei 2012 2.3. Regionaal seminar voor de OIE-contactpunten van Europa voor diergeneesmiddelen Europees land 80 000 2e halfjaar 2012 2.4. Regionaal seminar voor de OIE-contactpunten van Europa voor dierenwelzijn Europees land 80 000 1e halfjaar 2013 2.5. Regionaal seminar voor de OIE-contactpunten van Europa voor de gezondheid van waterdieren Europees land 80 000 1e halfjaar 2013 3. Aanbestedingen De totale in 2012 voor aanbestedingscontracten uitgetrokken begrotingsmiddelen bedragen 2 594 600 EUR. 3.1. Beschikbaarheid van Vetlex voor de overheidsdiensten van de lidstaten RECHTSGRONDSLAG Artikel 20 van Beschikking 2009/470/EG van de Raad. BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Eén dienstencontract. ONDERWERP VAN DE VOORGENOMEN CONTRACTEN (INDIEN MOGELIJK) De Vetlex-databank is een bestaande interactieve databank van alle wetgeving op veterinair gebied, die door een externe onderneming wordt beheerd. De databank wordt geactualiseerd binnen 24 uur nadat nieuwe wetgeving wordt gepubliceerd en bevat de geconsolideerde versie van de desbetreffende wetgeving. De databank is steeds toegankelijk geweest voor kandidaat-lidstaten, potentiële kandidaat-lidstaten en de partnerlanden in het kader van het Europees nabuurschapsbeleid via een contract tussen de onderneming en DG Uitbreiding van de Europese Commissie. Zij is niet beschikbaar voor de lidstaten. Dankzij de geplande bijdrage zal Vetlex ook ter beschikking kunnen worden gesteld van administrateurs in de lidstaten. UITVOERING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Derde kwartaal 2012. INDICATIEF BEDRAG VAN DE AANBESTEDING 150 000 EUR SPECIFIEK CONTRACT (INDIEN VAN TOEPASSING) Nvt. 3.2. Horizontale bijdrage voor communicatie over activiteiten op het gebied van diergezondheid RECHTSGRONDSLAG Artikel 20 van Beschikking 2009/470/EG van de Raad. BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Verschillende specifieke contracten met gebruikmaking van diverse raamcontracten. ONDERWERP VAN DE VOORGENOMEN CONTRACTEN (INDIEN MOGELIJK) Horizontale bijdrage voor communicatie over activiteiten op het gebied van diergezondheid. UITVOERING Direct gecentraliseerd. INDICATIEF TIJDSCHEMA VOOR DE START VAN DE AANBESTEDINGSPROCEDURE Het hele jaar 2012. INDICATIEF BEDRAG VAN DE AANBESTEDING 49 600 EUR SPECIFIEK CONTRACT (INDIEN VAN TOEPASSING) Diverse raamcontracten van DG SANCO. 3.3. Evenementen ter ondersteuning van het lopende beleid inzake dierenwelzijn en onderhoud van de bestaande communicatie-instrumenten RECHTSGRONDSLAG De artikelen 20 en 23 van Beschikking 2009/470/EG van de Raad. BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Zes dienstencontracten met gebruikmaking van een raamcontract en een openbare aanbesteding. ONDERWERP VAN DE VOORGENOMEN CONTRACTEN (INDIEN MOGELIJK) a) Organisatie of medeorganisatie van ten hoogste drie workshops voor dierenartsen ter bevordering van de EU-normen voor dierenwelzijn met het oog op een betere toepassing binnen de EU en wederzijds begrip buiten de EU: 150 000 EUR. b) Evenementen om de Farmland-websites over dierenwelzijn en de Farmland-toolbox voor leerkrachten op lokaal/regionaal niveau te verspreiden: 100 000 EUR. c) Productie van publicaties over dierenwelzijn (nieuwsbrief en brochures over dierenwelzijn, publicaties/materiaal voor evenementen, enz.): 50 000 EUR. d) Studie over de mogelijkheid om de consumenten in de EU relevante informatie over de bedwelming van dieren te verstrekken: 200 000 EUR. e) Communicatieacties over werkdieren: 50 000 EUR. f) Studie over onderwijs- en voorlichtingsactiviteiten op het gebied van dierenwelzijn — Deze studie is een vervolgactie op de mededeling over de strategie van de Europese Unie voor de bescherming en het welzijn van dieren 2012-2015 (COM(2012) 6 final) en heeft tot doel na te gaan in hoeverre er behoefte is aan onderwijs- en voorlichtingsactiviteiten voor het algemene publiek en de consumenten, en welke acties daar eventueel uit kunnen worden afgeleid: 150 000 EUR. UITVOERING Direct gecentraliseerd. INDICATIEF TIJDSCHEMA VOOR DE START VAN DE AANBESTEDINGSPROCEDURE Vanaf het tweede kwartaal tot het derde kwartaal 2012. INDICATIEF BEDRAG VAN DE AANBESTEDING 700 000 EUR SPECIFIEK CONTRACT (INDIEN VAN TOEPASSING) Sluiting van ten hoogste vijf specifieke dienstencontracten in het kader van raamcontract SANCO/2009/A1/005, perceel 1 en perceel 2. Sluiting van één specifiek dienstencontract in het kader van raamcontract SANCO/2009/B1/010. Het startsein voor de onder f) vermelde studie zal na een openbare aanbesteding worden gegeven. 3.4. Publicaties en verspreiding van informatie om diergezondheidskwesties en de beginselen van de strategie voor diergezondheid onder de aandacht te brengen RECHTSGRONDSLAG Artikel 20 van Beschikking 2009/470/EG van de Raad. BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Sluiting van ten minste tien specifieke dienstencontracten met gebruikmaking van een raamcontract. ONDERWERP VAN DE VOORGENOMEN CONTRACTEN (INDIEN MOGELIJK) a) Met het oog op een betere voorlichting over de werkzaamheden van de Europese Commissie en het beroep van dierenarts zal in Brussel een grote conferentie over de „Economie van de diergezondheid” worden georganiseerd (100 000 EUR) en zal een studentenseminar worden georganiseerd (75 000 EUR). b) Zorgen voor een grotere zichtbaarheid van de rol van de Europese Commissie op het gebied van diergezondheid, dierenwelzijn en voedselveiligheid via drie grote beurzen (525 000 EUR) en twee kleinere beurzen (250 000 EUR), en technische ondersteuning voor de volgende beurzen (200 000 EUR): Roskilde Dyrskue, 8-10 juni 2012; Salone del Gusto, 25-29 oktober 2012; Good Food Show, 28 november-2 december 2012; International Green Week, 18-27 januari 2013; Salon International de l'Agriculture, 23 februari-3 maart 2013. Het is de bedoeling via deze beurzen ongeveer twee miljoen burgers te bereiken en op die manier de toegevoegde waarde en de voordelen van ons beleid voor hun dagelijkse leven onder de aandacht te brengen. c) Een overzicht geven van de voordelen van het moderne regelgevingskader voor de diergezondheid in de EU via een partnerschap met Euronews (270 000 EUR). Het uitgetrokken bedrag is bedoeld voor de productie van een negentig seconden durende informatievideo, en de verspreiding ervan via Euronews, over het belang van deze wetgeving voor de veiligheid van de voedselketen, de duurzaamheid van onze hulpbronnen en de groei van de belangrijkste economische sector in Europa, namelijk de landbouw. d) Productie van publicaties en promotiemateriaal op het gebied van diergezondheid, en actualisering van de website (175 000 EUR). De publicaties en het promotiemateriaal zullen dienen om onze boodschap aan de burgers over de voordelen van diergezondheid te versterken (daar het gaat om voedselveiligheid, de gezondheid van de mens, en de economie) en om activiteiten voor de verspreiding van deze boodschap op lokaal niveau te ondersteunen. UITVOERING Direct gecentraliseerd INDICATIEF TIJDSCHEMA VOOR DE START VAN DE AANBESTEDINGSPROCEDURE Het hele jaar 2012. INDICATIEF BEDRAG VAN DE AANBESTEDING 1 595 000 EUR SPECIFIEK CONTRACT (INDIEN VAN TOEPASSING) Sluiting van plusminus tien specifieke dienstencontracten in het kader van raamcontract SANCO/2009/A1/005. 3.5. Externe beoordeling vooraf van de uitroeiings-/bewakingsprogramma's voor 2013 RECHTSGRONDSLAG Artikel 27 van Beschikking 2009/470/EG van de Raad. BEGROTINGSONDERDEEL 17 04 02 01 INDICATIEF AANTAL EN TYPE VOORGENOMEN CONTRACTEN Sluiting van ten minste twintig specifieke dienstencontracten. ONDERWERP VAN DE VOORGENOMEN CONTRACTEN (INDIEN MOGELIJK) Overeenkomstig het genoemde artikel 27 van Beschikking 2009/470/EG van de Raad moet de Commissie de voor 2013 ingediende programma's beoordelen. Er kunnen voor elf ziekten programma's worden ingediend. Het is de bedoeling deze programma's vooraf te laten beoordelen door twee externe technische assistenten per ziekte. UITVOERING Direct gecentraliseerd. INDICATIEF TIJDSCHEMA VOOR DE START VAN DE AANBESTEDINGSPROCEDURE Mei-juli 2012. INDICATIEF BEDRAG VAN DE AANBESTEDING 100 000 EUR SPECIFIEK CONTRACT (INDIEN VAN TOEPASSING) Sluiting van twintig specifieke dienstencontracten. BIJLAGE II Werkprogramma voor 2012 — Verordening (EG) nr. 882/2004 1. Inleiding Dit programma omvat drie uitvoeringsmaatregelen voor het jaar 2012. Op grond van artikel 66, lid 1, onder c), van Verordening (EG) nr. 882/2004 betreffende financiële steun van de Unie voor maatregelen om de toepassing van de verordening te garanderen zijn de verdeling van de begrotingsmiddelen en de hoofdacties als volgt: voor aanbestedingen: — onderzoek naar het effect van eventuele bepalingen inzake materialen die met levensmiddelen in aanraking komen, die zouden worden vastgesteld om de handhaafbaarheid te verbeteren: 125 000 EUR (punt 2.1); — bijdrage voor horizontale communicatie over de controle op levensmiddelen en diervoeders: 52 650 EUR (punt 2.2); — haalbaarheidsstudie betreffende de identificatie, kwantificering en beoordeling van risico's van productie tot consumptie: 100 000 EUR (punt 2.3). 2. Aanbestedingen De totale in 2012 voor aanbestedingscontracten uitgetrokken begrotingsmiddelen bedragen 277 650 EUR. 2.1. Onderzoek naar het effect van eventuele bepalingen inzake materialen die met levensmiddelen in aanraking komen, die zouden worden vastgesteld om de handhaafbaarheid te verbeteren RECHTSGRONDSLAG Artikel 66, lid 1, onder c), van Verordening (EG) nr. 882/2004 van de Raad. BEGROTINGSONDERDEEL 17 04 07 01 INDICATIEF AANTAL EN TYPE VOORGENOMEN CONTRACTEN Eén contract. ONDERWERP VAN DE VOORGENOMEN CONTRACTEN (INDIEN MOGELIJK) Onderzoek naar het effect van eventuele bepalingen inzake materialen die met levensmiddelen in aanraking komen, die zouden worden vastgesteld om de handhaafbaarheid van de bestaande algemene veiligheidsvoorschriften te verbeteren. UITVOERING Direct gecentraliseerd. INDICATIEF TIJDSCHEMA VOOR DE START VAN DE AANBESTEDINGSPROCEDURE Verzending van de uitnodigingsbrief met een beschrijving van de opdracht uiterlijk in september 2012; ondertekening van het contract in november 2012. INDICATIEF BEDRAG VAN DE AANBESTEDING 125 000 EUR. SPECIFIEK CONTRACT Raamcontract voor diensten: evaluatie, effectbeoordeling en aanverwante diensten SANCO/2008/01/055. 2.2. Horizontale bijdrage voor communicatie over de controle op levensmiddelen en diervoeders, met name voor de actualisering van relevante delen van websites en voor het ontwerp en de productie van audiovisueel en gedrukt materiaal RECHTSGRONDSLAG Artikel 66, lid 1, onder c), van Verordening (EG) nr. 882/2004. BEGROTINGSONDERDEEL 17 04 07 01 INDICATIEF AANTAL EN TYPE VOORGENOMEN CONTRACTEN Verschillende dienstencontracten met gebruikmaking van diverse raamcontracten. ONDERWERP VAN DE VOORGENOMEN CONTRACTEN (INDIEN MOGELIJK) Horizontale bijdrage voor communicatie over de controle op levensmiddelen en diervoeders, met name voor de actualisering van relevante delen van websites en voor het ontwerp en de productie van audiovisueel en gedrukt materiaal. UITVOERING Direct gecentraliseerd. INDICATIEF TIJDSCHEMA VOOR DE START VAN DE AANBESTEDINGSPROCEDURE Het hele jaar 2012. INDICATIEF BEDRAG VAN DE AANBESTEDING 52 650 EUR. SPECIFIEK CONTRACT Diverse raamcontracten. 2.3. Haalbaarheidsstudie betreffende de identificatie, kwantificering en beoordeling van risico's van productie tot consumptie RECHTSGRONDSLAG Artikel 66, lid 1, onder c), van Verordening (EG) nr. 882/2004. BEGROTINGSONDERDEEL 17 04 07 01 INDICATIEF AANTAL EN TYPE VOORGENOMEN CONTRACTEN Eén contract. ONDERWERP VAN DE VOORGENOMEN CONTRACTEN (INDIEN MOGELIJK) Studie betreffende de identificatie en kwantificering van risico's, met name economische en marktrisico's, milieurisico's, en gezondheids- en welzijnsrisico's, van productie tot consumptie; ontwikkeling en beoordeling van scenario's van toekomstige uitdagingen; definiëren van beleidsreacties. INDICATIEF TIJDSCHEMA VOOR DE START VAN DE AANBESTEDINGSPROCEDURE Derde kwartaal 2012. INDICATIEF BEDRAG VAN DE AANBESTEDING 100 000 EUR. SPECIFIEK CONTRACT Sluiting van één dienstencontract in het kader van raamcontract SANCO/2009/A1/005, perceel 2. BIJLAGE III Proefproject voor een gecoördineerd Europees dierenwelzijnsnetwerk Inleiding Dit proefproject omvat één uitvoeringsmaatregel voor 2012. Op basis van de in het proefproject geformuleerde doelstellingen zijn de uitgetrokken begrotingsmiddelen bestemd voor een subsidie voor de totstandbrenging en de werking van een gecoördineerd Europees dierenwelzijnsnetwerk (uit te voeren in direct gecentraliseerd beheer); het betreft een bedrag van 1 000 000 EUR. Subsidie voor de totstandbrenging en de werking van een gecoördineerd Europees dierenwelzijnsnetwerk RECHTSGRONDSLAG Proefproject in de zin van artikel 49, lid 6, onder a), van Verordening (EG, Euratom) nr. 1605/2002. BEGROTINGSONDERDEEL 17 04 01 02 PRIORITEITEN VAN HET JAAR, TE VERWEZENLIJKEN DOELSTELLINGEN EN VERWACHTE RESULTATEN Deze actie betreft de oprichting van een Europees gecoördineerd netwerk voor dierenwelzijn, overeenkomstig het verzoek in de resolutie van het Europees Parlement over de evaluatie en beoordeling van het actieplan inzake het welzijn van dieren 2006-2010 (PE 430.922 v02-00, A7-0053/2010). Het netwerk moet de taken uitvoeren als bedoeld in de mededeling van de Commissie van 28 oktober 2009 over de opties voor etikettering inzake dierenwelzijn en de oprichting van een Europees netwerk van referentiecentra voor de bescherming en het welzijn van dieren (COM(2009) 584). BESCHRIJVING EN DOELSTELLINGEN VAN DE UITVOERINGSMAATREGEL Doelstelling 1— Totstandbrenging van een netwerk van technische, wetenschappelijke en educatieve (beroepsonderwijs) hulpmiddelen op het gebied van dierenwelzijn, onafhankelijk van specifieke belangen, waarin de geografische en culturele verscheidenheid van de Unie tot uiting komt. Doelstelling 2— Aan de hand van specifieke voorbeelden van EU-wetgeving en volgens wetenschappelijk vastgestelde methoden bestaande gegevens verzamelen en analyseren om een stand van zaken op te maken wat betreft de toepassing van de wetgeving in verschillende delen van de EU teneinde de effectiviteit van de geplande acties te benchmarken. Doelstelling 3— Aan de hand van specifieke voorbeelden van EU-wetgeving strategieën op basis van kennisoverdracht naar de bevoegde autoriteiten en belanghebbenden ontwikkelen en uitvoeren teneinde te zorgen voor een betere tenuitvoerlegging van de wetgeving. Doelstelling 4— De effecten van de diverse door het proefproject uitgevoerde kennisstrategieën monitoren, analyseren en daarover rapporteren, en aanbevelingen formuleren betreffende de haalbaarheid van de ondersteuning door de Unie van een netwerk van referentiecentra voor dierenwelzijn en betreffende de eventuele voorwaarden waaronder zij dit kan doen. UITVOERING Het proefproject wordt in gecentraliseerd direct beheer uitgevoerd. TIJDSCHEMA EN INDICATIEF BEDRAG VAN DE OPROEP(EN) TOT HET INDIENEN VAN VOORSTELLEN/ONDERHANDSE GUNNING In het tweede kwartaal van 2012 wordt één oproep tot het indienen van voorstellen voor een bedrag van 1 000 000 EUR gepubliceerd. Het proefproject wordt binnen twaalf maanden na de datum van ondertekening van de subsidieovereenkomst uitgevoerd. MAXIMAAL MOGELIJK MEDEFINANCIERINGSPERCENTAGE De maximale medefinanciering van de subsidiabele kosten van de actie verschilt naargelang de lidstaat waar de begunstigden gevestigd zijn. — Voor begunstigden die geregistreerd zijn in lidstaten met een bbp per inwoner in KKS van niet meer dan 50 % van het bbp per inwoner van de EU in 2010, bedraagt het maximale medefinancieringspercentage 85 % (Bulgarije, Roemenië). — Voor begunstigden die geregistreerd zijn in lidstaten met een bbp per inwoner in KKS van meer dan 50 % maar niet meer dan 100 % van het bbp per inwoner van de EU in 2010, bedraagt het maximale medefinancieringspercentage 75 % (Tsjechië, Estland, Griekenland, Cyprus, Hongarije, Malta, Polen, Portugal, Slovenië en Slowakije). Voor de overige begunstigden in de EU bedraagt het maximale medefinancieringspercentage 50 %. VOORNAAMSTE SELECTIE- EN GUNNINGSCRITERIA Voornaamste selectiecriteria: De gegadigden moeten toegang hebben tot solide en toereikende financieringsbronnen zodat zij gedurende de hele looptijd van het gefinancierde project activiteiten kunnen blijven uitvoeren en het project kunnen helpen financieren. De gegadigden moeten beschikken over de nodige vakbekwaamheid en kwalificaties om de voorgestelde actie volledig uit te voeren. Zij moeten hun kennis en ervaring op de relevante gebieden en met name op het gebied van toegepast onderzoek en/of beroepsonderwijs inzake dierenwelzijn met bewijsmateriaal staven. Voornaamste gunningscriteria: — deugdelijkheid van de aanpak (15 %); — organisatie van de werkzaamheden en betrokkenheid van de belanghebbenden (25 %); — belang van het project op Europees niveau en multiplicatoreffect (30 %); — efficiëntie en kosteneffectiviteit van het project (30 %). VORM VAN DE JURIDISCHE VERBINTENIS Schriftelijke overeenkomst.",
  "source": "EUR LEX"
}