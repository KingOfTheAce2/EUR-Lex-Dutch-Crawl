{
  "url": "http://www.w3.org/1999/xhtml\">",
  "content": "L_2007022NL.01001201.xml 31.1.2007 NL Publicatieblad van de Europese Unie L 22/12 VERORDENING (EG) N r. 93/2007 VAN DE COMMISSIE van 30 januari 2007 tot wijziging van Verordening (EG) nr. 2099/2002 van het Europees Parlement en de Raad betreffende de oprichting van het Comité voor maritieme veiligheid en voorkoming van verontreiniging door schepen (COSS) (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2099/2002 van het Europees Parlement en de Raad van 5 november 2002 betreffende de oprichting van het Comité voor maritieme veiligheid en voorkoming van verontreiniging door schepen (COSS) en houdende wĳziging van de verordeningen op het gebied van maritieme veiligheid en voorkoming van verontreiniging door schepen ( 1 ) , en met name op artikel 7, Overwegende hetgeen volgt: (1) Bij Verordening (EG) nr. 2099/2002 is het Comité voor maritieme veiligheid en voorkoming van verontreiniging door schepen (COSS) opgericht. (2) De rol van het COSS bestaat erin de taken te centraliseren van de comités die zijn opgericht in het kader van de communautaire wetgeving op het gebied van maritieme veiligheid, voorkoming van verontreiniging door schepen en bescherming van de levens- en arbeidsomstandigheden aan boord van schepen. (3) Bij alle nieuwe communautaire wetgeving die op het gebied van maritieme veiligheid wordt vastgesteld, moet worden voorzien in de inschakeling van het COSS. (4) In artikel 7 van Verordening (EG) nr. 789/2004 van het Europees Parlement en de Raad van 21 april 2004 betreffende de overdracht van vracht- en passagiersschepen tussen registers binnen de Gemeenschap en houdende intrekking van Verordening (EEG) nr. 613/91 van de Raad ( 2 ) , artikel 13 van Richtlijn 2005/35/EG van het Europees Parlement en de Raad van 7 september 2005 inzake verontreiniging vanaf schepen en invoering van sancties voor inbreuken ( 3 ) en artikel 12 van Verordening (EG) nr. 336/2006 van het Europees Parlement en de Raad van 15 februari 2006 inzake de implementatie van de Internationale Veiligheidsmanagementcode in de Gemeenschap en tot intrekking van Verordening (EG) nr. 3051/95 van de Raad ( 4 ) is bepaald dat de Commissie bij de toepassing van deze verordeningen wordt bijgestaan door het COSS. (5) Verordening (EG) nr. 2099/2002 moet dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Comité voor maritieme veiligheid en voorkoming van verontreiniging door schepen (COSS), HEEFT DE VOLGENDE VERORDENING VASTGESTELD: Artikel 1 De volgende punten worden toegevoegd aan artikel 2, lid 2, van Verordening (EG) nr. 2099/2002: „t) Verordening (EG) nr. 789/2004 van het Europees Parlement en de Raad van 21 april 2004 betreffende de overdracht van vracht- en passagiersschepen tussen registers binnen de Gemeenschap en houdende intrekking van Verordening (EEG) nr. 613/91 van de Raad ( 5 ) ; u) Richtlijn 2005/35/EG van het Europees Parlement en de Raad van 7 september 2005 inzake verontreiniging vanaf schepen en invoering van sancties voor inbreuken ( 6 ) ; v) Verordening (EG) nr. 336/2006 van het Europees Parlement en de Raad van 15 februari 2006 inzake de implementatie van de Internationale Veiligheidsmanagementcode in de Gemeenschap en tot intrekking van Verordening (EG) nr. 3051/95 van de Raad ( 7 ) . Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 januari 2007. Voor de Commissie Jacques BARROT Vicevoorzitter ( 1 ) PB L 324 van 29.11.2002, blz. 1 . Verordening gewijzigd bij Verordening (EG) nr. 415/2004 van de Commissie ( PB L 68 van 6.3.2004, blz. 10 ). ( 2 ) PB L 138 van 30.4.2004, blz. 19 . ( 3 ) PB L 255 van 30.9.2005, blz. 11 . ( 4 ) PB L 64 van 4.3.2006, blz. 1 . ( 5 ) PB L 138 van 30.4.2004, blz. 19 . ( 6 ) PB L 255 van 30.9.2005, blz. 11 . ( 7 ) PB L 64 van 4.3.2006, blz. 1 .”",
  "source": "EUR LEX"
}