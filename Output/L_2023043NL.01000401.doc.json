{
  "url": "http://www.w3.org/1999/xhtml\">",
  "content": "L_2023043NL.01000401.xml 13.2.2023 NL Publicatieblad van de Europese Unie L 43/4 GEDELEGEERDE VERORDENING (EU) 2023/315 VAN DE COMMISSIE van 25 oktober 2022 tot wijziging van de technische reguleringsnormen van de Gedelegeerde Verordeningen (EU) 2015/2205, (EU) 2016/592 en (EU) 2016/1178 wat betreft de datum waarop de clearingverplichting in werking treedt voor bepaalde soorten contracten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 648/2012 van het Europees Parlement en de Raad van 4 juli 2012 betreffende otc-derivaten, centrale tegenpartijen en transactieregisters ( 1 ) , en met name artikel 5, lid 2, Overwegende hetgeen volgt: (1) In de Gedelegeerde Verordeningen (EU) 2015/2205 ( 2 ) , (EU) 2016/592 ( 3 ) en (EU) 2016/1178 ( 4 ) van de Commissie worden onder meer de data bepaald waarop de clearingverplichting voor de contracten die behoren tot de in de bijlagen bij die gedelegeerde verordeningen vermelde klassen van otc-derivaten, in werking treedt. Artikel 3, lid 2, eerste alinea, punt a), van die gedelegeerde verordeningen bevat uitgestelde data voor de toepassing van de clearingverplichting voor otc-derivatencontracten tussen tegenpartijen die deel uitmaken van dezelfde groep en waarbij de ene tegenpartij in een derde land gevestigd is en de andere in de Unie. Die uitgestelde data waren nodig om ervoor te zorgen dat de clearingverplichting voor dergelijke otc-derivatencontracten niet geldt voordat een uitvoeringshandeling in de zin van artikel 13, lid 2, van Verordening (EU) nr. 648/2012 is vastgesteld. (2) Tot op heden is met betrekking tot de clearingverplichting nog geen uitvoeringshandeling op grond van artikel 13, lid 2, van Verordening (EU) nr. 648/2012 vastgesteld. De toepassing van de clearingverplichting voor otc-derivatencontracten tussen tegenpartijen die deel uitmaken van dezelfde groep en waarbij de ene tegenpartij in een derde land gevestigd is en de andere in de Unie, zonder dat de uitvoeringshandeling als bedoeld in artikel 13, lid 2, van Verordening (EU) nr. 648/2012 zijn goedgekeurd, zou echter nadelige economische gevolgen hebben voor tegenpartijen in de Unie. De toepassing van de clearingverplichting voor intragroep-otc-derivatencontracten met een tegenpartij uit een derde land, moet daarom verder worden uitgesteld. (3) De Gedelegeerde Verordeningen (EU) 2015/2205, (EU) 2016/592 en (EU) 2016/1178 moeten daarom in die zin worden gewijzigd. (4) Deze verordening is gebaseerd op de ontwerpen van technische reguleringsnormen die de Europese Autoriteit voor effecten en markten (ESMA) bij de Commissie heeft ingediend. (5) De wijzigingen van de Gedelegeerde Verordeningen (EU) 2015/2205, (EU) 2016/592 en (EU) 2016/1178 zijn beperkte aanpassingen van het bestaande regelgevingskader. Gezien de beperkte reikwijdte van deze wijzigingen en de urgentie van de zaak zou het bijzonder buitensporig zijn indien de ESMA publieke raadplegingen zou houden of de potentiële kosten en baten zou analyseren. De ESMA heeft echter wel het advies gevraagd van de bij artikel 37 van Verordening (EU) nr. 1095/2010 van het Europees Parlement en de Raad ( 5 ) opgerichte Stakeholdergroep effecten en markten en het Europees Comité voor systeemrisico’s geraadpleegd. (6) Om marktdeelnemers zo snel mogelijk rechtszekerheid te bieden, moet deze verordening met spoed in werking treden, HEEFT DE VOLGENDE VERORDENING VASTGESTELD: Artikel 1 Wijziging van Gedelegeerde Verordening (EU) 2015/2205 In artikel 3, lid 2, eerste alinea, van Gedelegeerde Verordening (EU) 2015/2205 wordt punt a) vervangen door: “a) 30 juni 2025 ingeval ten aanzien van het betrokken derde land voor de toepassing van artikel 4 van Verordening (EU) nr. 648/2012 geen gelijkwaardigheidsbesluit overeenkomstig artikel 13, lid 2, van genoemde verordening is vastgesteld dat betrekking heeft op de in de bijlage bij deze verordening genoemde otc-derivatencontracten;”. Artikel 2 Wijziging van Gedelegeerde Verordening (EU) 2016/592 In artikel 3, lid 2, eerste alinea, van Gedelegeerde Verordening (EU) 2016/592 wordt punt a) vervangen door: “a) 30 juni 2025 ingeval ten aanzien van het betrokken derde land voor de toepassing van artikel 4 van Verordening (EU) nr. 648/2012 geen gelijkwaardigheidsbesluit overeenkomstig artikel 13, lid 2, van genoemde verordening is vastgesteld dat betrekking heeft op de in de bijlage bij deze verordening genoemde otc-derivatencontracten;”. Artikel 3 Wijziging van Gedelegeerde Verordening (EU) 2016/1178 In artikel 3, lid 2, eerste alinea, van Gedelegeerde Verordening (EU) 2016/1178 wordt punt a) vervangen door: “a) 30 juni 2025 ingeval ten aanzien van het betrokken derde land voor de toepassing van artikel 4 van Verordening (EU) nr. 648/2012 geen gelijkwaardigheidsbesluit overeenkomstig artikel 13, lid 2, van genoemde verordening is vastgesteld dat betrekking heeft op de in de bijlage bij deze verordening genoemde otc-derivatencontracten;”. Artikel 4 Inwerkingtreding Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 oktober 2022. Voor de Commissie De voorzitter Ursula VON DER LEYEN ( 1 ) PB L 201 van 27.7.2012, blz. 1 . ( 2 ) Gedelegeerde Verordening (EU) 2015/2205 van de Commissie van 6 augustus 2015 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de clearingverplichting ( PB L 314 van 1.12.2015, blz. 13 ). ( 3 ) Gedelegeerde Verordening (EU) 2016/592 van de Commissie van 1 maart 2016 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de clearingverplichting ( PB L 103 van 19.4.2016, blz. 5 ). ( 4 ) Gedelegeerde Verordening (EU) 2016/1178 van de Commissie van 10 juni 2016 tot aanvulling van Verordening (EU) nr. 648/2012 van het Europees Parlement en de Raad met technische reguleringsnormen inzake de clearingverplichting ( PB L 195 van 20.7.2016, blz. 3 ). ( 5 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten), tot wijziging van Besluit nr. 716/2009/EG en tot intrekking van Besluit 2009/77/EG van de Commissie ( PB L 331 van 15.12.2010, blz. 84 ).",
  "source": "EUR LEX"
}