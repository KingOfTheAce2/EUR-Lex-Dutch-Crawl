{
  "url": "http://www.w3.org/1999/xhtml\">",
  "content": "L_2018031NL.01008401.xml 3.2.2018 NL Publicatieblad van de Europese Unie L 31/84 UITVOERINGSBESLUIT (GBVB) 2018/167 VAN DE RAAD van 2 februari 2018 tot uitvoering van Besluit (GBVB) 2015/1333 betreffende beperkende maatregelen in het licht van de situatie in Libië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit (GBVB) 2015/1333 van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 31 juli 2015 Besluit (GBVB) 2015/1333 vastgesteld. (2) Het Comité van de Veiligheidsraad van de Verenigde Naties, ingesteld krachtens Resolutie 1970 (2011) van de Veiligheidsraad van de Verenigde Naties, heeft op 26 januari 2018 de vermelding van een vaartuig op de lijst van vaartuigen die aan beperkende maatregelen onderworpen zijn, verlengd en gewijzigd. (3) Bijlage V bij Besluit (GBVB) 2015/1333 moet bijgevolg dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage V bij Besluit (GBVB) 2015/1333 wordt gewijzigd overeenkomstig de bijlage bij onderhavig besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 2 februari 2018. Voor de Raad De voorzitter E. ZAHARIEVA ( 1 ) PB L 206 van 1.8.2015, blz. 34 . BIJLAGE In deel B (Entiteiten) van bijlage V bij Besluit (GBVB) 2015/1333 wordt vermelding 2 vervangen door: „2. Naam : Lynn S Ook bekend als : n.v.t. Verder nog bekend als : n.v.t. Adres : n.v.t. Op de lijst geplaatst op : 2 augustus 2017 (gewijzigd op 31 oktober 2017 en 26 januari 2018) Aanvullende informatie IMO-nummer: 8706349. Op de lijst geplaatst uit hoofde van de punten 10 a) en 10 b) van Resolutie 2146 (2014), zoals verlengd en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Krachtens punt 11 van Resolutie 2146 is deze vermelding op 26 januari 2018 door het Comité verlengd (de vorige verlenging was geldig tot en met 29 januari 2018) en is ze geldig tot en met 28 april 2018, tenzij ze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Saint Vincent en de Grenadines. Op 6 oktober 2017 bevond het schip zich in de territoriale wateren van Libanon, en zette het koers naar het westen.”.",
  "source": "EUR LEX"
}