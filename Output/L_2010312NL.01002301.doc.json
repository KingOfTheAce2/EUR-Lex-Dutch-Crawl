{
  "url": "http://www.w3.org/1999/xhtml\">",
  "content": "L_2010312NL.01002301.xml 27.11.2010 NL Publicatieblad van de Europese Unie L 312/23 BESLUIT VAN DE COMMISSIE van 26 november 2010 inzake de goedkeuring van de rekeningen van bepaalde betaalorganen in Frankrijk betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over het begrotingsjaar 2008 (Kennisgeving geschied onder nummer C(2010) 8220) (Slechts de tekst in de Franse taal is authentiek) (2010/721/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 1 ) , en met name de artikelen 30 en 33, Na raadpleging van het Comité voor de landbouwfondsen, Overwegende hetgeen volgt: (1) Bij Beschikking 2009/373/EG ( 2 ) en Besluit 2010/59/EG van de Commissie ( 3 ) zijn voor het begrotingsjaar 2008 de rekeningen van alle betaalorganen goedgekeurd, behalve die van het Duitse betaalorgaan „Bayern”, het Griekse betaalorgaan „OPEKEPE”, het Franse betaalorgaan „ODARC” en het Italiaanse betaalorgaan „ARBEA”. (2) Nadat nieuwe gegevens zijn verstrekt en aanvullende controles zijn verricht, kan de Commissie nu een besluit nemen waarbij de door het Franse betaalorgaan ODARC ingediende rekeningen betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven als volledig, juist en waarheidsgetrouw worden aangemerkt. (3) Overeenkomstig artikel 30, lid 2, van Verordening (EG) nr. 1290/2005 staat dit besluit niet in de weg aan latere besluiten van de Commissie waarbij uitgaven die niet overeenkomstig de communautaire voorschriften blijken te zijn gedaan, alsnog aan communautaire financiering worden onttrokken, HEEFT HET VOLGENDE BESLUIT VASTGESTELD: Artikel 1 De rekeningen van het Franse betaalorgaan „ODARC” betreffende de door het Europees Landbouwfonds voor Plattelandsontwikkeling (ELFPO) gefinancierde uitgaven over het begrotingsjaar 2008 worden goedgekeurd. De bedragen die op grond van dit besluit in het kader van elk programma voor plattelandsontwikkeling moeten worden ingevorderd bij of betaald aan elke lidstaat, met inbegrip van de bedragen die voortvloeien uit de toepassing van artikel 33, lid 8, van Verordening (EG) nr. 1290/2005, worden vastgesteld in de bijlage. Artikel 2 Dit besluit is gericht tot de Franse Republiek. Gedaan te Brussel, 26 november 2010. Voor de Commissie Dacian CIOLOŞ Lid van de Commissie ( 1 ) PB L 209 van 11.8.2005, blz. 1 . ( 2 ) PB L 116 van 9.5.2009, blz. 21 . ( 3 ) PB L 34 van 5.2.2010, blz. 26 . BIJLAGE GOEDKEURING VAN DE REKENINGEN BETREFFENDE DE ELFPO-UITGAVEN (AFGESPLITSTE UITGAVEN) OVER HET BEGROTINGSJAAR 2008 PER PLATTELANDSONTWIKKELINGSPROGRAMMA EN PER MAATREGEL Bij de lidstaat in te vorderen of aan de lidstaat te betalen bedrag per programma (in EUR) CCI Uitgaven 2008 Correcties Totaal Niet-herbruikbare bedragen Voor het begrotingsjaar 2008 goedgekeurd bedrag Voor het begrotingsjaar aan de lidstaat gedane tussentijdse betalingen In het kader van de volgende declaratie bij de lidstaat in te vorderen (–) of aan de lidstaat te betalen (+) bedrag FR: 2007FR06RPO002 i ii iii = i + ii iv v = iii – iv vi vii = v – vi 112 44 000,00 0,00 44 000,00 0,00 44 000,00 44 000,00 0,00 121 10 111,85 0,00 10 111,85 0,00 10 111,85 10 111,85 0,00 211 6 318 422,42 0,00 6 318 422,42 0,00 6 318 422,42 6 318 422,42 0,00 214 981 609,91 0,00 981 609,91 0,00 981 609,91 978 103,25 3 506,66 Totaal 7 354 144,18 0,00 7 354 144,18 0,00 7 354 144,18 7 350 637,52 3 506,66",
  "source": "EUR LEX"
}