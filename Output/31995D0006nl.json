{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0006:NL:HTML\">",
  "content": "EUR-Lex - 31995D0006 - NL Avis juridique important | 31995D0006 95/6/EG: Beschikking van de Commissie van 13 januari 1995 houdende wijziging van de grenzen van de probleemgebieden in de zin van Richtlijn 75/268/EEG van de Raad in Duitsland (Slechts de tekst in de Duitse taal is authentiek) Publicatieblad Nr. L 011 van 17/01/1995 blz. 0026 - 0027 BESCHIKKING VAN DE COMMISSIE van 13 januari 1995 houdende wijziging van de grenzen van de probleemgebieden in de zin van Richtlijn 75/268/EEG van de Raad in Duitsland (Slechts de tekst in de Duitse taal is authentiek) (95/6/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij Verordening (EEG) nr. 797/85 (2), en met name op artikel 2, lid 3, Overwegende dat in Richtlijn 86/465/EEG van de Raad (3), laatstelijk gewijzigd bij Richtlijn 92/92/EEG (4), is aangegeven welke zones in Duitsland worden aangemerkt als agrarisch probleemgebied in de zin van artikel 3, leden 3, 4 en 5 van Richtlijn 75/268/EEG; Overwegende dat de Duitse Regering, overeenkomstig artikel 2, lid 1, van Richtlijn 75/268/EEG, de Commissie nieuwe zones heeft meegedeeld die in de communautaire lijst van agrarische probleemgebieden zouden moeten worden opgenomen, alsmede gegevens over de kenmerken van die zones; dat voorts de in de probleemgebieden bestaande bijzondere steunregeling ook voor de nieuwe zones zal worden toegepast; Overwegende dat uit de bovengenoemde mededeling blijkt dat één zone beantwoordt aan de criteria en de indicatoren van Richtlijn 86/465/EEG aan de hand waarvan de betreffende zones in de zin van artikel 3, lid 5, van Richtlijn 75/268/EEG worden aangewezen; dat bijgevolg de betrokken zone in de lijst van probleemgebieden in de zin van artikel 3, lid 5, van Richtlijn 75/268/EEG moet worden opgenomen; Overwegende dat de totale oppervlakte van al deze gebieden niet meer bedraagt dan 4 % van de oppervlakte van de betrokken Lid-Staat; Overwegende dat de in deze beschikking vervatte maatregelen in overeenstemming zijn met het advies van het Comité voor de landbouwstructuur en de plattelandsontwikkeling, HEEFT DE VOLGENDE BESCHIKKING GEGEVEN: Artikel 1 De lijst van agrarische probleemgebieden in Duitsland, die is opgenomen in de bijlage bij Richtlijn 92/92/EEG, wordt aangevuld overeenkomstig de lijst in de bijlage bij deze beschikking. Artikel 2 Deze beschikking is gericht tot de Bondsrepubliek Duitsland. Gedaan te Brussel, 13 januari 1995. Voor de Commissie René STEICHEN Lid van de Commissie (1) PB nr. L 128 van 19. 5. 1975, blz. 1. (2) PB nr. L 93 van 30. 3. 1985, blz. 1. (3) PB nr. L 273 van 24. 9. 1986, blz. 1. (4) PB nr. L 338 van 24. 11. 1992, blz. 1. BIJLAGE Probleemgebieden in de zin van artikel 3, lid 5, van Richtlijn 75/268/EEG > RUIMTE VOOR DE TABEL>",
  "source": "EUR LEX"
}