{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0420:NL:HTML\">",
  "content": "EUR-Lex - 31997D0420 - NL Avis juridique important | 31997D0420 97/420/JBZ: Besluit van de Raad van 26 juni 1997 inzake het volgen van de tenuitvoerlegging van aangenomen besluiten betreffende asiel Publicatieblad Nr. L 178 van 07/07/1997 blz. 0006 - 0007 BESLUIT VAN DE RAAD van 26 juni 1997 inzake het volgen van de tenuitvoerlegging van aangenomen besluiten betreffende asiel (97/420/JBZ) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel K.3, lid 2, onder a), Gezien het door de Raad op 30 november 1993 te Brussel aangenomen prioritair werkprogramma, waarin met name wordt opgeroepen jaarlijks een verslag op te stellen over hetgeen op het gebied van justitie en binnenlandse zaken is bereikt, en de resolutie van de Raad van 14 oktober 1996 houdende vaststelling van de prioriteiten bij de samenwerking op het gebied van justitie en binnenlandse zaken gedurende de periode van 1 juli 1996 tot en met 30 juni 1998 (1), Gezien de resoluties die het Europees Parlement op asielgebied heeft aangenomen, Overwegende dat de lidstaten volgens artikel K.1, punt 1, van het Verdrag het asielbeleid als een aangelegenheid van gemeenschappelijk belang beschouwen; Overwegende dat het volgen van de tenuitvoerlegging door de lidstaten van de op dit gebied aangenomen besluiten het mogelijk zal maken het concrete effect van de werkzaamheden van de Raad op dit terrein vast te stellen en nuttige gegevens zal opleveren voor zijn toekomstige werkzaamheden, BESLUIT: Artikel 1 Het Voorzitterschap zendt jaarlijks aan de lidstaten een vragenlijst aan de hand waarvan kan worden vastgesteld welke praktische uitvoering zij hebben gegeven aan de besluiten die de Raad en de met immigratiezaken belaste ministers op het gebied van asiel hebben aangenomen. De vragenlijst heeft betrekking op de volgende onderwerpen: - de bepalingen, beleidslijnen en praktische maatregelen die gedurende het afgelopen jaar door de lidstaten zijn aangenomen op de gebieden waarop bovengenoemde besluiten betrekking hebben; - moeilijkheden die zich hebben voorgedaan bij de aanneming van deze bepalingen, beleidslijnen en praktische maatregelen; - de kans dat er binnenkort bepalingen, beleidslijnen en praktische maatregelen zullen worden aangenomen op de in het eerste streepje genoemde gebieden; - de concrete uitvoering van de genoemde besluiten, bepalingen, beleidslijnen en praktische maatregelen en moeilijkheden die zich daarbij hebben voorgedaan. Artikel 2 Op grond van de in artikel 1 bedoelde vragenlijst stellen de lidstaten een informatieve nota op waarin zij kunnen verwijzen naar relevante onderdelen van hun regelmatige bijdragen aan het Centrum voor informatie-, beraad en gegevensuitwisseling inzake asielaangelegenheden (CIBGA) of waarin zij deze kunnen opnemen. Artikel 3 Het secretariaat-generaal van de Raad draagt zorg voor de vertaling van de in artikel 2 genoemde informatieve nota's en stelt deze ter beschikking van alle lidstaten en de Commissie. Ook stelt het op basis van de informatieve nota's een samenvattend verslag op. Artikel 4 Op basis van het samenvattend verslag en ander relevant materiaal, bijvoorbeeld van het UNHCR en, in voorkomend geval, van niet-gouvernementele organisaties, stelt het Voorzitterschap samen met de Commissie na raadpleging van het UNHCR een verslag op. Dit verslag bevat een analyse waarin onder meer wordt aangegeven welke kwesties verdere bespreking door de lidstaten behoeven en of verdere maatregelen nodig zijn. Daarna wordt het verslag door de Raadsinstanties besproken en ter bespreking aan de Raad voorgelegd. Het voorzitterschap zal het UNHCR om diens visie op het verslag vragen en ervoor zorgen dat eventuele opmerkingen aan de lidstaten worden doorgegeven. Artikel 5 De vragenlijst wordt elk jaar v贸贸r 1 juli aan de lidstaten toegezonden en de lidstaten dienen hun informatieve nota's in v贸贸r 1 oktober van hetzelfde jaar. De eerste vragenlijst heeft betrekking op de tenuitvoerlegging in de periode tot 1 juli 1997. Gedaan te Luxemburg, 26 juni 1997. Voor de Raad De Voorzitter H. VAN MIERLO (1) PB nr. C 319 van 26. 10. 1996, blz. 1.",
  "source": "EUR LEX"
}