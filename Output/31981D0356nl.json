{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981D0356:NL:HTML\">",
  "content": "EUR-Lex - 31981D0356 - NL Belangrijke juridische mededeling | 31981D0356 81/356/EEG: Beschikking van de Commissie van 11 mei 1981 waarbij wordt vastgesteld dat de apparaten genaamd ,,DAYBREAK-TL Oven Temperature Controller, model 520, with AC Power Control, model 521 - Alpha Counter, model 580/1 - Icepoint Compensator with module bin and rack mounting\" niet met vrijstelling van de rechten van het gemeenschappelijk douanetarief mogen worden ingevoerd Publicatieblad Nr. L 134 van 21/05/1981 blz. 0039 - 0039 Beschikking van de Commissie van 11 mei 1981 waarbij wordt vastgesteld dat de apparaten genaamd \"DAYBREAK- TL Oven Temperature Controller, model 520, with AC Power Control, model 521 — Alpha Counter, model 580/1 — Icepoint Compensator with module bin and rack mounting\" niet met vrijstelling van de rechten van het gemeenschappelijk douanetarief mogen worden ingevoerd (81/356/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige, wetenschappelijke of culturele aard [1], gewijzigd bij Verordening (EEG) nr. 1027/79 [2], Gelet op Verordening (EEG) nr. 2784/79 van de Commissie van 12 december 1979 tot vaststelling van de uitvoeringsbepalingen van Verordening (EEG) nr. 1798/75 [3], inzonderheid op artikel 7, Overwegende dat, bij schrijven van 22 oktober 1980, de Regering van het Verenigd Koninkrijk de Commissie heeft verzocht de procedure in te leiden geregeld in artikel 7 van Verordening (EEG) nr. 2784/79 om vast te stellen of de apparaten genaamd \"DAYBREAK-TL Oven Temperature Controller, model 520, with AC Power Control, model 521 — Alpha Counter, model 580/1 — Icepoint Compensator with module bin and rack mounting\", bestemd om gebruikt te worden bij het onderzoek en in het bijzonder bij de toepassing van thermoluminescentie voor absolute ouderdomsbepaling van aardlagen die samenhangen met archeologische overblijfselen, al dan niet als wetenschappelijke apparaten dienen te worden beschouwd en, indien het antwoord bevestigend luidt, of momenteel in de Gemeenschap apparaten met gelijke wetenschappelijke waarde worden vervaardigd ; Overwegende dat, overeenkomstig artikel 7, lid 5, van Verordening (EEG) nr. 2784/79 op 26 maart 1981 een uit vertegenwoordigers van alle Lid-Staten samengestelde groep van deskundigen bijeen is gekomen in het kader van het Comité douanevrijstellingen ten einde dit speciale geval te onderzoeken ; Overwegende dat uit dit onderzoek is gebleken dat de bedoelde apparaten respectievelijk een oven-temperatuurregelaar met een voedingsregelaar, een stralingsteller en een nulpuntscompensator met modulekast en montagerek zijn ; dat deze apparaten geen objectieve kenmerken bezitten die ze bijzonder geschikt maken voor het wetenschappelijk onderzoek ; dat bovendien soortgelijke apparaten hoofdzakelijk gebruikt worden bij niet-wetenschappelijke activiteiten ; dat het gebruik dat er in dit geval van wordt gemaakt als zodanig ontoereikend is om deze apparaten het karakter van een wetenschappelijk apparaat te verlenen ; dat ze dus niet als wetenschappelijke apparaten kunnen worden beschouwd; dat het dientengevolge niet gerechtvaardigd is de bedoelde apparaten met vrijstelling in te voeren, HEEFT DE VOLGENDE BESCHIKKING GEGEVEN : Artikel 1 De apparaten genaamd \"DAYBREAK- TL Oven Temperature Controller, model 520, with AC Power Control, model 521 — Alpha Counter, model 580/1 — Icepoint Compensator with module bin and rack mounting\", waarop de aanvraag van de Regering van het Verenigd Koninkrijk van 22 oktober 1980 betrekking heeft, mogen niet met vrijstelling van de rechten van het gemeenschappelijk douanetarief worden ingevoerd. Artikel 2 Deze beschikking is gericht tot de Lid-Staten. Gedaan te Brussel, 11 mei 1981. Voor de Commissie Karl-Heinz Narjes Lid van de Commissie [1] PB nr. L 184 van 15. 7. 1975, blz. 1. [2] PB nr. L 134 van 31. 5. 1979, blz. 1. [3] PB nr. L 318 van 13. 12. 1979, blz. 32. --------------------------------------------------",
  "source": "EUR LEX"
}