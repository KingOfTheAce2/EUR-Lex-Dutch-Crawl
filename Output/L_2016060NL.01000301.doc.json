{
  "url": "http://www.w3.org/1999/xhtml\">",
  "content": "L_2016060NL.01000301.xml 5.3.2016 NL Publicatieblad van de Europese Unie L 60/3 UITVOERINGSVERORDENING (EU) 2016/312 VAN DE COMMISSIE van 4 maart 2016 tot rectificatie van Verordening (EU) nr. 37/2010 wat de stof „tylvalosine” betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 470/2009 van het Europees Parlement en de Raad van 6 mei 2009 tot vaststelling van communautaire procedures voor het vaststellen van grenswaarden voor residuen van farmacologisch werkzame stoffen in levensmiddelen van dierlijke oorsprong, tot intrekking van Verordening (EEG) nr. 2377/90 van de Raad en tot wijziging van Richtlijn 2001/82/EG van het Europees Parlement en de Raad en van Verordening (EG) nr. 726/2004 van het Europees Parlement en de Raad ( 1 ) , en met name artikel 14 juncto artikel 17, Gezien het advies van het Europees Geneesmiddelenbureau dat is opgesteld door het Comité voor geneesmiddelen voor diergeneeskundig gebruik, Overwegende hetgeen volgt: (1) De Commissie is gewezen op het feit dat in de bijlage bij Verordening (EU) nr. 37/2010 van de Commissie ( 2 ) , zoals gewijzigd bij Uitvoeringsverordening (EU) 2015/1492 van de Commissie ( 3 ) wat de stof „tylvalosine” betreft, het indicatorresidu „tylvalosine” per vergissing als indicatorresidu voor varkens is vermeld. (2) De bijlage bij Verordening (EU) nr. 37/2010 moet worden gecorrigeerd om aan te geven dat het indicatorresidu voor varkens, alsmede voor huid en vetweefsel, en lever van pluimvee, de „som van tylvalosine en 3-O-acetyltylosine” is en dat het indicatorresidu „tylvalosine” enkel van toepasssing is voor eieren van pluimvee. (3) Deze verordening moet met terugwerkende kracht worden toegepast vanaf de datum van toepassing van Uitvoeringsverordening (EU) 2015/1492, omdat het indicatorresidu voor varkens verkeerd is vermeld en daarom moet worden gecorrigeerd. Deze verordening moet daarom dringend in werking treden. (4) De in deze verordening vervatte maatregelen zijn in overeenstemming met het advies van het Permanent Comité voor geneesmiddelen voor diergeneeskundig gebruik, HEEFT DE VOLGENDE VERORDENING VASTGESTELD: Artikel 1 In tabel 1 van de bijlage bij Verordening (EU) nr. 37/2010 wordt de vermelding voor „tylvalosine” vervangen door: „Tylvalosine Som van tylvalosine en 3-O-acetyltylosine Varkens 50 μg/kg Spier GEEN Infectiewerende middelen/Antibiotica” 50 μg/kg Huid en vetweefsel 50 μg/kg Lever 50 μg/kg Nieren Pluimvee 50 μg/kg Huid en vetweefsel 50 μg/kg Lever Tylvalosine Pluimvee 200 μg/kg Eieren Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing vanaf 3 november 2015. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 maart 2016. Voor de Commissie De voorzitter Jean-Claude JUNCKER ( 1 ) PB L 152 van 16.6.2009, blz. 11 . ( 2 ) Verordening (EU) nr. 37/2010 van de Commissie van 22 december 2009 betreffende farmacologisch werkzame stoffen en de indeling daarvan op basis van maximumwaarden voor residuen in levensmiddelen van dierlijke oorsprong ( PB L 15 van 20.1.2010, blz. 1 ). ( 3 ) Uitvoeringsverordening (EU) 2015/1492 van de Commissie van 3 september 2015 tot wijziging van Verordening (EU) nr. 37/2010 wat de stof „tylvalosine” betreft ( PB L 231 van 4.9.2015, blz. 10 ).",
  "source": "EUR LEX"
}