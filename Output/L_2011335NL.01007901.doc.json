{
  "url": "http://www.w3.org/1999/xhtml\">",
  "content": "L_2011335NL.01007901.xml 17.12.2011 NL Publicatieblad van de Europese Unie L 335/79 BESLUIT ATALANTA/5/2011 VAN HET POLITIEK EN VEILIGHEIDSCOMITÉ van 16 december 2011 tot wijziging van Besluit ATALANTA/2/2009 van het Politiek en Veiligheidscomité inzake de aanvaarding van bijdragen van derde staten aan de militaire operatie van de Europese Unie teneinde bij te dragen tot het ontmoedigen, het voorkomen en het bestrijden van piraterij en gewapende overvallen voor de Somalische kust (Atalanta) en van Besluit ATALANTA/3/2009 van het Politiek en Veiligheidscomité betreffende de instelling van het Comité van contribuanten voor de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust (Atalanta) (2011/846/GBVB) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Gemeenschappelijk Optreden 2008/851/GBVB van de Raad van 10 november 2008 inzake de militaire operatie van de Europese Unie teneinde bij te dragen tot het ontmoedigen, het voorkomen en bestrijden van piraterij en gewapende overvallen voor de Somalische kust ( 1 ) , en met name artikel 10, Gezien Besluit Atalanta/2/2009 van het Politiek en Veiligheidscomité ( 2 ) en Besluit Atalanta/3/2009 van het Politiek en Veiligheidscomité ( 3 ) , en het addendum daarbij ( 4 ) ; Overwegende hetgeen volgt: (1) De operationeel commandant van de Europese Unie heeft op 16 december 2008 een conferentie over de opbouw van de troepenmacht gehouden. (2) Gezien het aanbod van Servië om bij te dragen tot operatie Atalanta, de aanbeveling van de operationeel commandant van de Europese Unie en het advies van het Militair Comité van de Europese Unie (EUMC), dient de bijdrage van Servië te worden aanvaard. (3) Overeenkomstig artikel 5 van Protocol Nr. 22 betreffende de positie van Denemarken dat is gehecht aan het Verdrag betreffende de Europese Unie en aan het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Unie die gevolgen hebben op defensiegebied. HEEFT HET VOLGENDE BESLUIT VASTGESTELD: Artikel 1 Artikel 1 van Besluit Atalanta/2/2009 van het Politiek en Veiligheidscomité wordt vervangen door: „Artikel 1 Bijdrage van derde staten In aansluiting op de conferenties over de opbouw van de troepenmacht en de troepensterkte en de aanbevelingen van de operationeel commandant van de Europese Unie en het Militair Comité van de Europese Unie (EUMC), worden voor de militaire operatie van de Europese Unie die moet bijdragen tot het ontmoedigen, het voorkomen en het bestrijden van piraterij en gewapende overvallen voor de Somalische kust (Atalanta), de bijdragen van Noorwegen, Kroatië, Montenegro, Oekraïne en Servië aanvaard.”. Artikel 2 De bijlage bij Besluit Atalanta/3/2009 van het Politiek en Veiligheidscomité wordt vervangen door de tekst in de bijlage bij dit besluit. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 16 december 2011. Voor het Politiek en Veiligheidscomité De voorzitter O. SKOOG ( 1 ) PB L 301 van 12.11.2008, blz. 33 . ( 2 ) PB L 109 van 30.4.2009, blz. 52 . ( 3 ) PB L 112 van 6.5.2009, blz. 9 . ( 4 ) PB L 119 van 14.5.2009, blz. 40 . BIJLAGE „BIJLAGE LIJST VAN DERDE STATEN ALS BEDOELD IN ARTIKEL 2, LID 1 — Noorwegen — Kroatie — Montenegro — Oekraine — Servie”.",
  "source": "EUR LEX"
}