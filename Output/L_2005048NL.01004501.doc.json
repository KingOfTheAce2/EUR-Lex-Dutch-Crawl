{
  "url": "http://www.w3.org/1999/xhtml\">",
  "content": "L_2005048NL.01004501.xml 19.2.2005 NL Publicatieblad van de Europese Unie L 48/45 GEMEENSCHAPPELIJK OPTREDEN 2005/142/GBVB VAN DE RAAD van 17 februari 2005 tot wijziging van Gemeenschappelijk Optreden 2004/789/GBVB betreffende de verlenging van de politiemissie van de Europese Unie in de Voormalige Joegoslavische Republiek Macedonië (EUPOL Proxima) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 14 en artikel 25, lid 3, Overwegende hetgeen volgt: (1) Op 22 november 2004 heeft de Raad Gemeenschappelijk Optreden 2004/789/GBVB ( 1 ) aangenomen betreffende de verlenging van de politiemissie van de Europese Unie (EUPOL Proxima) in de Voormalige Joegoslavische Republiek Macedonië van 15 december 2004 tot en met 14 december 2005. (2) Het Politiek en Veiligheidscomité moet worden gemachtigd de noodzakelijke besluiten te nemen voor het instellen van een Comité van contribuanten aan EUPOL Proxima, overeenkomstig het op 10 december 2002 door de Raad goedgekeurde document betreffende „Overleg en modaliteiten voor de bijdrage van staten die geen EU-lidstaat zijn aan de civiele crisisbeheersing van de Europese Unie”. (3) Gemeenschappelijk Optreden 2004/789/GBVB moet dienovereenkomstig worden gewijzigd. HEEFT HET VOLGENDE GEMEENSCHAPPELIJK OPTREDEN VASTGESTELD: Artikel 1 Aan artikel 9 van Gemeenschappelijk Optreden 2004/789/GBVB wordt het volgende lid toegevoegd: „7.   Het Politiek en Veiligheidscomité neemt de noodzakelijke besluiten inzake het instellen van een Comité van contribuanten.”. Artikel 2 Dit Gemeenschappelijk Optreden treedt in werking op de datum waarop het wordt vastgesteld. Artikel 3 Dit Gemeenschappelijk Optreden wordt in het Publicatieblad van de Europese Unie bekendgemaakt. Gedaan te Brussel, 17 februari 2005. Voor de Raad De voorzitter J.-C. JUNCKER ( 1 ) PB L 348 van 24.11.2004, blz. 40 .",
  "source": "EUR LEX"
}