{
  "url": "http://www.w3.org/1999/xhtml\">",
  "content": "L_202500209NL.000101.fmx.xml Publicatieblad van de Europese Unie NL L-serie 2025/209 7.2.2025 UITVOERINGSBESLUIT (EU) 2025/209 VAN DE COMMISSIE van 5 februari 2025 tot vergoeding van bepaalde uitgaven die het Verenigd Koninkrijk heeft verricht in het kader van het Europees Landbouwfonds voor plattelandsontwikkeling (Elfpo) en die eerder aan financiering door de Unie waren onttrokken (Kennisgeving geschied onder nummer C(2025) 680) (Slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/2116 van het Europees Parlement en de Raad van 2 december 2021 inzake de financiering, het beheer en de monitoring van het gemeenschappelijk landbouwbeleid en tot intrekking van Verordening (EU) nr. 1306/2013 ( 1 ) , en met name artikel 104, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 2 ) , en met name de artikelen 51 en 52, in samenhang met de artikelen 131 en 138 van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, Na raadpleging van het Comité voor de landbouwfondsen, Overwegende hetgeen volgt: (1) Bij Uitvoeringsbesluit (EU) 2024/2866 van de Commissie ( 3 ) is na audit CEB/2023/049/GB het bedrag van 3 696 542,04 EUR in het kader van het Europees Landbouwfonds voor plattelandsontwikkeling (Elfpo) in de vorm van een financiële correctie onttrokken aan financiering door de Unie. (2) Bij Uitvoeringsbesluit (EU) 2024/2851 van de Commissie ( 4 ) zijn de rekeningen van het betaalorgaan “Rural Payments Agency” voor het laatste jaar van uitvoering en voor de programmeringsperiode 2014-2020 goedgekeurd. Deze rekeningen bevatten een aanpassing in verband met de financiële correctie ten belope van 3 696 542,04 EUR na audit CEB/2023/049/GB. (3) De Uitvoeringsbesluiten (EU) 2024/2866 en (EU) 2024/2851 zijn uitgevoerd bij de betaling van het eindsaldo van 2024, met als gevolg dat tweemaal 3 696 542,04 EUR in mindering is gebracht op de eindbetaling. (4) Om het effect van de dubbele aftrek ongedaan te maken, moet het bedrag van 3 696 542,04 EUR aan het Verenigd Koninkrijk worden vergoed. (5) Bij Uitvoeringsbesluit (EU) 2023/1038 van de Commissie ( 5 ) zijn de rekeningen van de betaalorganen van het Verenigd Koninkrijk goedgekeurd voor de uit het Europees Landbouwfonds voor plattelandsontwikkeling (Elfpo) gefinancierde uitgaven over begrotingsjaar 2022. De rekeningen van de “Rural Payments Agency” zijn goedgekeurd bij dat uitvoeringsbesluit, waarin een negatief bedrag van 6 667,13 EUR was opgenomen voor maatregel M19 (Steun voor plaatselijke ontwikkeling in het kader van Leader). Dit bedrag is echter onbedoeld niet meegerekend bij de bepaling van het definitieve subsidiabele bedrag voor de maatregel. (6) Daardoor is in Uitvoeringsbesluit (EU) 2024/2851, waarbij de rekeningen van de betaalorganen van het Verenigd Koninkrijk voor Elfpo-uitgaven tijdens het laatste jaar van uitvoering van de programmeringsperiode 2014-2020 (16 oktober 2022 — 31 december 2023) zijn goedgekeurd en het eindsaldo voor plattelandsontwikkelingsprogramma’s is vastgesteld, het eindsaldo voor het plattelandsontwikkelingsprogramma 2014UK06RDRP001 6 667,13 EUR te laag uitgevallen. Om dit recht te zetten, moet 6 667,13 EUR aan het Verenigd Koninkrijk worden vergoed. (7) Met het onderhavige besluit wordt niet vooruitgelopen op de financiële conclusies die de Commissie zou kunnen trekken uit arresten van het Hof van Justitie van de Europese Unie in zaken die op 9 december 2024 aanhangig waren, HEEFT HET VOLGENDE BESLUIT VASTGESTELD: Artikel 1 Het in de bijlage vermelde bedrag aan uitgaven van geaccrediteerde betaalorganen van het Verenigd Koninkrijk die ten laste van het Elfpo zijn gedeclareerd en eerder aan financiering door de Unie waren onttrokken, wordt vergoed aan het Verenigd Koninkrijk. Artikel 2 Dit besluit is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 5 februari 2025. Voor de Commissie Christophe HANSEN Lid van de Commissie ( 1 ) PB L 435 van 6.12.2021, blz. 187 , ELI: http://data.europa.eu/eli/reg/2021/2116/oj . ( 2 ) PB L 347 van 20.12.2013, blz. 549 , ELI: http://data.europa.eu/eli/reg/2013/1306/oj . ( 3 ) Uitvoeringsbesluit (EU) 2024/2866 van de Commissie van 13 november 2024 tot onttrekking aan financiering door de Europese Unie van bepaalde uitgaven die het Verenigd Koninkrijk heeft verricht in het kader van het Europees Landbouwfonds voor plattelandsontwikkeling (Elfpo) ( PB L, 2024/2866, 15.11.2024, ELI: http://data.europa.eu/eli/dec_impl/2024/2866/oj ). ( 4 ) Uitvoeringsbesluit (EU) 2024/2851 van de Commissie van 11 november 2024 inzake de goedkeuring van de rekeningen van de betaalorganen van het Verenigd Koninkrijk betreffende de uit het Europees Landbouwfonds voor plattelandsontwikkeling (Elfpo) gefinancierde uitgaven in het laatste jaar van uitvoering van de programmeringsperiode 2014-2020 (16 oktober 2022 — 31 december 2023) ( PB L, 2024/2851, 13.11.2024, ELI: http://data.europa.eu/eli/dec_impl/2024/2851/oj ). ( 5 ) Uitvoeringsbesluit (EU) 2023/1038 van de Commissie van 24 mei 2023 betreffende de goedkeuring van de rekeningen van de betaalorganen van het Verenigd Koninkrijk betreffende de uit het Europees Landbouwfonds voor plattelandsontwikkeling (Elfpo) gefinancierde uitgaven over het begrotingsjaar 2022 ( PB L 139 van 26.5.2023, blz. 81 , ELI: http://data.europa.eu/eli/dec_impl/2023/1038/oj ). BIJLAGE Terugbetalingen Elfpo Begrotingspost: 08030102 Land Maatregel BJ Reden Soort Correctie (%) Valuta Brutobedrag Aftrekkingen Netto zoals besloten GB Plattelandsontwikkeling Elfpo, onder het GBCS vallende maatregelen 2022 Terugbetaling: Elfpo GBCS: door de CeI geconstateerde bekende fouten (gegevensgerichte toetsing) EENMALIG EUR 7 178,20 0,00 7 178,20 Plattelandsontwikkeling Elfpo, onder het GBCS vallende maatregelen 2022 Terugbetaling: Elfpo GBCS – meest waarschijnlijk financieel risico boven materialiteitsdrempel EENMALIG EUR 2 068 375,83 0,00 2 068 375,83 Plattelandsontwikkeling Elfpo – kennis en innovatie 2022 Terugbetaling: Elfpo niet-GBCS: door de CeI geconstateerde bekende fout (systeemgerichte toetsing) EENMALIG EUR 805 627,84 0,00 805 627,84 Goedkeuring van de rekeningen – financiële goedkeuring 2022 Terugbetaling: Elfpo niet-GBCS: meest waarschijnlijk financieel risico EENMALIG EUR 768 046,80 0,00 768 046,80 Plattelandsontwikkeling Elfpo, onder het GBCS vallende maatregelen 2022 Terugbetaling: door de CeI geconstateerde bekende fouten (systeemgerichte toetsing) EENMALIG EUR 47 313,37 0,00 47 313,37 Totaal GB: EUR 3 696 542,04 0,00 3 696 542,04 Valuta Brutobedrag Aftrekkingen Netto zoals besloten EUR 3 696 542,04 0,00 3 696 542,04 EUR 6 667,13 0,00 6 667,13 Aanvullende terugbetaling als bedoeld in de overwegingen 5 en 6 van dit besluit: Financiële correcties Totaal netto zoals besloten TOTAAL: 0,00 Terugbetalingen Totaal netto zoals besloten Elfpo 3 696 542,04 Aanvullende terugbetaling als bedoeld in de overwegingen 5 en 6 van dit besluit: 6 667,13 TOTAAL: 3 703 209,17 ELI: http://data.europa.eu/eli/dec_impl/2025/209/oj ISSN 1977-0758 (electronic edition)",
  "source": "EUR LEX"
}