{
  "url": "http://www.w3.org/1999/xhtml\">",
  "content": "L_2021242NL.01000101.xml 8.7.2021 NL Publicatieblad van de Europese Unie L 242/1 VERORDENING (EU) 2021/1116 VAN DE RAAD van 28 juni 2021 betreffende de verdeling van de vangstmogelijkheden die zijn vastgesteld in het uitvoeringsprotocol bij de partnerschapsovereenkomst inzake visserij tussen de Republiek Gabon en de Europese Gemeenschap (2021-2026) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 3, Gezien het voorstel van de Europese Commissie, Overwegende hetgeen volgt: (1) De partnerschapsovereenkomst inzake visserij tussen de Republiek Gabon en de Europese Gemeenschap ( 1 ) (“de overeenkomst”), die bij Verordening (EG) nr. 450/2007 van de Raad ( 2 ) is goedgekeurd, is op 11 juni 2007 in werking getreden. Het protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst inzake visserij tussen de Europese Unie en de Republiek Gabon ( 3 ) , ondertekend op 24 juli 2013 (“het protocol van 2013”), is op 23 juli 2016 verstreken. (2) De Commissie heeft namens de Unie onderhandeld over een nieuw uitvoeringsprotocol bij de partnerschapsovereenkomst inzake visserij tussen de Republiek Gabon en de Europese Gemeenschap (2021-2026) (“het protocol”) met een looptijd van vijf jaar. (3) Ter afronding van deze onderhandelingen is het protocol op 10 februari 2021 geparafeerd. (4) Op 28 juni 2021 heeft de Raad Besluit (EU) 2021/1117 ( 4 ) betreffende de ondertekening en de voorlopige toepassing van het protocol vastgesteld, onder voorbehoud van de sluiting ervan op een latere datum. (5) De vangstmogelijkheden waarin het protocol voorziet, moeten voor de gehele periode van toepassing van het protocol worden verdeeld over de lidstaten. (6) Deze verordening dient zo spoedig mogelijk in werking te treden wegens het economische belang van de visserijactiviteiten van de Unie in de visserijzone van Gabon en de noodzaak de periode waarin die activiteiten worden onderbroken, zo kort mogelijk te houden. (7) Om ervoor te zorgen dat de vaartuigen van de Unie hun visserijactiviteiten in de visserijzone van Gabon kunnen hervatten, moet het protocol voorlopig van toepassing zijn met ingang van de datum van de ondertekening ervan. Deze verordening moet daarom met ingang van diezelfde datum van toepassing zijn, HEEFT DE VOLGENDE VERORDENING VASTGESTELD: Artikel 1 De vangstmogelijkheden die zijn vastgesteld krachtens het uitvoeringsprotocol bij de partnerschapsovereenkomst inzake visserij tussen de Republiek Gabon en de Europese Gemeenschap (2021-2026) (“het protocol”), worden als volgt over de lidstaten verdeeld: a) vaartuigen voor de tonijnvisserij met de zegen: Spanje: 15 vaartuigen, Frankrijk: 12 vaartuigen; b) vaartuigen voor de tonijnvisserij met de hengel: Spanje: 5 vaartuigen, Frankrijk: 1 vaartuig; c) trawlers: Spanje: 4 vaartuigen. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Zij is van toepassing met ingang van de datum van ondertekening van het protocol. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 28 juni 2021. Voor de Raad De voorzitter M. do C. ANTUNES ( 1 ) PB L 109 van 26.4.2007, blz. 3 . ( 2 ) Verordening (EG) nr. 450/2007 van de Raad van 16 april 2007 betreffende de sluiting van een partnerschapsovereenkomst inzake visserij tussen de Republiek Gabon en de Europese Gemeenschap ( PB L 109 van 26.4.2007, blz. 1 ). ( 3 ) PB L 250 van 20.9.2013, blz. 2 . ( 4 ) Besluit (EU) 2021/1117 van de Raad van 28 juni 2021betreffende de ondertekening, namens de Europese Unie, en de voorlopige toepassing van het uitvoeringsprotocol bij de partnerschapsovereenkomst inzake visserij tussen de Republiek Gabon en de Europese Gemeenschap (2021-2026) (zie bladzijde 3 van dit Publicatieblad).",
  "source": "EUR LEX"
}