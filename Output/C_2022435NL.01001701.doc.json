{
  "url": "http://www.w3.org/1999/xhtml\"><!--",
  "content": "C_2022435NL.01001701.xml 16.11.2022 NL Publicatieblad van de Europese Unie C 435/17 BESLUIT VAN DE COMMISSIE van 14 november 2022 tot goedkeuring, namens de Europese Unie, van een wijziging van aanhangsel 1 van bijlage XIII bij de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds (2022/C 435/07) DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit 2012/735/EU van de Raad van 31 mei 2012 betreffende de ondertekening, namens de Unie, en de voorlopige toepassing van de Handelsovereenkomst tussen de Europese Unie en haar lidstaten, enerzijds, en Colombia en Peru, anderzijds ( 1 ) , en met name artikel 4, Gezien Besluit (EU) 2016/2369 van de Raad van 11 november 2016 betreffende de ondertekening namens de Unie en de voorlopige toepassing van het protocol van toetreding tot de handelsovereenkomst tussen de Europese Unie en haar lidstaten, enerzijds, en Colombia en Peru, anderzijds, om rekening te houden met de toetreding van Ecuador ( 2 ) , Overwegende hetgeen volgt: (1) De Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds (“de overeenkomst”) is nog niet in werking getreden. De overeenkomst wordt voor alle drie de staten voorlopig toegepast. (2) Artikel 209 van de overeenkomst voorziet echter in de mogelijkheid om nieuwe geografische aanduidingen toe te voegen aan aanhangsel 1 van bijlage XIII bij de overeenkomst nadat de bezwaarprocedure is afgerond en nadat de geografische aanduidingen zoals bedoeld in artikel 208 van de overeenkomst zijn onderzocht. (3) Colombia heeft bij de Unie een verzoek ingediend voor de toevoeging van een nieuwe geografische aanduiding aan aanhangsel 1 van bijlage XIII bij de overeenkomst. De Unie heeft de bezwaarprocedure en het onderzoek met betrekking tot één nieuwe geografische aanduiding van Colombia afgerond. (4) Peru heeft bij de Unie een verzoek ingediend voor de toevoeging van nieuwe geografische aanduidingen aan aanhangsel 1 van bijlage XIII bij de overeenkomst. De Unie heeft de bezwaarprocedure en het onderzoek met betrekking tot zes nieuwe geografische aanduidingen van Peru afgerond. (5) Ecuador heeft bij de Unie een verzoek ingediend voor de toevoeging van nieuwe geografische aanduidingen aan aanhangsel 1 van bijlage XIII bij de overeenkomst. De Unie heeft de bezwaarprocedure en het onderzoek met betrekking tot drie nieuwe geografische aanduidingen van Ecuador afgerond. (6) Volgens artikel 257, lid 2, van de overeenkomst is het Subcomité Intellectuele eigendom, dat door de partijen is opgericht overeenkomstig artikel 257, lid 1, van de overeenkomst, verantwoordelijk voor het beoordelen van de in artikel 209 van de overeenkomst bedoelde informatie en voor het voorstellen van wijzigingen van aanhangsel 1 van bijlage XIII betreffende geografische aanduidingen aan het Handelscomité, dat door de partijen is opgericht overeenkomstig artikel 12, lid 1, van de overeenkomst. (7) Op 20 oktober 2022 heeft het Subcomité Intellectuele eigendom de informatie met betrekking tot de nieuwe geografische aanduiding van Colombia, de zes nieuwe geografische aanduidingen van Peru en de drie nieuwe geografische aanduidingen van Ecuador beoordeeld en aan het Handelscomité voorgesteld om aanhangsel 1 van bijlage XIII bij de overeenkomst dienovereenkomstig te wijzigen. (8) In artikel 13, lid 1, punt d), van de overeenkomst is bepaald dat het Handelscomité verantwoordelijk is voor het beoordelen en het nemen van besluiten beoogd in de overeenkomst over elk onderwerp dat de krachtens de overeenkomst opgerichte gespecialiseerde organen naar hem doorverwijzen. (9) Op grond van artikel 14, lid 3, van de overeenkomst worden, in de gevallen als bedoeld in artikel 12, lid 4, van de overeenkomst, de besluiten vastgesteld door de EU en het desbetreffende overeenkomstsluitende Andesland en hebben die besluiten uitsluitend rechtsgevolgen voor die partijen. Aangezien deze zaken uitsluitend betrekking hebben op de bilaterale betrekkingen tussen de EU en Colombia, tussen de EU en Ecuador en tussen de EU en Peru, en zijn besproken in drie bilaterale vergaderingen van het Subcomité Intellectuele eigendom, zijn de bepalingen van artikel 12, lid 4, van toepassing. (10) Aanhangsel 1 van bijlage XIII bij de overeenkomst moet daarom worden gewijzigd en de wijzigingen moeten worden goedgekeurd namens de Unie, BESLUIT: Artikel 1 De wijzigingen van aanhangsel 1 van bijlage XIII bij de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds, die zijn vervat in de ontwerpbesluiten van het Handelscomité, worden hierbij namens de Unie goedgekeurd. De ontwerpbesluiten van het Handelscomité zijn opgenomen in de bijlagen bij dit besluit. Artikel 2 Het hoofd van de delegatie van de Unie in het Handelscomité is gemachtigd om de besluiten van dat comité namens de Unie goed te keuren. Artikel 3 Dit besluit wordt bekendgemaakt in het Publicatieblad van de Europese Unie . De besluiten van het Handelscomité worden na de vaststelling ervan bekendgemaakt in het Publicatieblad van de Europese Unie . Gedaan te Brussel, 14 november 2022. Voor de Commissie Janusz WOJCIECHOWSKI Lid van de Commissie ( 1 ) PB L 354 van 21.12.2012, blz. 1 . ( 2 ) PB L 356 van 24.12.2016, blz. 1 . BIJLAGE 1 BESLUIT Nr. 1/2022 VAN HET HANDELSCOMITÉ van […] 2022 tot wijziging van aanhangsel 1 van bijlage XIII bij de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds HET HANDELSCOMITÉ, Gezien de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds, en met name artikel 13, lid 1, punt d), Overwegende hetgeen volgt: (1) Op 21 november 2017 heeft Colombia bij de Unie een verzoek ingediend voor de toevoeging van een nieuwe geografische aanduiding aan aanhangsel 1 van bijlage XIII bij de overeenkomst uit hoofde van artikel 209 van de overeenkomst. De Unie heeft de bezwaarprocedure en het onderzoek met betrekking tot één nieuwe geografische aanduiding van Colombia afgerond. (2) Op 20 oktober 2022 heeft het Subcomité Intellectuele eigendom, op grond van artikel 257, lid 2, van de overeenkomst, tijdens een vergadering tussen de Unie en Colombia de informatie met betrekking tot de geografische aanduiding beoordeeld en aan het Handelscomité voorgesteld om aanhangsel 1 van bijlage XIII bij de overeenkomst te wijzigen. (3) Aanhangsel 1 van bijlage XIII bij de overeenkomst moet daarom worden gewijzigd. (4) Op grond van artikel 14, lid 3, van de handelsovereenkomst kan het besluit tot wijziging van aanhangsel 1 van bijlage XIII bij de overeenkomst worden aangenomen tijdens een vergadering van het Handelscomité tussen de Unie en Colombia, aangezien het uitsluitend betrekking heeft op de bilaterale betrekkingen tussen die partijen en de rechten en verplichtingen van de andere overeenkomstsluitende Andeslanden onverlet laat, BESLUIT: Artikel 1 In de tabel onder punt a), “Geografische aanduidingen van Colombia voor landbouwproducten en levensmiddelen, wijnen, gedistilleerde dranken en gearomatiseerde wijnen”, in aanhangsel 1 van bijlage XIII bij de overeenkomst, wordt de vermelding in de bijlage bij dit besluit toegevoegd. Artikel 2 Dit besluit, opgesteld in tweevoud, wordt ondertekend door de vertegenwoordigers van het Handelscomité die gemachtigd zijn de overeenkomst namens de partijen te wijzigen. Dit besluit wordt van toepassing op de datum waarop de laatste van deze handtekeningen wordt gezet. Dit besluit treedt in werking op de datum waarop het wordt vastgesteld. Gedaan te Voor het Handelscomité Hoofd van de delegatie van de EU Hoofd van de delegatie van Colombia BIJLAGE a) “Geografische aanduidingen van Colombia voor landbouwproducten en levensmiddelen, wijnen, gedistilleerde dranken en gearomatiseerde wijnen” BOCADILLO VELEÑO Vruchtenpasta BIJLAGE 2 BESLUIT Nr. 2/2022 VAN HET HANDELSCOMITÉ van […] 2022 tot wijziging van aanhangsel 1 van bijlage XIII bij de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds HET HANDELSCOMITÉ, Gezien de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds, en met name artikel 13, lid 1, punt d), Overwegende hetgeen volgt: (1) Op 31 oktober 2017 heeft Peru bij de Unie een verzoek ingediend voor de toevoeging van nieuwe geografische aanduidingen aan aanhangsel 1 van bijlage XIII bij de overeenkomst uit hoofde van artikel 209 van de overeenkomst. De Unie heeft de bezwaarprocedure en het onderzoek met betrekking tot zes nieuwe geografische aanduidingen van Peru afgerond. (2) Op 20 oktober 2022 heeft het Subcomité Intellectuele eigendom, op grond van artikel 257, lid 2, van de overeenkomst, tijdens een vergadering tussen de Unie en Peru de informatie met betrekking tot de geografische aanduidingen beoordeeld en aan het Handelscomité voorgesteld om aanhangsel 1 van bijlage XIII bij de overeenkomst dienovereenkomstig te wijzigen. (3) Aanhangsel 1 van bijlage XIII bij de overeenkomst moet daarom worden gewijzigd. (4) Op grond van artikel 14, lid 3, van de handelsovereenkomst kan het besluit tot wijziging van aanhangsel 1 van bijlage XIII bij de overeenkomst worden aangenomen tijdens een vergadering van het Handelscomité tussen de Unie en Peru, aangezien het uitsluitend betrekking heeft op de bilaterale betrekkingen tussen die partijen en de rechten en verplichtingen van de andere overeenkomstsluitende Andeslanden onverlet laat, BESLUIT: Artikel 1 In de tabel onder punt c), “Geografische aanduidingen van Peru voor landbouwproducten en levensmiddelen, wijnen, gedistilleerde dranken en gearomatiseerde wijnen”, in aanhangsel 1 van bijlage XIII bij de overeenkomst, worden de vermeldingen in de bijlage bij dit besluit toegevoegd. Artikel 2 Dit besluit, opgesteld in tweevoud, wordt ondertekend door de vertegenwoordigers van het Handelscomité die gemachtigd zijn de overeenkomst namens de partijen te wijzigen. Dit besluit wordt van toepassing op de datum waarop de laatste van deze handtekeningen wordt gezet. Dit besluit treedt in werking op de datum waarop het wordt vastgesteld. Gedaan te Voor het Handelscomité Hoofd van de delegatie van de EU Hoofd van de delegatie van Peru BIJLAGE c) “Geografische aanduidingen van Peru voor landbouwproducten en levensmiddelen, wijnen, gedistilleerde dranken en gearomatiseerde wijnen” ACEITUNA DE TACNA Olijven CACAO AMAZONAS PERÚ Cacao CAFÉ MACHU PICCHU - HUADQUIÑA Koffie CAFÉ VILLA RICA Koffie LOCHE DE LAMBAYEQUE Fruit MACA JUNÍN-PASCO Plantaardig product BIJLAGE 3 BESLUIT Nr. 3/2022 VAN HET HANDELSCOMITÉ van […] 2022 tot wijziging van aanhangsel 1 van bijlage XIII bij de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds HET HANDELSCOMITÉ, Gezien de Handelsovereenkomst tussen de Europese Unie en haar lidstaten, enerzijds, en Colombia, Ecuador en Peru, anderzijds, en met name artikel 13, lid 1, punt d), Overwegende hetgeen volgt: (1) Op 28 november 2018 heeft Ecuador bij de Unie een verzoek ingediend voor de toevoeging van nieuwe geografische aanduidingen aan aanhangsel 1 van bijlage XIII bij de overeenkomst uit hoofde van artikel 209 van de overeenkomst. De Unie heeft de bezwaarprocedure en het onderzoek met betrekking tot drie nieuwe geografische aanduidingen van Ecuador afgerond. (2) Op 20 oktober 2022 heeft het Subcomité Intellectuele eigendom, op grond van artikel 257, lid 2, van de overeenkomst, tijdens een vergadering tussen de Unie en Ecuador de informatie met betrekking tot de geografische aanduidingen beoordeeld en aan het Handelscomité voorgesteld om aanhangsel 1 van bijlage XIII bij de overeenkomst dienovereenkomstig te wijzigen. (3) Aanhangsel 1 van bijlage XIII bij de overeenkomst moet daarom worden gewijzigd. (4) Op grond van artikel 14, lid 3, van de handelsovereenkomst kan het besluit tot wijziging van aanhangsel 1 van bijlage XIII bij de overeenkomst worden aangenomen tijdens een vergadering van het Handelscomité tussen de Unie en Ecuador, aangezien het uitsluitend betrekking heeft op de bilaterale betrekkingen tussen die partijen en de rechten en verplichtingen van de andere overeenkomstsluitende Andeslanden onverlet laat, BESLUIT: Artikel 1 In de tabel onder punt d), “Geografische aanduidingen van Ecuador voor landbouwproducten en levensmiddelen, wijnen, gedistilleerde dranken en gearomatiseerde wijnen”, in aanhangsel 1 van bijlage XIII bij de overeenkomst, worden de vermeldingen in de bijlage bij dit besluit toegevoegd. Artikel 2 Dit besluit, opgesteld in tweevoud, wordt ondertekend door de vertegenwoordigers van het Handelscomité die gemachtigd zijn de overeenkomst namens de partijen te wijzigen. Dit besluit wordt van toepassing op de datum waarop de laatste van deze handtekeningen wordt gezet. Dit besluit treedt in werking op de datum waarop het wordt vastgesteld. Gedaan te Voor het Handelscomité Hoofd van de delegatie van de EU Hoofd van de delegatie van Ecuador BIJLAGE d) “Geografische aanduidingen van Ecuador voor landbouwproducten en levensmiddelen, wijnen, gedistilleerde dranken en gearomatiseerde wijnen” CAFÉ DE GALAPAGOS Koffie MANÍ DE TRANSKUTUKÚ Pinda PITAHAYA AMAZÓNICA DE PALORA Fruit",
  "source": "EUR LEX"
}