{
  "url": "http://www.w3.org/1999/xhtml\"><!--",
  "content": "L_2014355NL.01000801.xml 12.12.2014 NL Publicatieblad van de Europese Unie L 355/8 UITVOERINGSVERORDENING (EU) Nr. 1318/2014 VAN DE COMMISSIE van 11 december 2014 houdende wijziging van Verordening (EG) nr. 474/2006 tot opstelling van de communautaire lijst van luchtvaartmaatschappijen waaraan een exploitatieverbod is opgelegd in de Gemeenschap (Voor de EER relevante tekst) DE EUROPESE COMMISSIE Gezien het Verdrag betreffende de werking van de Europese Unie, Gezien Verordening (EG) nr. 2111/2005 van het Europees Parlement en de Raad van 14 december 2005 betreffende de vaststelling van een communautaire lijst van luchtvaartmaatschappijen waaraan een exploitatieverbod binnen de Gemeenschap is opgelegd en het informeren van reizigers over de identiteit van de exploiterende luchtvaartmaatschappij, en tot intrekking van artikel 9 van Richtlijn 2004/36/EG ( 1 ) , en met name artikel 4, lid 2, Overwegende hetgeen volgt: (1) Bij Verordening (EG) nr. 474/2006 van de Commissie ( 2 ) is de in hoofdstuk II van Verordening (EG) nr. 2111/2005 bedoelde communautaire lijst opgesteld van luchtvaartmaatschappijen waaraan een exploitatieverbod is opgelegd in de Unie. (2) Overeenkomstig artikel 4, lid 3, van Verordening (EG) nr. 2111/2005 hebben een aantal lidstaten en het Europees Agentschap voor de veiligheid van de luchtvaart (het „EASA”) de Commissie in kennis gesteld van informatie die van belang is voor de actualisering van die lijst. Ook bepaalde derde landen hebben relevante informatie meegedeeld. De communautaire lijst moet op basis daarvan worden bijgewerkt. (3) De Commissie heeft alle betrokken luchtvaartmaatschappijen rechtstreeks of via de autoriteiten die verantwoordelijk zijn voor het toezicht op de naleving van de regelgeving door die maatschappijen, in kennis gesteld van de essentiële feiten en overwegingen die aan de basis liggen van haar beslissing om aan deze luchtvaartmaatschappijen een exploitatieverbod op te leggen in de Unie of om de voorwaarden te wijzigen van een exploitatieverbod voor een luchtvaartmaatschappij op de communautaire lijst. (4) De Commissie gaf de betrokken luchtvaartmaatschappijen de gelegenheid om de door de lidstaten ingediende documenten te raadplegen, om schriftelijke opmerkingen in te dienen en om een mondelinge uiteenzetting te geven aan de Commissie en aan het bij Verordening (EEG) nr. 3922/1991 van de Raad ( 3 ) opgerichte comité (het „Comité inzake veiligheid van de luchtvaart”). (5) Het Comité inzake veiligheid van de luchtvaart heeft van de Commissie updates ontvangen over het gezamenlijk overleg dat in het kader van Verordening (EG) nr. 2111/2005 en Uitvoeringsverordening (EG) nr. 473/2006 van de Commissie ( 4 ) aan de gang is met de bevoegde autoriteiten en luchtvaartmaatschappijen van de volgende staten: Angola, Botswana, Georgië, de Republiek Guinea, India, Indonesië, Kazachstan, Kirgizië, Libanon, Libië, Madagaskar, de Islamitische Republiek Mauritanië, Mozambique, Nepal, de Filipijnen, São Tomé en Príncipe, Sudan en Zambia. Het Comité inzake veiligheid van de luchtvaart heeft ook informatie van de Commissie ontvangen over Afghanistan, Ghana, Iran en Noord-Korea. Het Comité inzake veiligheid van de luchtvaart heeft van de Commissie ook updates ontvangen over het technisch overleg met de Russische Federatie. (6) Het EASA heeft aan het Comité inzake veiligheid van de luchtvaart uiteenzettingen gegeven over de resultaten van de analyse van de auditverslagen die de Internationale Burgerluchtvaartorganisatie (ICAO) heeft uitgevoerd in het kader van haar uitgebreide Universal Safety Oversight Audit Programme (USOAP). De lidstaten werden verzocht prioriteit te geven aan platforminspecties van luchtvaartmaatschappijen die geregistreerd zijn in landen waarvoor de ICAO Significant Safety Concerns (SSC's) heeft vastgesteld of waarvoor het EASA heeft geconcludeerd dat het systeem voor toezicht op de veiligheid belangrijke tekortkomingen vertoont. In aanvulling op het overleg van de Commissie in het kader van Verordening (EG) nr. 2111/2005 maakt de prioriteit die wordt gegeven aan platforminspecties het mogelijk om verdere informatie te verkrijgen over de veiligheidsprestaties van de in die landen geregistreerde luchtvaartmaatschappijen. (7) Het Comité inzake veiligheid van de luchtvaart heeft geluisterd naar uiteenzettingen van het EASA over de resultaten van de analyse van platforminspecties die zijn uitgevoerd in het kader van het SAFA-programma (Safety Assessment of Foreign Aircraft programme), overeenkomstig Verordening (EG) nr. 965/2012 van de Commissie ( 5 ) . (8) Het EASA heeft aan het Comité inzake veiligheid van de luchtvaart ook uiteenzettingen gegeven over de projecten voor technische bijstand die het heeft uitgevoerd in landen waartegen maatregelen zijn genomen of die onder toezicht staan op grond van Verordening (EG) nr. 2111/2005. Het Comité is in kennis gesteld van de plannen van het EASA en verzoeken om verdere technische bijstand en samenwerking, teneinde de administratieve en technische capaciteiten van burgerluchtvaartautoriteiten te verbeteren, zodat kan worden geholpen bij het oplossen van alle gevallen van niet-naleving van toepasselijke internationale normen. De lidstaten werden ook verzocht om op bilaterale basis antwoord te geven op deze verzoeken, in overleg met de Commissie en het EASA. Bij deze gelegenheid heeft de Commissie benadrukt dat het nuttig is aan de internationale luchtvaartgemeenschap informatie te verstrekken, met name via de SCAN-databank van de ICAO, over technische bijstand die de Unie en haar lidstaten verlenen om de veiligheid van de luchtvaart in de wereld te verbeteren. Het Comité inzake veiligheid van de luchtvaart heeft ook geluisterd naar een presentatie van Eurocontrol; (9) tijdens die presentatie werd een stand van zaken gegeven met betrekking tot de SAFA-waarschuwingsfunctie en de actuele statistieken voor waarschuwingsberichten voor luchtvaartmaatschappijen waaraan een exploitatieverbod is opgelegd. Luchtvaartmaatschappijen uit de Unie (10) Verscheidene lidstaten hebben handhavingsmaatregelen genomen op basis van een EASA-analyse van de resultaten van platforminspecties van luchtvaartuigen van luchtvaartmaatschappijen uit de EU, van normalisatie-inspecties van de EASA of van specifieke inspecties en audits door nationale luchtvaartautoriteiten. Zij hebben de Commissie en het Comité inzake veiligheid van de luchtvaart in kennis gesteld van deze maatregelen. Griekenland heeft meegedeeld dat de Griekse burgerluchtvaartautoriteit inspecties van Gain Jet Aviation en Skygreece Airlines heeft uitgevoerd. Tijdens deze aanvullende inspecties werden geen grote problemen vastgesteld. (11) De lidstaten hebben herhaald dat zij bereid zijn de nodige maatregelen te treffen als uit relevante veiligheidsinformatie blijkt dat er een veiligheidsrisico dreigt ten gevolge van de niet-naleving van de passende veiligheidsnormen door luchtvaartmaatschappijen uit de Unie. Luchtvaartmaatschappijen uit Angola (12) Bij Uitvoeringsverordening (EG) nr. 474/2006, zoals gewijzigd bij Verordening (EU) nr. 1197/2011 van de Commissie ( 6 ) , heeft de in Angola gecertificeerde luchtvaartmaatschappij TAAG Angolan Airlines toestemming gekregen om vluchten in de Unie uit te voeren met vier luchtvaartuigen van het type Boeing 737-700 met registratiekentekens D2-TBF, D2-TBG, D2-TBH en D2- TBJ, drie luchtvaartuigen van het type Boeing 777-200 met registratiekentekens D2-TED, D2-TEE en D2-TEF en twee luchtvaartuigen van het type Boeing 777-300 met registratiekentekens D2-TEG en D2-TEH. (13) TAAG Angolan Airlines heeft op 21 november 2014 via de bevoegde autoriteiten van Angola (de INAVIC) een verzoek ingediend om een nieuw luchtvaartuig van het type Boeing 777-300 toe te voegen aan bijlage bij Verordening (EG) nr. 474/2006. Het is echter nog steeds moeilijk om contact met de INAVIC en met TAAG Angolan Airlines te leggen en te onderhouden. Hetzelfde geldt voor de contacten tussen de INAVIC en de ICAO, hetgeen in het recente verleden heeft geleid tot een aantal schrappingen van geplande ICAO-audits. Dit wijst op interne communicatieproblemen bij TAAG Angolan Airlines en de INAVIC en op problemen met hun onderlinge communicatie, waardoor moeilijk valt te beoordelen of het verzoek van TAAG Angolan Airlines veiligheidsrisico's inhoudt. De Commissie is dan ook van oordeel dat de meest aangewezen werkwijze nu is om zowel de INAVIC als TAAG Angolan Airlines te verzoeken in de toekomst volledig samen te werken met de Commissie teneinde alle aspecten van de huidige veiligheidssituatie grondig te bestuderen, ook wat de toevoeging van nieuwe luchtvaartuigen aan de vloot van TAAG Angolan Airlines betreft. (14) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen door extra luchtvaartuigen die door TAAG Angolan Airlines worden geëxploiteerd in deze lijst op te nemen. (15) De lidstaten zullen de effectieve naleving van de relevante veiligheidsnormen door TAAG Angolan Airlines blijven controleren door bij platforminspecties prioriteit te geven aan luchtvaartuigen van deze luchtvaartmaatschappij, overeenkomstig Verordening (EU) nr. 965/2012. Luchtvaartmaatschappijen uit Botswana (16) De ICAO heeft in april 2013 een gecoördineerde valideringsmissie (ICAO Coordinated Validation Mission, ICVM) uitgevoerd in Botswana. De resultaten van die ICVM waren gedeeltelijk positief: de effectieve tenuitvoerlegging is verbeterd. Er was echter ook een negatief resultaat: er werden namelijk twee SSC's vastgesteld. Bovendien hebben sinds 2010 twee ongevallen plaatsgevonden met luchtvaartuigen die zijn geregistreerd in Botswana. (17) Op basis van de beschikbare informatie, het feit dat de normen en aanbevolen praktijken van de ICAO op dit ogenblik niet effectief worden toegepast, de twee SSC's, de twee ongevallen en de onregelmatige communicatie tussen de Commissie en de burgerluchtvaartautoriteit van Botswana („de CAAB”) heeft de Commissie in een brief van 8 juli 2014 aan de CAAB informatie gevraagd over luchtvaartmaatschappijen die gecertificeerd zijn in Botswana. (18) De CAAB heeft op 3 oktober 2014 geantwoord en de gevraagde informatie verstrekt teneinde aan te tonen dat het land de normen en aanbevolen praktijken van de ICAO effectief toepast en werkt aan een oplossing voor de twee SSC's. (19) Deze informatie wijst erop dat de CAAB wenst dat de ICAO een nieuwe ICVM uitvoert voor het einde van dit jaar, teneinde na te gaan of de genomen corrigerende acties volstaan om de twee SSC's op te lossen. (20) Uit de beoordeling van de verstrekte informatie blijkt voorts ook dat alle luchtvaartmaatschappijen zijn gehercertificeerd en op dezelfde datum een nieuw Air Operator Certificate (AOC) hebben gekregen. Dit zal leiden tot een piek in de werkbelasting van de CAAB telkens wanneer deze AOC's moeten worden verlengd. De CAAB heeft een programma voor het veiligheidstoezicht op deze luchtvaartmaatschappijen opgesteld, maar de toepassing van dit programma heeft vertraging opgelopen. Tijdens de toezichtsactiviteiten wordt slechts een beperkt aantal bevindingen geregistreerd, en ten gevolge daarvan kan moeilijk worden bepaald of de CAAB in staat is ontluikende veiligheidsproblemen op te lossen. Om deze vragen te kunnen beantwoorden, zal de Commissie aanvullende informatie vragen en zal de CAAB door de Commissie worden uitgenodigd op een technische vergadering, teneinde alle verdere punten met betrekking tot het veiligheidstoezicht in Botswana te bespreken. (21) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om luchtvaartmaatschappijen uit Botswana op te nemen in de communautaire lijst van luchtvaartmaatschappijen waaraan een exploitatieverbod is opgelegd in de Unie. Luchtvaartmaatschappijen uit Georgië (22) Het overleg met de bevoegde autoriteiten van Georgië („de GCAA”) wordt voortgezet met als doel toezicht te houden op de tenuitvoerlegging door de GCAA van het correctieve actieplan dat is opgesteld naar aanleiding van het SSC dat is vastgesteld tijdens de ICAO Comprehensive System Audit („CSA”) van Georgië in oktober 2013. (23) Op basis van de door de GCAA verstrekte informatie met betrekking tot de maatregelen die de GCAA heeft genomen om het SSC te laten opheffen, achtte de Commissie het niet nodig om de GCAA te vragen voor het Comité inzake veiligheid van de luchtvaart te verschijnen. De Commissie heeft bij het Comité inzake veiligheid van de luchtvaart verslag uitgebracht over de tenuitvoerlegging van het correctieve actieplan van de GCAA. (24) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om luchtvaartmaatschappijen uit Georgië op te nemen in de communautaire lijst van luchtvaartmaatschappijen waaraan een exploitatieverbod is opgelegd in de Unie. Luchtvaartmaatschappijen uit de Republiek Guinee (25) Zoals overeengekomen tijdens de vergadering die in januari 2013 in Brussel plaatsvond, hebben de bevoegde autoriteiten van de Republiek Guinee (de DNAC) op gezette tijden informatie verstrekt over de lopende tenuitvoerlegging van het corrigerende actieplan dat in december 2012 door de ICAO is goedgekeurd, alsmede over alle activiteiten die er verband mee houden. (26) In het meest recente voortgangsverslag van 21 oktober 2014 zijn de activiteiten en ontwikkelingen met betrekking tot de tenuitvoerlegging van het correctieve actieplan in detail uiteengezet. De opleiding van personeel wordt voortgezet teneinde de toezichtscapaciteit verder te versterken, met name op de gebieden luchtwaardigheid en vluchtuitvoering. De DNAC is blijven werken aan een oplossing voor de resterende USOAP-bevindingen in termen van de bijbehorende protocolvragen, via het online-instrument CMA (Continuous Monitoring Approach) van de ICAO. Tussen begin augustus en eind september 2014 heeft de ICAO aan de hand van een verificatie op afstand een off-site-validering uitgevoerd van de protocolvragen. Hieruit bleek dat er sprake was van lichte verbetering bij de effectieve tenuitvoerlegging van de acht kritieke elementen. (27) Er is een wetgevingsinitiatief in voorbereiding om de DNAC om te vormen tot een onafhankelijke burgerluchtvaartautoriteit die financieel en operationeel zelfstandig is en over een eigen managementstructuur beschikt. Naar verwachting zal de burgerluchtvaartautoriteit van Guinee (de ACAC) tegen januari 2015 worden opgericht, volledig in overeenstemming met de ICAO-voorschriften. (28) Alle bestaande AOC's zijn einde maart 2013 opgeschort. De volledige hercertificering volgens de regels van de ICAO (in vijf fasen) van de nationale luchtvaartmaatschappij PROBIZ Guinée , met één luchtvaartuig van het type BE90, is nog steeds aan de gang, met de hulp en steun van een specifieke CAFAC/BAGASOO-missie (African Civil Aviation Conference/Banjul Accord Group Aviation Safety Oversight Organisation); tegelijk volgen inspecteurs van de DNAC een on-the-job-opleiding met betrekking tot dit hele proces. Twee andere luchtvaartmaatschappijen — Eagle Air Guinée en Sahel Aviation Service Guinée — zijn eveneens begonnen met het certificeringsproces. De DNAC, met de steun van het regionale kantoor van de ICAO in Dakar, verwacht het certificeringsproces van deze drie luchtvaartmaatschappijen tegen eind 2014 te voltooien. (29) De DNAC heeft een ICVM (gecoördineerde valideringsmissie) aangevraagd om de vooruitgang bij de tenuitvoerlegging van het correctief actieplan te valideren. De ICAO was oorspronkelijk voornemens deze missie uit te voeren in mei 2014. Wijzigingen in het senior management van het ministerie van vervoer hebben echter tot vertraging geleid; de missie was voorlopig gepland voor de tweede helft van september 2014. De ICVM en de bijstandsmissie van de ICAO, die oorspronkelijk gepland was voor juli 2014, zijn nu echter voor onbeperkte tijd uitgesteld wegens de uitbraak van Ebola. (30) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit de Republiek Guinee betreft. (31) Als uit relevante veiligheidsinformatie zou blijken dat ten gevolge van het niet-naleven van internationale veiligheidsnormen acute veiligheidsrisico's ontstaan, kan de Commissie genoodzaakt zijn actie te ondernemen overeenkomstig Verordening (EG) nr. 2111/2005. Luchtvaartmaatschappijen uit India (32) Op 7 november 2014 heeft in Brussel een technische vergadering plaatsgevonden tussen de Commissie, het EASA en hoge vertegenwoordigers van het Indiase directoraat-generaal voor de burgerluchtvaart (het DGCA). De vergadering had betrekking op de naleving van internationale veiligheidsnormen door India en de toezichtverplichtingen van India, inclusief het besluit van de Federal Aviation Administration (FAA) van de Verenigde Staten om India van nalevingscategorie 1 naar 2 te verlagen wegens de tekortkomingen die zijn vastgesteld tijdens een IASA-audit (International Aviation Safety Assessment). Het DGCA heeft nadere informatie verstrekt met betrekking tot de status van zijn correctieve actieplan dat is opgesteld om een oplossing te vinden voor de hangende kwesties die zijn vastgesteld als gevolg van de categorieverlaging door de FAA. Het DGCA heeft herhaald dat het maatregelen heeft genomen om de meeste FAA-bevindingen te verhelpen en dat het een gestructureerd actieplan heeft opgesteld voor de resterende punten van bezorgdheid. Voorts heeft het DGCA in de technische vergadering ook informatie verstrekt met betrekking tot de kwestie van duurzaamheid en de aan de gang zijnde verbeteringen op dit gebied. (33) Tijdens die technische vergadering heeft het DGCA zich er ook toe verbonden volledig mee te werken aan de veiligheidsdialoog met de Commissie, onder meer via extra vergadering als en wanneer dit noodzakelijk wordt geacht door de Commissie. Het DGCA heeft zich er ook toe verbonden alle veiligheidsrelevante informatie aan de Commissie te verstrekken in het kader van het officiële overleg met de autoriteiten die verantwoordelijk zijn voor het regelgevend toezicht op de luchtvaartmaatschappijen die in India zijn gecertificeerd, overeenkomstig het bepaalde in artikel 3, lid 2, van Verordening (EG) nr. 473/2006 van de Commissie. (34) Op basis van de informatie die tijdens de technische vergadering van 7 november 2014 is verstrekt en de verbintenis die de DGCA tijdens die vergadering is aangegaan, acht de Commissie het in dit stadium niet nodig om exploitatiebeperkingen op te leggen aan luchtvaartmaatschappijen uit India. (35) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit India betreft. (36) De lidstaten zullen de effectieve naleving van de relevante veiligheidsnormen blijven controleren door bij platforminspecties prioriteit te geven aan luchtvaartuigen van Indiase luchtvaartmaatschappijen, overeenkomstig Verordening (EU) nr. 965/2012. Luchtvaartmaatschappijen uit Indonesië (37) Er is verder overleg gepleegd met de bevoegde autoriteiten van Indonesië (de DGCA) om na te gaan of zij vooruitgang boeken bij het waarborgen van het veiligheidstoezicht op alle in Indonesië geregistreerde luchtvaartmaatschappijen, in overeenstemming met de internationale veiligheidsnormen. (38) De inspanningen van de DGCA om een luchtvaartsysteem tot stand te brengen dat volledig voldoet aan de ICAO-normen, worden erkend. Bovendien werd nota genomen van de transparantie die de DGCA aan de dag heeft gelegd en van de bereidheid om informatie uit te wisselen. (39) De ICAO heeft in de periode van 5 tot 14 mei 2014 een CSA uitgevoerd. Het eindverslag van deze audit was beschikbaar op 18 november 2014 en uit de resultaten blijkt dat het systeem voor toezicht op de veiligheid in Indonesië nog altijd sterk moet worden verbeterd. De DGCA heeft een correctief actieplan voorgesteld aan de ICAO, teneinde de bevindingen van deze audit te verhelpen. (40) In september 2014 heeft het National Transportation Safety Committee van Indonesië zijn eindverslag gepubliceerd over het ongeval met een toestel van Lion Air op 13 april 2013 in Bali. Dit uitgebreide verslag bevat een analyse van het ongeval en veiligheidsaanbevelingen, onder meer aan de luchtvaartmaatschappij en de DGCA. (41) Er zijn op dit ogenblik echter geen objectieve en sluitende bewijzen dat het correctieve actieplan en de veiligheidsaanbevelingen op passende wijze ten uitvoer worden gelegd. (42) In een brief van 20 oktober 2014 heeft de DGCA de Commissie meegedeeld dat sinds de laatste actualisering vier nieuwe luchtvaartmaatschappijen zijn gecertificeerd: op 15 augustus 2014 is het AOC nr. 121-042 afgegeven aan PT. MY INDO Airlines , op 28 augustus 2014 is het AOC nr. 121-054 afgegeven aan PT Indonesia Air Asia Extra , op 28 februari 2014 is het AOC nr. 135-052 afgegeven aan PT. Elang Lintas Indonesia en op 12 maart 2014 is het AOC nr. 135-053 afgegeven aan PT. Elang Nusantara Air . De DGCA heeft echter niet aangetoond dat het veiligheidstoezicht op deze luchtvaartmaatschappijen overeenkomstig de internationale veiligheidsnormen plaatsvindt. (43) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde deze vier luchtvaartmaatschappijen op te nemen in bijlage A bij Verordening (EG) nr. 474/2006. Luchtvaartmaatschappijen uit Kazachstan (44) Er is verder overleg gepleegd met de bevoegde autoriteiten van Kazachstan (de CAC) om na te gaan of zij vooruitgang boeken bij het waarborgen van het veiligheidstoezicht op alle in Kazachstan geregistreerde luchtvaartmaatschappijen, in overeenstemming met de internationale luchtvaartveiligheidsnormen. (45) De CAC heeft de Commissie informatie verstrekt over ontwikkelingen met betrekking tot de ICVM die van 27 mei tot 4 juni 2014 heeft plaatsgevonden in Kazachstan, inclusief een stand van zaken met betrekking tot de twee SSC's die in 2009 door de ICAO zijn opgesteld. De CAC heeft met name aangegeven dat één SSC met betrekking tot de afgifte van luchtwaardigheidscertificaten van luchtvaartuigen was verholpen, en dat een tweede met betrekking tot het certificeringsproces voor de afgifte van AOC's nog van kracht was. (46) Ook Air Astana heeft zijn regelmatige update ingediend met betrekking tot veiligheidsgerelateerde ontwikkelingen binnen deze luchtvaartmaatschappij, met name aangaande recente veranderingen in de vloot waarmee momenteel vluchten mogen worden uitgevoerd in de Unie. De meeste toevoegingen aan de vloot zijn nieuwe vliegtuigen die op basis van een financiële leasing worden gehuurd. Er is ook een zekere toename in het huidige en geplande niveau van vluchtuitvoeringen. (47) Op grond van de beschikbare informatie over het systeem voor veiligheidstoezicht in Kazachstan wordt geoordeeld dat de Kazachstaanse luchtvaartautoriteiten te maken hebben met een tekort aan voldoende opgeleide en ervaren inspecteurs om de certificering van AOC's en speciale vergunningen in goede banen te leiden, en dat zij op dit ogenblik niet kunnen garanderen dat permanent toezicht wordt gehouden op het gebied vluchtuitvoering. De Kazachstaanse autoriteiten worden dan ook sterk aangemoedigd om meer inspanningen te leveren om overeenstemming te bereiken met de internationale veiligheidsnormen. (48) De Commissie en het EASA zijn voornemens van nabij toezicht te houden op de vooruitgang die de CAC boekt bij het indienstnemen, behouden en kwalificeren van zijn instructeurs en op de stappen die de CAC heeft genomen om het correctieve actieplan met betrekking tot het resterende SSC ten uitvoer te leggen. (49) Op 29 september 2014 heeft de Commissie aan de CAC geactualiseerde informatie gevraagd over luchtvaartmaatschappijen die onder toezicht van de CAC staan, met name informatie met betrekking tot de intrekking van AOC's. In zijn antwoord heeft de CAC de Commissie informatie verstrekt over de werkelijke AOC's die in Kazachstan zijn afgegeven en bewijzen ingediend van de intrekking van drie AOC's, namelijk die van Jet One, Luk Aero en Air Trust Aircompany . (50) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde Jet One, Luk Aero en Air Trust Aircompany te schrappen uit bijlage A bij Verordening (EG) nr. 474/2006. (51) De lidstaten zullen de effectieve naleving van de relevante veiligheidsnormen controleren door bij platforminspecties prioriteit te geven aan luchtvaartuigen van Air Astana , overeenkomstig Verordening (EU) nr. 965/2012. Luchtvaartmaatschappijen uit Kirgizië (52) In zijn brieven van 18 oktober 2014 en 13 november 2014 heeft de bevoegde autoriteit van Kirgizië (de KG CAA) geactualiseerde informatie verstrekt over de luchtvaartmaatschappijen die in dat land zijn gecertificeerd en waaraan op dit ogenblik een exploitatieverbod in de Unie is opgelegd. Volgens deze brieven en de bijgaande documenten heeft de DG CAA de AOC's van vier luchtvaartmaatschappijen, namelijk Kyrgyz Airlines , SAEMES, Supreme Aviation en Click Airways , opgeschort en het AOC van Kyrgyz Trans Avia ingetrokken. Volgens de wetgeving van Kirgizië staat de opschorting van een AOC gelijk aan de intrekking ervan als de houder van het opgeschorte certificaat niet binnen drie maanden na de opschorting een aanvraag heeft ingediend voor een certificeringsprocedure. Kyrgyz Airlines, SAEMES, Supreme Aviation en Click Airways hebben na de opschorting van hun AOC geen aanvraag ingediend voor een certificering. Hun AOC's mogen dan ook als ingetrokken worden beschouwd. (53) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde Kyrgyz Airlines , SAEMES, Supreme Aviation , Click Airways en Kyrgyz Trans Avia te schrappen uit bijlage A bij Verordening (EG) nr. 474/2006. Luchtvaartmaatschappijen uit Libanon (54) Het overleg met de bevoegde autoriteiten van Libanon (de DGCA Libanon) is voortgezet teneinde te bevestigen dat Libanon werkt aan een oplossing voor de tekortkomingen die door de ICAO zijn vastgesteld tijdens de ICVM die van 5 tot en met 11 december 2012 plaatsvond in Libanon. De DGCA Libanon heeft een correctief actieplan opgesteld en is bezig met de uitvoering van deze acties, met name wat betreft het SSC met betrekking tot de certificering van luchtvaartmaatschappijen in Libanon. (55) Tijdens een technische vergadering op 14 juli 2014 heeft de DGCA Libanon informatie verstrekt over de veranderingen in zijn management, de aanstelling van nieuw personeel door de DGCA Libanon en personeel dat gedetacheerd is door Middle East Airlines, een betere identificatie van de oorzaken van het SSC en het bewustzijn op politiek niveau met betrekking tot de verbeteringen die moeten plaatsvinden in Libanon. De DGCA Libanon heeft de volledige lijst van actuele AOC's in Libanon verstrekt, alsook informatie met betrekking tot de vernieuwing van het AOC van twee luchtvaartmaatschappijen. (56) De DGCA Libanon heeft de Commissie meegedeeld dat het verslag over de oplossing van het SSC naar de ICAO was verzonden. Deze corrigerende maatregelen dienen echter nog te worden gecontroleerd. (57) Op 14 en 15 oktober 2014 heeft de Commissie een informeel bezoek gebracht aan de DGCA Libanon. Tijdens dit bezoek heeft Libanon de aandacht gevestigd op de vooruitgang die de DGCA sinds juli 2014 heeft geboekt; deze vooruitgang is met name toe te schrijven aan goede communicatie met de Unie. Libanon neemt het door de Internationale Burgerluchtvaartorganisatie opgestelde SSC ernstig en heeft alle AOC's gecontroleerd. De DGCA Libanon heeft benadrukt dat het directoraat-generaal voor de burgerluchtvaart nu volledig gemachtigd is om toezicht te houden op alle veiligheidsaspecten van alle luchtvaartmaatschappijen, ook al is er nog geen autonome bugerluchtvaartautoriteit die over voldoende middelen beschikt. Libanon heeft op 9 november 2014 aanvullende informatie verstrekt over zijn actieplan inzake luchtvaartveiligheid, inclusief plannen voor de verdere ontwikkeling van een autonome burgerluchtvaartautoriteit. (58) Op basis van het bovenstaande zal het overleg met de Libanese autoriteiten worden voortgezet overeenkomstig artikel 3, lid 2, van Verordening (EG) nr. 473/2006. (59) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit de Islamitische Republiek Mauritanië betreft. (60) Als uit relevante veiligheidsinformatie zou blijken dat ten gevolge van het niet-naleven van internationale veiligheidsnormen acute veiligheidsrisico's ontstaan, kan de Commissie genoodzaakt zijn verdere actie te ondernemen overeenkomstig Verordening (EG) nr. 2111/2005. Luchtvaartmaatschappijen uit Libië (61) In april 2012 hebben de bevoegde autoriteiten van Libië (de LYCAA) ermee ingestemd om alle in Libië gecertificeerde luchtvaartmaatschappijen te verbieden vluchten uit te voeren in de Unie. Het was de bedoeling om de LYCAA tijd te geven om die luchtvaartmaatschappijen opnieuw te certificeren en om voldoende toezichtscapaciteit op te bouwen om te garanderen dat de internationale veiligheidsnormen worden nageleefd. (62) De Commissie heeft toegezien op de doeltreffendheid van deze beperkingen. De Commissie heeft eveneens regelmatig overleg gepleegd met de LYCAA over de vorderingen bij de hervorming van het systeem voor de veiligheid van de burgerluchtvaart. (63) Tot maart 2014 werd enige vooruitgang geboekt, zowel op het niveau van de LYCAA als op het niveau van de grote luchtvaartmaatschappijen Libyan Airlines en Afriqiyah Airways . De certificering van deze luchtvaartmaatschappijen nam echter veel meer tijd in beslag dan verwacht. (64) Zoals de Commissie in april 2014 heeft verklaard ( 7 ) , moet — alvorens de LYCAA een vergunning aan zijn luchtvaartmaatschappijen mag geven om vluchten uit te voeren in de Unie — tot tevredenheid van de Commissie worden aangetoond dat het hercertificeringsproces effectief is voltooid en dat op duurzame wijze permanent toezicht wordt gehouden overeenkomstig de ICAO-normen. (65) De veiligheidssituatie in Libië is echter sterk verslechterd in de loop van juni en juli 2014, met name na de uitbraak van geweld op en rond de internationale luchthaven van Tripoli. De veiligheidssituatie is nog steeds onstabiel. Het geweld heeft geleid tot zware vernielingen en schade aan gebouwen, infrastructuur en luchtvaartuigen op de grond op de internationale luchthaven van Tripoli, waardoor zowel de luchthaven als het lokale luchtruim onbruikbaar zijn geworden. (66) Aangezien het na het geweld en door het gebrek aan een stabiele en effectieve regering onduidelijk is of de LYCAA in staat is voldoende toezicht te houden op zijn luchtvaartmaatschappijen, heeft de Commissie er niet meer het nodige vertrouwen in dat de LYCAA nog de autoriteit heeft om Libische luchtvaartmaatschappij te verbieden om vluchten in de Unie uit te voeren. De Commissie er ook niet van overtuigd dat de LYCAA in staat is zijn internationale verplichtingen met betrekking tot veiligheidstoezicht op de luchtvaartmaatschappijen na te komen. De Commissie is voorts ook bezorgd over het grote aantal vliegtuigen die beschadigd werden tijdens het geweld en vraagt zich af of voldoende onderzocht is of ze nog luchtwaardig zijn. (67) Uit een mondelinge uiteenzetting die de LYCAA op 25 november 2014 aan de Commissie en het Comité inzake veiligheid van de luchtvaart heeft gegeven over zijn acties om de luchtvaartveiligheid in Libië te garanderen, blijkt dat, ondanks de inspanningen die de LYCAA heeft ondernomen, er nog steeds grote bezorgdheid heerst over acute veiligheidsrisico's die onvoldoende onder controle zijn. Deze bezorgdheid wordt nog vergroot door de huidige instabiliteit. (68) Aangezien het onduidelijk is of de LYCAA op passende wijze toezicht kan houden op de Libische luchtvaartmaatschappijen en dreigende veiligheidsrisico's onder controle kan houden, wordt geoordeeld dat de LYCAA zijn internationale verplichtingen met betrekking tot de veiligheid van de luchtvaart niet kan nakomen. (69) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat alle in Libië gecertificeerde luchtvaartmaatschappijen moeten worden opgenomen in de lijst van luchtvaartmaatschappijen waaraan een exploitatieverbod is opgelegd in de Unie, zoals vastgesteld in bijlage A bij Verordening (EG) nr. 474/2006. Luchtvaartmaatschappijen uit Madagascar (70) Het overleg met de bevoegde autoriteiten van Madagascar is actief voortgezet om toezicht te houden op de vooruitgang die zij boeken bij het waarborgen van het veiligheidstoezicht op alle in Madagascar geregistreerde luchtvaartmaatschappijen, in overeenstemming met de internationale veiligheidsnormen. (71) Op 23 oktober 2014 heeft de Commissie, bijgestaan door het EASA, een overlegvergadering belegd met de bevoegde autoriteiten van Madagascar en vertegenwoordigers van de luchtvaartmaatschappij Air Madagascar . Tijdens deze vergadering heeft de luchtvaartmaatschappij informatie verstrekt over de ontwikkeling van haar vloot en met name meegedeeld dat twee luchtvaartuigen van het type Boeing 737, die vermeld zijn in bijlage B bij Verordening (EU) nr. 474/2006, vanaf 2015 geleidelijk zullen worden vervangen door luchtvaartuigen van hetzelfde type, en dat in het eerste kwartaal van 2015 een luchtvaartuig van het type ATR 72-600 zal worden toegevoegd aan de vloot. (72) Op 10 november 2014 heeft de luchtvaartmaatschappij Air Madagascar verzocht om bijlage B te wijzigen om vluchtuitvoeringen mogelijk te maken met de nieuwe luchtvaartuigen van het type Boeing 737 die de bestaande luchtvaartuigen van het type Boeing 737 in haar vloot vervangen, en om vluchtuitvoeringen mogelijk te maken met het luchtvaartuig van het type ATR 72-600 dat aan haar vloot wordt toegevoegd. (73) Air Madagascar heeft aangetoond dat de veiligheidsprestaties van haar vloot zijn verbeterd. Met betrekking tot de activiteiten met de luchtvaartuigen van het type Boeing 737 hebben de bevoegde autoriteiten van Madagascar verklaard dat zij tevreden zijn met het huidige niveau van naleving van de ICAO-eisen door Air Madagascar . De lidstaten en het EASA hebben bevestigd dat de platforminspecties die in het kader van het SAFA-programma zijn uitgevoerd op luchthavens in de Unie geen specifieke problemen aan het licht hebben gebracht. (74) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd met betrekking tot Air Madagascar . Bijlage B bij Verordening (EG) nr. 474/2006 moet worden gewijzigd om vluchtuitvoeringen mogelijk te maken met luchtvaartuigen van de types B737 en ATR 72/42 die op het AOC van Air Madagascar zijn of zullen worden vermeld. (75) De lidstaten zullen de effectieve naleving van de relevante veiligheidsnormen blijven controleren door bij platforminspecties prioriteit te geven aan luchtvaartuigen van Air Madagascar , overeenkomstig Verordening (EU) nr. 965/2012. Luchtvaartmaatschappijen uit de Islamitische Republiek Mauritanië (76) Het EASA heeft de Commissie informatie verstrekt over verslagen over ernstige veiligheidstekortkomingen en aanhoudend verzuim door de luchtvaartmaatschappij Mauritania Airlines International (MAI) om tekortkomingen aan te pakken die bij platforminspecties in het kader van het SAFA-programma zijn vastgesteld. Deze tekortkomingen houden verband met vluchtvoorbereiding en prestatieberekeningen. Ondanks enige verbetering van de toestand van de luchtvaartuigen, hebben de aard en de ernst van de recente bevindingen een rechtstreeks effect op de veiligheid van de vluchten en zijn corrigerende maatregelen noodzakelijk. (77) De Commissie heeft de bevoegde nationale autoriteiten (de ANAC) en Mauritania Airlines International (MAI) rechtstreeks ingelicht over deze tekortkomingen, zodat zij snel risicobeperkende maatregelen kunnen nemen. De ANAC heeft de ontvangst van deze kennisgeving bevestigd door verslag uit te brengen over een aantal corrigerende acties en over de laatste resultaten van ICAO-audits op het gebied van luchtvaartterreinen en luchtvaartnavigatiediensten. (78) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit de Islamitische Republiek Mauritanië betreft. (79) Als uit relevante veiligheidsinformatie zou blijken dat ten gevolge van het niet-naleven van internationale veiligheidsnormen acute veiligheidsrisico's ontstaan, kan de Commissie genoodzaakt zijn verdere actie te ondernemen overeenkomstig Verordening (EG) nr. 2111/2005. Luchtvaartmaatschappijen uit Mozambique (80) De bevoegde autoriteiten van Mozambique (de IACM) hebben verslag uitgebracht over de aan de gang zijnde tenuitvoerlegging van het correctieve actieplan dat bij de ICAO is ingediend en door de ICAO is goedgekeurd. Uit het meest recente voortgangsverslag en de ondersteunende documenten die de Commissie en het EASA op 26 september 2014 hebben ontvangen, blijkt dat de IACM verder hebben gewerkt aan de actualisering van het rechtskader door de indiening van wetgevingsvoorstellen die tot doel hebben het burgerluchtvaartbesluit verder in overeenstemming te brengen met de ICAO-voorschriften, zijn rol van toezichthouder op te waarderen van louter regulator tot autoriteit, en zijn bestaande regels verder in overeenstemming te brengen met de normen en aanbevolen praktijken van de ICAO (SARP's). De indienstname en opleiding van personeel worden voortgezet teneinde de toezichtscapaciteit verder te versterken, met name op de gebieden vluchtuitvoering en afgifte van vergunningen, luchtvaartterreinen, luchtwaardigheid, regelgeving en handhaving. De inspanningen voor interne capaciteitsopbouw worden versterkt aan de hand van partnerschappen met Afrikaanse en Europese autoriteiten en met regionale organisaties. om het certificeringsproces in 2015 op te starten, is een gedetailleerd plan voor de certificering van de internationale luchthavens (Maputo, Beira en Nacala) gevraagd. Het State Safety Programme wordt momenteel opgesteld en zal naar verwachting in 2017 voltooid zijn. (81) De IACM zijn blijven werken aan een oplossing voor de openstaande USOAP-bevindingen in termen van de bijbehorende protocolvragen. Daarnaast zijn veel van de vereiste regels en procedures ter ondersteuning van de antwoorden opgesteld en zijn de bijbehorende documenten geüploaded via het online-instrument CMA van de ICAO. De validering van deze acties door de ICAO is lopende. De IACM hebben een gecoördineerde valideringsmissie (ICVM) aangevraagd om de vooruitgang bij de tenuitvoerlegging van het correctieve actieplan te valideren; (82) deze missie is gepland tussen 26 november en 4 december 2014 en zal betrekking hebben op de gebieden wetgeving, organisatie van de burgerluchtvaartautoriteit, luchtvaartterreinen en luchtvaartnavigatiediensten. (83) De Commissie en het Comité inzake veiligheid van de luchtvaart zijn verheugd over de door de IACM gemelde aanzienlijke vooruitgang bij het verhelpen van de door de ICAO vastgestelde tekortkomingen, en hebben de IACM aangemoedigd om verder te werken aan de totstandbrenging van een luchtvaartsysteem dat volledig in overeenstemming is met de internationale normen. Gezien de aanzienlijke vooruitgang die reeds is geboekt en de verdere vooruitgang die wordt verwacht, kan in het eerste kwartaal van 2015 een EU-veiligheidsbeoordelingsmissie plaatsvinden. Verscheidene belangrijke veiligheidsgerelateerde kwesties moeten echter nog steeds volledig en adequaat worden aangepakt. (84) Het onderzoek naar het ongeval met de luchtvaartmaatschappij Linhas Aéreas de Moçambique S.A. („LAM”) op 29 november 2013 is nog aan de gang. Het eindverslag van het onderzoek naar het ongeval wordt verwacht tegen eind 2014. Naar aanleiding van het ongeval heeft LAM een uitgebreide evaluatie van de interne opleiding, mechanismen en procedures op het gebied van veiligheid en beveiliging uitgevoerd; dit heeft geleid tot de toepassing van strengere organisatorische en operationele eisen. Parallel daarmee is het werk voortgezet om het veiligheidsbeheersysteem verder te verbeteren, waarbij bijzondere aandacht is besteed aan de analyse en uitwisseling van vluchtgegevens. (85) De IACM hebben meegedeeld dat zij het certificeringsproces heeft voortgezet in overeenstemming met de SARP's van de ICAO. Volgens de lijst die door de IACM is ingediend, is een nieuwe luchtvaartmaatschappij gecertificeerd, namelijk Makond Lda. De IACM waren echter niet in staat aan te tonen dat het veiligheidstoezicht op deze luchtvaartmaatschappij overeenkomstig de internationale veiligheidsnormen plaatsvindt. (86) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde de luchtvaartmaatschappij Makond Lda. toe te voegen aan bijlage A bij Verordening (EG) nr. 474/2006. Luchtvaartmaatschappijen uit Nepal (87) De Commissie heeft verder overleg gepleegd met de bevoegde autoriteit van Nepal (de CAAN) om na te gaan of deze autoriteit in staat is de relevante internationale veiligheidsnormen voldoende ten uitvoer te leggen en te handhaven. (88) Op basis van een verzoek van de Commissie heeft de CAAN documenten ingediend over de voortgang die is geboekt met betrekking tot het veiligheidstoezicht, inclusief de tekortkomingen die zijn vastgesteld tijdens het beoordelingsbezoek van de Unie aan Nepal in februari 2014, in het SCC van de ICAO en tijdens ICAO-audits. (89) De Commissie en het EASA hebben op 24 september 2014 een ontmoeting gehad met de CAAN. Tijdens de vergadering werd met name aandacht besteed aan de vorderingen die zijn gemaakt op het gebied van de verlening van vergunningen aan vliegtuigbemanningen, de certificering van luchtvaartmaatschappijen en het toezicht op de vluchtuitvoering. (90) Het lijkt er echter op dat de vooruitgang ontoereikend is en dat er meer tijd nodig is. Er bestaat met name bezorgdheid dat de CAAN onvoldoende gedaan heeft om tegemoet te komen aan de eisen inzake meerkoppige bemanningen, met name aangezien het gebrek aan goede opleiding van de bemanning wordt vermeld als een mogelijke oorzaak in het verslag van het dodelijke ongeval op 16 februari 2014. (91) Bovendien blijft bezorgdheid bestaan over het feit dat de hercertificering van luchtvaartmaatschappijen door de CAAN ontoereikend is en mogelijk ongeschikt is om ervoor te zorgen dat alle Nepalese luchtvaartmaatschappijen voldoen aan de internationale veiligheidsnormen. De CAAN wordt derhalve aangeraden een beroep te doen op de hulp van deskundigen om het proces te beoordelen, de geschiktheid ervan te controleren en indien nodig maatregelen te nemen. (92) Op 11 november 2014 is een vergadering tussen de Commissie, het EASA, Nepal Airlines Corporation, Buddha Air, Shree Airlines, Tara Air en Yeti Airlines gehouden om te bekijken hoe het gesteld was met de opmerkingen die de Unie tijdens het beoordelingsbezoek ter plaatse heeft gemaakt en andere kwesties in verband met de verbetering van de luchtvaartveiligheid in Nepal. (93) Het is bemoedigend dat bepaalde luchtvaartmaatschappijen in staat zijn om zelf op een voldoende hoog niveau de risico's te beheren die ontstaan door gebrekkig toezicht door de CAAN. De Commissie is echter van mening dat de bevoegde autoriteit van Nepal op dit ogenblik onvoldoende in staat is om de relevante internationale veiligheidsnormen toe te passen en te handhaven op een niveau dat de opheffing van het huidige exploitatieverbod zou kunnen rechtvaardigen. (94) Er zij eveneens op gewezen dat de Commissie de CAAN op 25 augustus 2014 schriftelijk heeft verzocht om geactualiseerde informatie te verstrekken over de luchtvaartmaatschappijen die onder haar toezicht staan. In een brief van 10 september 2014 heeft de CAAN de Commissie meegedeeld dat sinds de laatste actualisering één nieuwe luchtvaartmaatschappij is gecertificeerd: op 3 juli 2014 is AOC nr. 082/2014 afgegeven aan Manang Air Pvt. Ltd. De CAAN heeft echter niet aangetoond dat het veiligheidstoezicht op deze luchtvaartmaatschappij overeenkomstig de internationale veiligheidsnormen plaatsvindt. (95) Luchtvaartmaatschappijen die in het verleden een afzonderlijk AOC hebben gekregen voor hun internationale activiteiten, hebben nu één AOC gekregen voor al hun activiteiten. Om deze reden zijn de AOC's met nr. 058/2010 voor Buddha Air (internationale activiteiten) en nr. 059/2010 voor Shree Airlines (internationale activiteiten) ingetrokken door de CAAN. (96) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde Manang Air Pvt. op te nemen in bijlage A bij Verordening (EG) nr. 474/2006 en Buddha Air (International Operations) en Shree Airlines (International Operations) te schrappen uit bijlage A bij Verordening (EG) nr. 474/2006. Luchtvaartmaatschappijen uit de Filipijnen (97) Op 9 april 2014 heeft de FAA zijn besluit aangekondigd om de nalevingsstatus van de Filipijnen te verhogen van categorie 2 naar 1, op basis van het IASA-auditprogramma. In een brief van 24 juli 2014 aan de Commissie heeft de burgerluchtvaartautoriteit van de Filipijnen (CAAP) verwezen naar het besluit van de FAA om de nalevingscategorie van de Filipijnen te verhogen. In deze brief werd ook verwezen naar de mededeling van de ICAO dat de Filipijnen de eerder vastgestelde SSC's hadden opgelost. CAAP vermeldde ten slotte in deze brief dat zijn volgende doelstelling eruit bestond het exploitatieverbod voor luchtvaartmaatschappijen die gecertificeerd zijn in de Filipijnen te laten opheffen. (98) In een brief van 22 september 2014 aan CAAP herhaalde de Commissie dat een eventuele beslissing om in de Filipijnen gecertificeerde luchtvaartmaatschappijen te schrappen uit de communautaire lijst van luchtvaartmaatschappijen waaraan een exploitatieverbod is opgelegd in de Unie, gebaseerd moet zijn op een empirische aanpak. In dit verband is op 4 november 2014 een technische vergadering gehouden met deskundigen van de Commissie en het EASA en hoge vertegenwoordigers van CAAP. (99) De bewijzen die CAAP voor en tijdens de technische vergadering van 4 november 2014 heeft ingediend, bevatten onder meer nadere informatie over de huidige organisatiestructuur van CAAP en voorgestelde verbeteringen van de toezichtscapaciteiten. Er werd ook informatie verstrekt over het toezicht dat CAAP op dit ogenblik houdt op luchtvaartmaatschappijen die in de Filipijnen zijn gecertificeerd. CAAP maakte ook melding van aan de gang zijnde verbeteringen van de infrastructuur en heeft een update verstrekt over de voorgestelde verdere ontwikkeling van zijn State Safety Programme (SSP). (100) In haar brief van 22 september 2014 heeft de Commissie ook voorgesteld dat het EASA een bezoek zou brengen aan de Filipijnen om ter plaatse technische bijstand te verlenen. Dit bezoek vond plaats in de week van 10 november 2014. (101) De besprekingen die zijn gevoerd en de bewijzen die de CAAP heeft verstrekt tijdens de technische vergadering van 4 november 2014 worden als bemoedigend beschouwd voor wat betreft de vooruitgang die de bevoegde autoriteiten van de Filipijnen hebben geboekt op het gebied van toezicht op de in de Filipijnen gecertificeerde luchtvaartmaatschappijen. Op basis hiervan kan de Unie in de toekomst een verificatiemissie ter plaatse organiseren. (102) Wat betreft de doelstelling van CAAP om een volledige opheffing van het exploitatieverbod voor in de Filipijnen geregistreerde luchtvaartmaatschappijen aan te vragen, dient echter te worden benadrukt dat dit een volledige evaluatie van alle relevante informatie vereist en dat het resultaat van de controlemissie van de Unie ter plaatse positief moet zijn. (103) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit de Filipijnen betreft. (104) De lidstaten zullen blijven nagaan of Philippine Airlines en Cebu Pacific Air effectief voldoen aan de relevante veiligheidsnormen door bij platforminspecties prioriteit te geven aan deze luchtvaartmaatschappijen overeenkomstig Verordening (EU) nr. 965/2012. Luchtvaartmaatschappijen uit de Russische Federatie (105) De Commissie, het EASA en de lidstaten zijn van nabij de veiligheidsprestaties blijven volgen van luchtvaartmaatschappijen die gecertificeerd zijn in de Russische Federatie en vluchten uitvoeren in de Unie, onder meer door prioriteit te geven aan bepaalde Russische luchtvaartmaatschappijen bij het uitvoeren van platforminspecties overeenkomstig Verordening (EU) nr. 965/2012. (106) Op 15 juli 2014 heeft de Commissie een ontmoeting gehad met vertegenwoordigers van de luchtvaartmaatschappij Kogalymavia om na te gaan of deze maatschappij effectieve maatregelen heeft genomen om haar veiligheidsprestaties te verbeteren. Over het algemeen lijkt Kogalymavia duurzame vooruitgang te hebben geboekt. Die luchtvaartmaatschappij wordt aangemoedigd om inspanningen te blijven leveren om een positieve veiligheidscultuur binnen haar organisatie tot stand te brengen, met inbegrip van de melding van essentiële veiligheidsgerelateerde informatie. (107) Op 6 november 2014 heeft een ontmoeting plaatsgehad tussen de Commissie, bijgestaan door het EASA en een lidstaat, en vertegenwoordigers van het Russische federale agentschap voor luchtvervoer (het FATA). Het doel van deze ontmoeting was te garanderen dat de Russische luchtvaartmaatschappijen waarbij in de voorbije 12 maanden bevindingen waren vastgesteld tijdens SAFA-platforminspecties, deze bevindingen op passende wijze hadden verholpen. Tijdens de ontmoeting heeft het FATA zich ertoe verbonden de redenen voor bepaalde ernstige bevindingen grondiger te onderzoeken en de gevallen van niet-naleving die nog niet zijn rechtgezet, verder te volgen. (108) Op 21 november 2014 heeft het FATA de Commissie ervan in kennis gesteld dat het al zijn luchtvaartmaatschappijen had geadviseerd om tijdig alle openstaande bevindingen in de SAFA-gegevensbank te verhelpen en op continue basis corrigerende acties uit te voeren teneinde problemen met betrekking tot SAFA-inspecties en -bevindingen te vermijden. (109) Op basis van de beschikbare informatie werd besloten dat de Russische luchtvaartautoriteiten of in de Russische Federatie gecertificeerde luchtvaartmaatschappijen niet voor het Comité inzake veiligheid van de luchtvaart hoefden te verschijnen. (110) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen door luchtvaartmaatschappijen uit de Russische Federatie op te nemen in deze lijst. (111) De lidstaten zullen echter blijven nagaan of de luchtvaartmaatschappijen uit de Russische Federatie effectief voldoen aan de relevante veiligheidsnormen door bij platforminspecties prioriteit te geven aan deze luchtvaartmaatschappijen overeenkomstig Verordening (EU) nr. 965/2012. Als uit deze controles blijkt dat er een dreigend veiligheidsrisico bestaat ten gevolg van de niet-naleving van de relevante veiligheidsnormen, kan de Commissie genoodzaakt zijn maatregelen te nemen tegen luchtvaartmaatschappijen uit de Russische Federatie overeenkomstig Verordening (EG) nr. 2111/2005. Luchtvaartmaatschappijen uit São Tomé en Principe (112) Na een lange periode zonder communicatie, hebben de bevoegde autoriteiten van São Tomé en Príncipe (de INAC) op 22 september 2014 verslag uitgebracht van de vooruitgang die in die periode is geboekt. (113) Op 28 mei 2014 heeft de ICAO aangekondigd dat de SSC's met betrekking tot het proces voor de afgifte van Air Operator Certificates en toezicht, alsook de bescherming die wordt geboden door luchthavenexploitanten, is gesloten. São Tomé en Príncipe heeft dus alle eerder vastgestelde SSC's verholpen. (114) Het door de INAC ingediende correctieve actieplan wordt momenteel ten uitvoer gelegd. Midden april 2014 was 20 % van de activiteiten waarvan de uitvoering gepland was voor eind november 2014 volgens planning uitgevoerd en was 25 % van die activiteiten nog lopende. De uitvoering van de overige 55 % was nog niet begonnen. (115) De uitvoering van deze activiteiten heeft dan ook aanzienlijke vertraging opgelopen ten opzichte van de streefdatum. De INAC heeft de AOC's van acht luchtvaartmaatschappijen ingetrokken, namelijk British Gulf International Company Ltd, Executive Jet Services, Global Aviation Operation, Goliaf Air, Island Oil Exploration, Transafrik International Ltd, Transcargo en Transliz Aviation . De INAC heeft schriftelijke bewijzen ingediend van de intrekking van de AOC's van die luchtvaartmaatschappijen. (116) De Commissie neemt nota van de positieve ontwikkelingen die door de INAC zijn meegedeeld en is met name verheugd over de intrekking van de AOC's van luchtvaartmaatschappijen waarvan het hoofdkantoor buiten het land was gevestigd en over de schrapping van alle luchtvaartuigen van deze luchtvaartmaatschappijen uit het register van São Tomé and Príncipe. (117) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde die luchtvaartmaatschappijen te schrappen uit bijlage A bij Verordening (EG) nr. 474/2006. (118) De INAC heeft ook meegedeeld dat AOC's zijn afgegeven aan de luchtvaartmaatschappijen STP Airways en Africa's Connection . De INAC was echter niet in staat aan te tonen dat het veiligheidstoezicht op deze twee luchtvaartmaatschappijen overeenkomstig de internationale veiligheidsnormen plaatsvindt. (119) Overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, wordt dan ook geoordeeld dat de communautaire lijst van luchtvaartmaatschappijen waaraan een exploitatieverbod is opgelegd in de Unie moet worden gewijzigd teneinde de luchtvaartmaatschappijen STP Airways en Africa's Connection op te nemen in bijlage A bij Verordening (EG) nr. 474/2006. Luchtvaartmaatschappijen uit Sudan (120) De Sudanese burgerluchtvaartautoriteit (de SCAA) heeft de Commissie informatie verstrekt over vier luchtvaartmaatschappijen, namelijk BADR Airlines (BDR), Nova Airlines (NOV), Sudan Airways (SUD) en Tarco Air (TRQ). Uit de ingediende informatie blijkt dat deze luchtvaartmaatschappijen zich niet allemaal op hetzelfde niveau bevinden wat het beheer van de veiligheid betreft. Niettemin bleek uit deze documenten dat goede vooruitgang is geboekt met het oog op de voorbereiding van een mogelijke controlemissie van de Unie in 2015. (121) De SCAA heeft de Commissie ook in kennis gesteld van de resultaten van de meest recente ICAO-audit op het gebied van luchtvaartterreinen en luchtvaartnavigatiediensten. Hoewel deze audits betrekking hebben op gebieden die meestal geen verband houden met de technische aspecten van de belangrijkste punten van bezorgdheid van de Unie met betrekking tot de in Sudan geregistreerde luchtvaartmaatschappijen, namelijk personeelsvergunningen, vluchtuitvoering en luchtwaardigheid, is hieruit gebleken dat de SCAA getracht heeft alle problemen inzake luchtvaartveiligheid op te lossen via een alomvattende benadering. (122) Alles wijst erop dat de SCAA duurzame verbeteringen tot stand heeft gebracht op realistische en geleidelijke wijze. Er moet echter een grondige evaluatie worden uitgevoerd om na te gaan of de SCAA en de in Sudan gecertificeerde luchtvaartmaatschappijen voldoen aan de internationale veiligheidsnormen. Bovendien moet verdere verificatie plaatsvinden aan de hand van een controlemissie van de Unie alvorens voorstellen tot wijziging van de communautaire lijst van luchtvaartmaatschappijen waaraan een exploitatieverbod is opgelegd in de Unie kunnen worden overwogen. (123) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit Sudan betreft. Luchtvaartmaatschappijen uit Zambia (124) Bij brief van 15 mei 2014 heeft het burgerluchtvaartdepartement van Zambia aan de Commissie gemeld dat de Zambiaanse burgerluchtvaartautoriteit (de ZCAA) operationeel is en dat zijn administratieve capaciteit wordt versterkt. In die brief wordt ook een update gegeven van de corrigerende maatregelen die zijn genomen om de bestaande tekortkomingen te verhelpen, waaronder een veiligheidsplan dat op 5 augustus 2014 door de Commissie is ontvangen. Dat plan bevat de aanvullende maatregelen die moeten worden genomen om een efficiënt en effectief regelgevings- en toezichtssysteem tot stand te brengen in Zambia, alsook duidelijke doelstellingen op korte, middellange en lange termijn. (125) Blijkbaar heeft het burgerluchtvaartdepartement van Zambia vooruitgang geboekt; de Zambiaanse autoriteiten worden aangemoedigd om verdere verbeteringen tot stand te brengen, zodat de huidige beperkingen ten gepaste tijde, na de nodige verificaties, opnieuw kunnen worden bekeken. Er bestaan echter nog steeds een aantal belangrijke tekortkomingen, met name met betrekking tot de oprichting van de ZCAA, inclusief het probleem van voldoende adequaat opgeleid personeel, en de actualisering van de wetgeving en regelgeving voor de tenuitvoerlegging van de bepalingen van de ICAO-bijlagen die zijn vastgesteld in het veiligheidsplan en ten aanzien waarvan de overeenkomstige maatregelen nog moeten worden uitgevoerd. (126) Daarom wordt, overeenkomstig de gemeenschappelijke criteria die zijn vastgesteld in de bijlage bij Verordening (EG) nr. 2111/2005, geoordeeld dat er in dit stadium geen redenen zijn om de communautaire lijst van luchtvaartmaatschappijen waaraan een exploitatieverbod is opgelegd in de Unie te wijzigen voor wat luchtvaartmaatschappijen uit Zambia betreft. (127) In artikel 8, lid 2, van Verordening (EG) nr. 2111/2005 wordt erkend dat besluiten snel en, indien passend, met hoogdringendheid moeten worden genomen, gelet op de gevolgen voor de veiligheid. Om gevoelige informatie te beschermen en de commerciële gevolgen tot een minimum te beperken, is het dan ook van wezenlijk belang dat de beslissingen in het kader van de actualisering van de lijst van luchtvaartmaatschappijen waaraan een exploitatieverbod of exploitatiebeperkingen zijn opgelegd in de Unie, worden bekendgemaakt en onmiddellijk na de vaststelling ervan in werking treden. (128) Verordening (EG) nr. 474/2006 dient derhalve dienovereenkomstig te worden gewijzigd, (129) De in deze verordening vervatte maatregelen zijn in overeenstemming met het advies van het Comité inzake veiligheid van de luchtvaart, HEEFT DE VOLGENDE VERORDENING VASTGESTELD: Artikel 1 Verordening (EG) nr. 474/2006 wordt als volgt gewijzigd: 1) Bijlage A wordt vervangen door bijlage A bij deze verordening. 2) Bijlage B wordt vervangen door bijlage B bij deze verordening. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 december 2014. Voor de Commissie, namens de voorzitter, Violeta BULC Lid van de Commissie ( 1 ) PB L 344 van 27.12.2005, blz. 15 . ( 2 ) Bij Verordening (EG) nr. 474/2006 van de Commissie van 22 maart 2006 is de in hoofdstuk II van Verordening (EG) nr. 2111/2005 van het Europees Parlement en de Raad bedoelde communautaire lijst opgesteld van luchtvaartmaatschappijen waaraan een exploitatieverbod is opgelegd in de Gemeenschap ( PB L 84 van 23.3.2006, blz. 14 ). ( 3 ) Verordening (EEG) nr. 3922/1991 van de Raad van 16 december 1991 inzake de harmonisatie van technische voorschriften en administratieve procedures op het gebied van de burgerluchtvaart ( PB L 373 van 31.12.1991, blz. 4 ). ( 4 ) Verordening (EG) nr. 473/2006 van de Commissie van 22 maart 2006 tot vaststelling van uitvoeringsregels voor de in hoofdstuk II van Verordening (EG) nr. 2111/2005 van het Europees Parlement en de Raad bedoelde communautaire lijst van luchtvaartmaatschappijen waaraan een exploitatieverbod is opgelegd in de Gemeenschap ( PB L 84 van 23.3.2006, blz. 8 ). ( 5 ) Verordening (EU) nr. 965/2012 van de Commissie van 5 oktober 2012 tot vaststelling van technische eisen en administratieve procedures voor vluchtuitvoering, overeenkomstig Verordening (EG) nr. 216/2008 van het Europees Parlement en de Raad ( PB L 296 van 25.10.2012, blz. 1 ). ( 6 ) Uitvoeringsverordening (EU) nr. 1197/2011 van de Commissie van 21 november 2011 ( PB L 303 van 22.11.2011, blz. 14 ). Zie met name de overwegingen 26 tot en met 30 van deze verordening. ( 7 ) Uitvoeringsverordening (EU) nr. 368/2014 van de Commissie van 10 april 2014 ( PB L 108 van 11.4.2014, blz. 16 ). Zie met name overweging 64 van deze verordening. BIJLAGE A LIJST VAN LUCHTVAARTUIGEN WAARAAN EEN VOLLEDIG EXPLOITATIEVERBOD IS OPGELEGD IN DE UNIE, MET UITZONDERINGEN ( 1 ) Naam van de juridische entiteit van de luchtvaartmaatschappij, zoals vermeld op het AOC (en handelsnaam, indien verschillend) Nummer van het Air Operator Certificate (AOC) of van de exploitatievergunning ICAO-identificatienummer van de luchtvaartmaatschappij Land van de exploitant BLUE WING AIRLINES SRBWA-01/2002 BWI Suriname MERIDIAN AIRWAYS LTD AOC 023 MAG Republiek Ghana Alle luchtvaartmaatschappijen die geregistreerd zijn door de autoriteiten van Afghanistan welke verantwoordelijk zijn voor toezicht op de naleving van de regelgeving, inclusief Islamitische Republiek Afghanistan ARIANA AFGHAN AIRLINES AOC 009 AFG Islamitische Republiek Afghanistan KAM AIR AOC 001 KMF Islamitische Republiek Afghanistan PAMIR AIRLINES Onbekend PIR Islamitische Republiek Afghanistan SAFI AIRWAYS AOC 181 SFW Islamitische Republiek Afghanistan Alle luchtvaartmaatschappijen die geregistreerd zijn door de autoriteiten van Angola welke verantwoordelijk zijn voor toezicht op de naleving van de regelgeving, met uitzondering van TAAG Angola Airlines , dat in bijlage B wordt geplaatst Republiek Angola AEROJET AO 008-01/11 TEJ Republiek Angola AIR GICANGO 009 Onbekend Republiek Angola AIR JET AO 006-01/11-MBC MBC Republiek Angola AIR NAVE 017 Onbekend Republiek Angola AIR26 AO 003-01/11-DCD DCD Republiek Angola ANGOLA AIR SERVICES 006 Onbekend Republiek Angola DIEXIM 007 Onbekend Republiek Angola FLY540 AO 004-01 FLYA Onbekend Republiek Angola GIRA GLOBO 008 GGL Republiek Angola HELIANG 010 Onbekend Republiek Angola HELIMALONGO AO 005-01/11 Onbekend Republiek Angola MAVEWA 016 Onbekend Republiek Angola SONAIR AO 002-01/10-SOR SOR Republiek Angola Alle luchtvaartmaatschappijen die geregistreerd zijn door de autoriteiten van Benin welke verantwoordelijk zijn voor toezicht op de naleving van de regelgeving, inclusief Republiek Benin AERO BENIN PEA Nr. 014/MDCTTTATP-PR/ANAC/DEA/SCS AEB Republiek Benin AFRICA AIRWAYS Onbekend AFF Republiek Benin ALAFIA JET PEA Nr. 014/ANAC/MDCTTTATP-PR/DEA/SCS Onbekend Republiek Benin BENIN GOLF AIR PEA Nr. 012/MDCTTP-PR/ANAC/DEA/SCS. BGL Republiek Benin BENIN LITTORAL AIRWAYS PEA Nr. 013/MDCTTTATP-PR/ANAC/DEA/SCS. LTL Republiek Benin COTAIR PEA Nr. 015/MDCTTTATP-PR/ANAC/DEA/SCS. COB Republiek Benin ROYAL AIR PEA Nr. 11/ANAC/MDCTTP-PR/DEA/SCS BNR Republiek Benin TRANS AIR BENIN PEA Nr. 016/MDCTTTATP-PR/ANAC/DEA/SCS TNB Republiek Benin Alle luchtvaartmaatschappijen die geregistreerd zijn door de autoriteiten van de Republiek Congo welke verantwoordelijk zijn voor toezicht op de naleving van de regelgeving, inclusief Republiek Congo AERO SERVICE RAC06-002 RSR Republiek Congo CANADIAN AIRWAYS CONGO RAC06-012 Onbekend Republiek Congo EMERAUDE RAC06-008 Onbekend Republiek Congo EQUAFLIGHT SERVICES RAC 06-003 EKA Republiek Congo EQUAJET RAC06-007 EKJ Republiek Congo EQUATORIAL CONGO AIRLINES S.A. RAC 06-014 Onbekend Republiek Congo MISTRAL AVIATION RAC06-011 Onbekend Republiek Congo TRANS AIR CONGO RAC 06-001 TSG Republiek Congo Alle luchtvaartmaatschappijen die geregistreerd zijn door de autoriteiten van de Democratische Republiek Congo (RDC) welke verantwoordelijk zijn voor toezicht op de naleving van de regelgeving, inclusief Democratische Republiek Congo (RDC) AFRICAN AIR SERVICE COMMUTER 104/CAB/MIN/TVC/2012 Onbekend Democratische Republiek Congo (RDC) AIR BARAKA 409/CAB/MIN/TVC/002/2011 Onbekend Democratische Republiek Congo (RDC) AIR CASTILLA 409/CAB/MIN/TVC/007/2010 Onbekend Democratische Republiek Congo (RDC) AIR FAST CONGO 409/CAB/MIN/TVC/0112/2011 Onbekend Democratische Republiek Congo (RDC) AIR KASAI 409/CAB/MIN/TVC/0053/2012 Onbekend Democratische Republiek Congo (RDC) AIR KATANGA 409/CAB/MIN/TVC/0056/2012 Onbekend Democratische Republiek Congo (RDC) AIR MALEBO 409/CAB/MIN/TVC/0122/2012 Onbekend Democratische Republiek Congo (RDC) AIR TROPIQUES 409/CAB/MIN/TVC/00625/2011 Onbekend Democratische Republiek Congo (RDC) ARMI GLOBAL BUSINESS AIRWAYS 409/CAB/MIN/TVC/029/2012 Onbekend Democratische Republiek Congo (RDC) BIEGA AIRWAYS 409/CAB/MIN/TVC/051/2012 Onbekend Democratische Republiek Congo (RDC) BLUE AIRLINES 106/CAB/MIN/TVC/2012 BUL Democratische Republiek Congo (RDC) BLUE SKY 409/CAB/MIN/TVC/0028/2012 Onbekend Democratische Republiek Congo (RDC) BUSINESS AVIATION 409/CAB/MIN/TVC/048/09 ABB Democratische Republiek Congo (RDC) BUSY BEE CONGO 409/CAB/MIN/TVC/0064/2010 Onbekend Democratische Republiek Congo (RDC) CETRACA 105/CAB/MIN/TVC/2012 CER Democratische Republiek Congo (RDC) CHC STELLAVIA 409/CAB/MIN/TVC/0078/2011 Onbekend Democratische Republiek Congo (RDC) COMPAGNIE AFRICAINE D'AVIATION (CAA) 409/CAB/MIN/TVC/0050/2012 Onbekend Democratische Republiek Congo (RDC) CONGO EXPRESS AIRLINES 409/CAB/MIN/TVC/059/2012 CXR Democratische Republiek Congo (RDC) DOREN AIR CONGO 102/CAB/MIN/TVC/2012 Onbekend Democratische Republiek Congo (RDC) EAGLES SERVICES 409/CAB/MIN/TVC/0196/2011 Onbekend Democratische Republiek Congo (RDC) EPHRATA AIRLINES 409/CAB/MIN/TVC/040/2011 Onbekend Democratische Republiek Congo (RDC) FILAIR 409/CAB/MIN/TVC/037/2008 Onbekend Democratische Republiek Congo (RDC) FLY CONGO 409/CAB/MIN/TVC/0126/2012 Onbekend Democratische Republiek Congo (RDC) GALAXY KAVATSI 409/CAB/MIN/TVC/0027/2008 Onbekend Democratische Republiek Congo (RDC) GILEMBE AIR SOUTENANCE (GISAIR) 409/CAB/MIN/TVC/0082/2010 Onbekend Democratische Republiek Congo (RDC) GOMA EXPRESS 409/CAB/MIN/TVC/0051/2011 Onbekend Democratische Republiek Congo (RDC) GOMAIR 409/CAB/MIN/TVC/011/2010 Onbekend Democratische Republiek Congo (RDC) GTRA 409/CAB/MIN/TVC/0060/2011 Onbekend Democratische Republiek Congo (RDC) INTERNATIONAL TRANS AIR BUSINESS (ITAB) 409/CAB/MIN/TVC/0065/2010 Onbekend Democratische Republiek Congo (RDC) JET CONGO AIRLINES 409/CAB/MIN/TVC/0011/2012 Onbekend Democratische Republiek Congo (RDC) KATANGA EXPRESS 409/CAB/MIN/TVC/0083/2010 Onbekend Democratische Republiek Congo (RDC) KATANGA WINGS 409/CAB/MIN/TVC/0092/2011 Onbekend Democratische Republiek Congo (RDC) KIN AVIA 409/CAB/MIN/TVC/0059/2010 Onbekend Democratische Republiek Congo (RDC) KORONGO AIRLINES 409/CAB/MIN/TVC/001/2011 KGO Democratische Republiek Congo (RDC) LIGNES AERIENNES CONGOLAISES (LAC) Ministeriële handtekening (ordonnantie nr. 78/205) LCG Democratische Republiek Congo (RDC) MANGO AIRLINES 409/CAB/MIN/TVC/009/2011 Onbekend Democratische Republiek Congo (RDC) MAVIVI AIR TRADE 409/CAB/MIN/TVC/00/2011 Onbekend Democratische Republiek Congo (RDC) OKAPI AIRLINES 409/CAB/MIN/TVC/086/2011 OKP Democratische Republiek Congo (RDC) PATRON AIRWAYS 409/CAB/MIN/TVC/0066/2011 Onbekend Democratische Republiek Congo (RDC) PEGASUS 409/CAB/MIN/TVC/021/2012 Onbekend Democratische Republiek Congo (RDC) SAFE AIR 409/CAB/MIN/TVC/021/2008 Onbekend Democratische Republiek Congo (RDC) SERVICES AIR 103/CAB/MIN/TVC/2012 Onbekend Democratische Republiek Congo (RDC) SION AIRLINES 409/CAB/MIN/TVC/0081/2011 Onbekend Democratische Republiek Congo (RDC) STELLAR AIRWAYS 409/CAB/MIN/TVC/056/2011 Onbekend Democratische Republiek Congo (RDC) SWALA AVIATION 409/CAB/MIN/TVC/0084/2010 Onbekend Democratische Republiek Congo (RDC) TRACEP CONGO 409/CAB/MIN/TVC/0085/2010 Onbekend Democratische Republiek Congo (RDC) TRANSAIR CARGO SERVICES 409/CAB/MIN/TVC/073/2011 Onbekend Democratische Republiek Congo (RDC) WALTAIR AVIATION 409/CAB/MIN/TVC/004/2011 Onbekend Democratische Republiek Congo (RDC) WILL AIRLIFT 409/CAB/MIN/TVC/0247/2011 Onbekend Democratische Republiek Congo (RDC) WIMBI DIRA AIRWAYS 409/CAB/MIN/TVC/039/2008 WDA Democratische Republiek Congo (RDC) Alle luchtvaartmaatschappijen die geregistreerd zijn door de autoriteiten van Djibouti welke verantwoordelijk zijn voor toezicht op de naleving van de regelgeving, inclusief Djibouti DAALLO AIRLINES Onbekend DAO Djibouti Alle luchtvaartmaatschappijen die geregistreerd zijn door de autoriteiten van Equatoriaal Guinea welke verantwoordelijk zijn voor toezicht op de naleving van de regelgeving, inclusief Equatoriaal Guinea CEIBA INTERCONTINENTAL 2011/0001/MTTCT/DGAC/SOPS CEL Equatoriaal Guinea CRONOS AIRLINES 2011/0004/MTTCT/DGAC/SOPS Onbekend Equatoriaal Guinea PUNTO AZUL 2012/0006/MTTCT/DGAC/SOPS Onbekend Equatoriaal Guinea TANGO AIRWAYS Onbekend Onbekend Equatoriaal Guinea Alle luchtvaartmaatschappijen die geregistreerd zijn door de autoriteiten van Eritrea welke verantwoordelijk zijn voor toezicht op de naleving van de regelgeving, inclusief Eritrea ERITREAN AIRLINES AOC nr. 004 ERT Eritrea NASAIR ERITREA AOC nr. 005 NAS Eritrea Alle luchtvaartmaatschappijen die geregistreerd zijn door de autoriteiten van de Republiek Gabon welke verantwoordelijk zijn voor toezicht op de naleving van de regelgeving, met uitzondering van Gabon Airlines, Afrijet en SN2AG , die in bijlage B worden geplaatst Republiek Gabon AFRIC AVIATION 010/MTAC/ANAC-G/DSA EKG Republiek Gabon AIR SERVICES SA 004/MTAC/ANAC-G/DSA RVS Republiek Gabon AIR TOURIST (ALLEGIANCE) 007/MTAC/ANAC-G/DSA LGE Republiek Gabon NATIONALE ET REGIONALE TRANSPORT (NATIONALE) 008/MTAC/ANAC-G/DSA NRG Republiek Gabon SCD AVIATION 005/MTAC/ANAC-G/DSA SCY Republiek Gabon SKY GABON 009/MTAC/ANAC-G/DSA SKG Republiek Gabon SOLENTA AVIATION GABON 006/MTAC/ANAC-G/DSA SVG Republiek Gabon Alle luchtvaartmaatschappijen die geregistreerd zijn door de autoriteiten van Indonesië welke verantwoordelijk zijn voor toezicht op de naleving van de regelgeving, met uitzondering van Garuda Indonesia , Airfast Indonesia , Mandala Airlines , Ekspres Transportasi Antarbenua en Indonesia Air Asia , Republiek Indonesië AIR BORN INDONESIA 135-055 Onbekend Republiek Indonesië AIR PACIFIC UTAMA 135-020 Onbekend Republiek Indonesië ALFA TRANS DIRGANTATA 135-012 Onbekend Republiek Indonesië ANGKASA SUPER SERVICES 135-050 LBZ Republiek Indonesië ASCO NUSA AIR 135-022 Onbekend Republiek Indonesië ASI PUDJIASTUTI 135-028 SQS Republiek Indonesië AVIASTAR MANDIRI 121-043 Onbekend Republiek Indonesië AVIASTAR MANDIRI 135-029 VIT Republiek Indonesië BATIK AIR 121-050 BTK Republiek Indonesië CITILINK INDONESIA 121-046 CTV Republiek Indonesië DABI AIR NUSANTARA 135-030 Onbekend Republiek Indonesië DERAYA AIR TAXI 135-013 DRY Republiek Indonesië DERAZONA AIR SERVICE 135-010 DRZ Republiek Indonesië DIRGANTARA AIR SERVICE 135-014 DIR Republiek Indonesië EASTINDO 135-038 ESD Republiek Indonesië ELANG LINTAS INDONESIA 135-052 Onbekend Republiek Indonesië ELANG NUSANTARA AIR 135-053 Onbekend Republiek Indonesië ENGGANG AIR SERVICE 135-045 Onbekend Republiek Indonesië ERSA EASTERN AVIATION 135-047 Onbekend Republiek Indonesië GATARI AIR SERVICE 135-018 GHS Republiek Indonesië HEAVY LIFT 135-042 Onbekend Republiek Indonesië INDONESIA AIR ASIA EXTRA 121-054 Onbekend Republiek Indonesië INDONESIA AIR TRANSPORT 121-034 IDA Republiek Indonesië INTAN ANGKASA AIR SERVICE 135-019 Onbekend Republiek Indonesië JAYAWIJAYA DIRGANTARA 121-044 JWD Republiek Indonesië JOHNLIN AIR TRANSPORT 135-043 JLB Republiek Indonesië KAL STAR 121-037 KLS Republiek Indonesië KARTIKA AIRLINES 121-003 KAE Republiek Indonesië KOMALA INDONESIA 135-051 Onbekend Republiek Indonesië KURA-KURA AVIATION 135-016 KUR Republiek Indonesië LION MENTARI AIRLINES 121-010 LNI Republiek Indonesië MANUNGGAL AIR SERVICE 121-020 MNS Republiek Indonesië MARTABUANA ABADION 135-049 Onbekend Republiek Indonesië MATTHEW AIR NUSANTARA 135-048 Onbekend Republiek Indonesië MERPATI NUSANTARA AIRLINES 121-002 MNA Republiek Indonesië MIMIKA AIR 135-007 Onbekend Republiek Indonesië MY INDO AIRLINES 121-042 Onbekend Republiek Indonesië NAM AIR 121-058 Onbekend Republiek Indonesië NATIONAL UTILITY HELICOPTER 135-011 Onbekend Republiek Indonesië NUSANTARA AIR CHARTER 121-022 SJK Republiek Indonesië NUSANTARA BUANA AIR 135-041 Onbekend Republiek Indonesië PACIFIC ROYALE AIRWAYS 121-045 PRQ Republiek Indonesië PEGASUS AIR SERVICES 135-036 Onbekend Republiek Indonesië PELITA AIR SERVICE 121-008 PAS Republiek Indonesië PENERBANGAN ANGKASA SEMESTA 135-026 Onbekend Republiek Indonesië PURA WISATA BARUNA 135-025 Onbekend Republiek Indonesië RIAU AIRLINES 121-016 RIU Republiek Indonesië SAYAP GARUDA INDAH 135-004 Onbekend Republiek Indonesië SKY AVIATION 121-028 Onbekend Republiek Indonesië SKY AVIATION 135-044 Onbekend Republiek Indonesië SMAC 135-015 SMC Republiek Indonesië SRIWIJAYA AIR 121-035 SJY Republiek Indonesië SURVEI UDARA PENAS 135-006 PNS Republiek Indonesië SURYA AIR 135-046 Onbekend Republiek Indonesië TRANSNUSA AVIATION MANDIRI 121-048 TNU Republiek Indonesië TRANSWISATA PRIMA AVIATION 135-021 TWT Republiek Indonesië TRAVEL EXPRESS AVIATION SERVICE 121-038 XAR Republiek Indonesië TRAVIRA UTAMA 135-009 TVV Republiek Indonesië TRI MG INTRA ASIA AIRLINES 121-018 TMG Republiek Indonesië TRIGANA AIR SERVICE 121-006 TGN Republiek Indonesië UNINDO 135-040 Onbekend Republiek Indonesië WING ABADI AIRLINES 121-012 WON Republiek Indonesië Alle luchtvaartmaatschappijen die geregistreerd zijn door de autoriteiten van Kazachstan welke verantwoordelijk zijn voor toezicht op de naleving van de regelgeving, met uitzondering van Air Astana Republiek Kazachstan AIR ALMATY AK-0483-13 LMY Republiek Kazachstan ATMA AIRLINES AK-0469-12 AMA Republiek Kazachstan AVIA-JAYNAR/AVIA-ZHAYNAR AK-0467-12 SAP Republiek Kazachstan BEK AIR AK-0463-12 BEK Republiek Kazachstan BEYBARS AIRCOMPANY AK-0473-13 BBS Republiek Kazachstan BURUNDAYAVIA AIRLINES KZ-01/001 BRY Republiek Kazachstan COMLUX-KZ KZ-01/002 KAZ Republiek Kazachstan EAST WING KZ-01/007 EWZ Republiek Kazachstan EURO-ASIA AIR AK-0472-13 EAK Republiek Kazachstan FLY JET KZ AK-0477-13 FJK Republiek Kazachstan INVESTAVIA AK-0479-13 TLG Republiek Kazachstan IRTYSH AIR AK-0468-13 MZA Republiek Kazachstan JET AIRLINES KZ-01/003 SOZ Republiek Kazachstan KAZAIR JET AK-0474-13 KEJ Republiek Kazachstan KAZAIRTRANS AIRLINE AK-0466-12 KUY Republiek Kazachstan KAZAVIASPAS AK-0484-13 KZS Republiek Kazachstan PRIME AVIATION AK-0478-13 PKZ Republiek Kazachstan SCAT KZ-01/004 VSV Republiek Kazachstan ZHETYSU AIRCOMPANY AK-0470-12 JTU Republiek Kazachstan Alle luchtvaartmaatschappijen die geregistreerd zijn door de autoriteiten van Kirgizië welke verantwoordelijk zijn voor toezicht op de naleving van de regelgeving, inclusief Kirgizië AIR BISHKEK (VROEGER EASTOK AVIA) 15 EAA Kirgizië AIR MANAS 17 MBB Kirgizië AVIA TRAFFIC COMPANY 23 AVJ Kirgizië CENTRAL ASIAN AVIATION SERVICES (CAAS) 13 CBK Kirgizië HELI SKY 47 HAC Kirgizië AIR KYRGYZSTAN 03 LYN Kirgizië MANAS AIRWAYS 42 BAM Kirgizië S GROUP INTERNATIONAL (vroeger S GROUP AVIATION) 45 INT Kirgizië SKY BISHKEK 43 BIS Kirgizië SKY KG AIRLINES 41 KGK Kirgizië SKY WAY AIR 39 SAB Kirgizië TEZ JET 46 TEZ Kirgizië VALOR AIR 07 VAC Kirgizië Alle luchtvaartmaatschappijen die zijn gecertificeerd door de autoriteiten van Liberia die verantwoordelijk zijn voor de controle op de naleving van de regelgeving Liberia Alle luchtvaartmaatschappijen die zijn gecertificeerd door de autoriteiten van Libië die verantwoordelijk zijn voor de controle op de naleving van de regelgeving, inclusief Libië AFRIQIYAH AIRWAYS 007/01 AAW Libië AIR LIBYA 004/01 TLR Libië BURAQ AIR 002/01 BRQ Libië GHADAMES AIR TRANSPORT 012/05 GHT Libië GLOBAL AVIATION AND SERVICES 008/05 GAK Libië LIBYAN AIRLINES 001/01 LAA Libië PETRO AIR 025/08 PEO Libië Alle luchtvaartmaatschappijen die geregistreerd zijn door de autoriteiten van Mozambique welke verantwoordelijk zijn voor toezicht op de naleving van de regelgeving, inclusief Republiek Mozambique AERO-SERVIÇOS SARL MOZ-08 ONBEKEND Onbekend Republiek Mozambique CFM — TRABALHOS E TRANSPORTES AÉREOS LDA MOZ-07 Onbekend Republiek Mozambique COA — COASTAL AVIATION MOZ-15 Onbekend Republiek Mozambique CPY — CROPSPRAYERS MOZ-06 Onbekend Republiek Mozambique CRA — CR AVIATION LDA MOZ-14 Onbekend Republiek Mozambique EMÍLIO AIR CHARTER LDA MOZ-05 Onbekend Republiek Mozambique ETA — EMPRESA DE TRANSPORTES AÉREOS LDA MOZ-04 Onbekend Republiek Mozambique HCP — HELICÓPTEROS CAPITAL LDA MOZ-11 Onbekend Republiek Mozambique KAY — KAYA AIRLINES, LDA MOZ-09 KYY Republiek Mozambique LAM — LINHAS AEREAS DE MOÇAMBIQUE LAM S.A. MOZ-01 LAM Republiek Mozambique MAKOND, LDA MOZ-20 Onbekend Republiek Mozambique MEX — MOÇAMBIQUE EXPRESSO, SARL MEX MOZ-02 MXE Republiek Mozambique OHI — OMNI HELICÓPTEROS INTERNATIONAL LDA MOZ-17 Onbekend Republiek Mozambique SAF — SAFARI AIR LDA MOZ-12 Onbekend Republiek Mozambique SAM — SOLENTA AVIATION MOZAMBIQUE, SA MOZ-10 Onbekend Republiek Mozambique TTA — TRABALHOS E TRANSPORTES AÉREOS LDA MOZ-16 TTA Republiek Mozambique UNIQUE AIR CHARTER LDA MOZ-13 Onbekend Republiek Mozambique Alle luchtvaartmaatschappijen die geregistreerd zijn door de autoriteiten van Nepal welke verantwoordelijk zijn voor toezicht op de naleving van de regelgeving, inclusief Republiek Nepal AIR DYNASTY HELI. S. 035/2001 Onbekend Republiek Nepal AIR KASTHAMANDAP 051/2009 Onbekend Republiek Nepal BUDDHA AIR 014/1996 BHA Republiek Nepal FISHTAIL AIR 017/2001 Onbekend Republiek Nepal GOMA AIR 064/2010 Onbekend Republiek Nepal MAKALU AIR 057A/2009 Onbekend Republiek Nepal MANANG AIR PVT LTD 082/2014 Onbekend Republiek Nepal MOUNTAIN HELICOPTERS 055/2009 Onbekend Republiek Nepal MUKTINATH AIRLINES 081/2013 Onbekend Republiek Nepal NEPAL AIRLINES CORPORATION 003/2000 RNA Republiek Nepal SHREE AIRLINES 030/2002 SHA Republiek Nepal SIMRIK AIR 034/2000 Onbekend Republiek Nepal SIMRIK AIRLINES 052/2009 RMK Republiek Nepal SITA AIR 033/2000 Onbekend Republiek Nepal TARA AIR 053/2009 Onbekend Republiek Nepal YETI AIRLINES DOMESTIC 037/2004 NYT Republiek Nepal Alle luchtvaartmaatschappijen die geregistreerd zijn door de autoriteiten van de Filipijnen welke verantwoordelijk zijn voor toezicht op de naleving van de regelgeving, met uitzondering van Philippine Airlines en Cebu Pacific Air Republiek van de Filipijnen AEROEQUIPEMENT AVIATION 2010037 Onbekend Republiek van de Filipijnen AIR ASIA PHILIPPINES 2012047 APG Republiek van de Filipijnen AIR JUAN AVIATION 2013053 Onbekend Republiek van de Filipijnen AIR PHILIPPINES CORPORATION 2009006 GAP Republiek van de Filipijnen ASIA AIRCRAFT OVERSEAS PHILIPPINES INC. 2012048 Onbekend Republiek van de Filipijnen ASIAN AEROSPACE CORPORATION 2012050 Onbekend Republiek van de Filipijnen ASTRO AIR INTERNATIONAL 2012049 AAV Republiek van de Filipijnen AYALA AVIATION CORP. 4AN9900003 Onbekend Republiek van de Filipijnen CANADIAN HELICOPTERS PHILIPPINES INC. 2010026 Onbekend Republiek van de Filipijnen CM AERO SERVICES 20110401 Onbekend Republiek van de Filipijnen CYCLONE AIRWAYS 2010034 Onbekend Republiek van de Filipijnen FAR EAST AVIATION SERVICES 2009013 Onbekend Republiek van de Filipijnen INAEC AVIATION CORP. 2010028 Onbekend Republiek van de Filipijnen INTERISLAND AIRLINES 2010023 ISN Republiek van de Filipijnen ISLAND AVIATION 2009009 SOY Republiek van de Filipijnen ISLAND TRANSVOYAGER 2010022 ITI Republiek van de Filipijnen LION AIR 2009019 Onbekend Republiek van de Filipijnen MACRO ASIA AIR TAXI SERVICES 2010029 Onbekend Republiek van de Filipijnen MAGNUM AIR 2012051 MSJ Republiek van de Filipijnen MISIBIS AVIATION & DEVELOPMENT CORP 2010020 Onbekend Republiek van de Filipijnen NORTHSKY AIR INC. 2011042 Onbekend Republiek van de Filipijnen OMNI AVIATION CORP. 2010033 Onbekend Republiek van de Filipijnen ROYAL AIR CHARTER SERVICES INC. 2010024 Onbekend Republiek van de Filipijnen ROYAL STAR AVIATION, INC. 2010021 Onbekend Republiek van de Filipijnen SOUTH EAST ASIAN AIRLINES 2009 004 SRQ Republiek van de Filipijnen SOUTH EAST ASIAN AIRLINES (SEAIR) INTERNATIONAL 2012052 SGD Republiek van de Filipijnen SOUTHERN AIR FLIGHT SERVICES 2011045 Onbekend Republiek van de Filipijnen SUBIC SEAPLANE, INC. 2011035 Onbekend Republiek van de Filipijnen WCC AVIATION COMPANY 2009015 Onbekend Republiek van de Filipijnen ZEST AIRWAYS INCORPORATED 2009003 EZD Republiek van de Filipijnen Alle luchtvaartmaatschappijen die geregistreerd zijn door de autoriteiten van Sao Tomé en Principe welke verantwoordelijk zijn voor toezicht op de naleving van de regelgeving, inclusief Sao Tomé en Principe AFRICA'S CONNECTION 10/AOC/2008 ACH Sao Tomé en Principe STP AIRWAYS 03/AOC/2006 STP Sao Tomé en Principe Alle luchtvaartmaatschappijen die geregistreerd zijn door de autoriteiten van Sierra Leone welke verantwoordelijk zijn voor toezicht op de naleving van de regelgeving, inclusief Sierra Leone AIR RUM, LTD ONBEKEND RUM Sierra Leone DESTINY AIR SERVICES, LTD ONBEKEND DTY Sierra Leone HEAVYLIFT CARGO ONBEKEND Onbekend Sierra Leone ORANGE AIR SIERRA LEONE LTD ONBEKEND ORJ Sierra Leone PARAMOUNT AIRLINES, LTD ONBEKEND PRR Sierra Leone SEVEN FOUR EIGHT AIR SERVICES LTD ONBEKEND SVT Sierra Leone TEEBAH AIRWAYS ONBEKEND Onbekend Sierra Leone Alle luchtvaartmaatschappijen die geregistreerd zijn door de autoriteiten van Sudan welke verantwoordelijk zijn voor toezicht op de naleving van de regelgeving, inclusief Republiek Sudan ALFA AIRLINES 54 AAJ Republiek Sudan ALMAJAL AVIATION SERVICE 15 MGG Republiek Sudan BADER AIRLINES 35 BDR Republiek Sudan BENTIU AIR TRANSPORT 29 BNT Republiek Sudan BLUE BIRD AVIATION 11 BLB Republiek Sudan DOVE AIRLINES 52 DOV Republiek Sudan ELIDINER AVIATION 8 DND Republiek Sudan FOURTY EIGHT AVIATION 53 WHB Republiek Sudan GREEN FLAG AVIATION 17 Onbekend Republiek Sudan HELEJETIC AIR 57 HJT Republiek Sudan KATA AIR TRANSPORT 9 KTV Republiek Sudan KUSH AVIATION 60 KUH Republiek Sudan MARSLAND COMPANY 40 MSL Republiek Sudan MID AIRLINES 25 NYL Republiek Sudan NOVA AIRLINES 46 NOV Republiek Sudan SUDAN AIRWAYS 1 SUD Republiek Sudan SUN AIR COMPANY 51 SNR Republiek Sudan TARCO AIRLINES 56 TRQ Republiek Sudan Alle luchtvaartmaatschappijen die geregistreerd zijn door de autoriteiten van Zambia welke verantwoordelijk zijn voor toezicht op de naleving van de regelgeving, inclusief Zambia ZAMBEZI AIRLINES Z/AOC/001/2009 ZMA Zambia ( 1 ) De in bijlage A vermelde luchtvaartmaatschappijen kunnen toestemming krijgen om verkeersrechten uit te oefenen door luchtvaartuigen met bemanning te huren („wet lease”) van luchtvaartmaatschappijen waaraan geen exploitatieverbod is opgelegd, voor zover de geldende veiligheidsvoorschriften worden nageleefd. BIJLAGE B LIJST VAN LUCHTVAARTMAATSCHAPPIJEN WAARAAN EXPLOITATIEBEPERKINGEN ZIJN OPGELEGD IN DE EU ( 1 ) Naam van de juridische entiteit van de luchtvaartmaatschappij, zoals vermeld op het AOC (en handelsnaam, indien verschillend) Nummer van het Air Operator Certificate (AOC) of van de exploitatievergunning ICAO-identificatienummer van de luchtvaartmaatschappij Land van de exploitant Type luchtvaartuig waaraan beperkingen worden opgelegd Registratiemerkteken(s) en, voor zover beschikbaar, constructieserienummer(s) van luchtvaartuigen waaraan beperkingen zijn opgelegd Land van registratie TAAG ANGOLA AIRLINES 001 DTA Republiek Angola De volledige vloot, met uitzondering van: 5 luchtvaartuigen van het type Boeing B777 en 4 luchtvaartuigen van het type Boeing B737-700. De volledige vloot, met uitzondering van: D2-TED, D2-TEE, D2-TEF, D2-TEG, D2-TEH, D2-TBF, D2-TBG, D2-TBH, D2-TBJ. Republiek Angola AIR ASTANA ( 2 ) AK-0475-13 KZR Kazachstan De volledige vloot, met uitzondering van: luchtvaartuigen van het type Boeing B767, luchtvaartuigen van het type Boeing B757, luchtvaartuigen van het type Airbus A319/320/321. De volledige vloot, met uitzondering van: luchtvaartuigen van de vloot Boeing B767, zoals vermeld op het AOC; luchtvaartuigen van de vloot B757, zoals vermeld op het AOC; luchtvaartuigen van de vloot Airbus A319/320/321, zoals vermeld op het AOC. Aruba (Koninkrijk der Nederlanden) AIR SERVICE COMORES 06-819/TA-15/DGACM KMD Comoren De volledige vloot, met uitzondering van: LET 410 UVP. De volledige vloot, met uitzondering van: D6-CAM (851336). Comoren AFRIJET ( 3 ) 002/MTAC/ANAC-G/DSA ABS Republiek Gabon De volledige vloot, met uitzondering van: 2 luchtvaartuigen van het type Falcon 50, 2 luchtvaartuigen van het type Falcon 900. De volledige vloot, met uitzondering van: TR-LGV; TR-LGY; TR-AFJ; TR-AFR. Republiek Gabon GABON AIRLINES ( 4 ) 001/MTAC/ANAC GBK Republiek Gabon De volledige vloot, met uitzondering van: 1 luchtvaartuig van het type Boeing B767-200. De volledige vloot, met uitzondering van: TR-LHP. Republiek Gabon NOUVELLE AIR AFFAIRES GABON (SN2AG) 003/MTAC/ANAC-G/DSA NVS Republiek Gabon De volledige vloot, met uitzondering van: 1 luchtvaartuig van het type Challenger CL-601, 1 luchtvaartuig van het type HS-125-800. De volledige vloot, met uitzondering van: TR-AAG, ZS-AFG. Republiek Gabon; Republiek Zuid-Afrika AIRLIFT INTERNATIONAL (GH) LTD AOC 017 ALE Republiek Ghana De volledige vloot, met uitzondering van: 2 luchtvaartuigen van het type DC8-63F. De volledige vloot, met uitzondering van: 9G-TOP en 9G-RAC. Republiek Ghana IRAN AIR ( 5 ) FS100 IRA Islamitische Republiek Iran De volledige vloot, met uitzondering van: 14 luchtvaartuigen van het type Airbus A300, 8 luchtvaartuigen van het type Airbus A310, 1 luchtvaartuig van het type Boeing B737. De volledige vloot, met uitzondering van: EP-IBA, EP-IBB, EP-IBC, EP-IBD, EP-IBG, EP-IBH, EP-IBI, EP-IBJ, EP-IBM, EP-IBN, EP-IBO, EP-IBS, EP-IBT, EP-IBV, EP-IBX, EP-IBZ, EP-ICE, EP-ICF, EP-IBK, EP-IBL, EP-IBP, EP-IBQ, EP-AGA. Islamitische Republiek Iran AIR KORYO GAC-AOC/KOR-01 KOR Democratische Volksrepubliek Korea De volledige vloot, met uitzondering van: 2 luchtvaartuigen van het type TU- 204. De volledige vloot, met uitzondering van: P-632, P-633. Democratische Volksrepubliek Korea AIR MADAGASCAR 5R-M01/2009 MDG Madagascar De volledige vloot, met uitzondering van: luchtvaartuigen van het type Boeing B737, luchtvaartuigen van het type ATR 72/ 42 en 3 luchtvaartuigen van het type DHC 6-300. De volledige vloot, met uitzondering van: luchtvaartuigen van het type Boeing 737, zoals vermeld op het AOC, luchtvaartuigen van het type ATR 72/42, zoals vermeld op het AOC; 5R-MGC, 5R-MGD, 5R-MGF. Republiek Madagascar ( 1 ) De in bijlage B vermelde luchtvaartmaatschappijen kunnen toestemming krijgen om verkeersrechten uit te oefenen door luchtvaartuigen met bemanning te huren („wet lease”) van luchtvaartmaatschappijen waaraan geen exploitatieverbod is opgelegd, voor zover de geldende veiligheidsvoorschriften worden nageleefd. ( 2 ) Air Astana mag alleen gebruik maken van de vermelde specifieke luchtvaartuigen, voor zover deze luchtvaartuigen in Aruba zijn geregistreerd en alle wijzigingen van het AOC tijdig worden ingediend bij de Commissie en Eurocontrol. ( 3 ) Afrijet mag voor zijn huidige activiteiten in de Europese Unie alleen gebruikmaken van de vermelde luchtvaartuigen. ( 4 ) Gabon Airlines mag voor zijn huidige activiteiten in de Europese Unie alleen gebruikmaken van de vermelde luchtvaartuigen. ( 5 ) Iran Air mag naar de Europese Unie vliegen met bepaalde luchtvaartuigen, onder de voorwaarden die zijn uiteengezet in overweging 69 van Verordening (EU) nr. 590/2010, PB L 170 van 6.7.2010, blz. 15 .",
  "source": "EUR LEX"
}