{
  "url": "http://www.w3.org/1999/xhtml\">",
  "content": "L_202302791NL.000101.fmx.xml Publicatieblad van de Europese Unie NL Serie L 2023/2791 14.12.2023 UITVOERINGSVERORDENING (EU) 2023/2791 VAN DE COMMISSIE van 13 december 2023 tot wijziging van Uitvoeringsverordening (EU) 2020/1988 wat betreft de hoeveelheden die mogen worden ingevoerd in het kader van bepaalde tariefcontingenten voor schapen- en geitenvlees ingevolge de overeenkomst tussen de Europese Unie en de Republiek Chili DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187, eerste alinea, punten a) tot en met e), Overwegende hetgeen volgt: (1) Bij Uitvoeringsverordening (EU) 2020/1988 van de Commissie ( 2 ) zijn regels vastgesteld voor het beheer van invoertariefcontingenten die bestemd zijn om te worden gebruikt in chronologische volgorde van de data van aanvaarding van de douaneaangiften (beginsel “wie het eerst komt, het eerst maalt”). (2) De Overeenkomst tussen de Europese Unie en de Republiek Chili uit hoofde van artikel XXVIII van de Algemene Overeenkomst inzake tarieven en handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2023/1796 van de Raad ( 3 ) , wijzigt de hoeveelheden producten die in het kader van de voor Chili geopende tariefcontingenten 09.1922, 09.2115 en 09.2116 mogen worden ingevoerd. (3) De bij die overeenkomst aangebrachte wijzigingen moeten worden weerspiegeld in bijlage I, afdeling “Tariefcontingenten in de sector schapen- en geitenvlees”, bij Uitvoeringsverordening (EU) 2020/1988. (4) Uitvoeringsverordening (EU) 2020/1988 moet daarom dienovereenkomstig worden gewijzigd. (5) De wijziging van Uitvoeringsverordening (EU) 2020/1988 moet van toepassing zijn op tariefcontingentperioden die ingaan op of na 1 januari 2024. (6) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Bijlage I bij Uitvoeringsverordening (EU) 2020/1988 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Zij is van toepassing op tariefcontingentperioden die ingaan op of na 1 januari 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 december 2023. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) Uitvoeringsverordening (EU) 2020/1988 van de Commissie van 11 november 2020 tot vaststelling van uitvoeringsbepalingen voor de Verordeningen (EU) nr. 1308/2013 en (EU) nr. 510/2014 van het Europees Parlement en de Raad wat betreft het beheer van invoertariefcontingenten volgens het beginsel “wie het eerst komt, het eerst maalt” ( PB L 422 van 14.12.2020, blz. 4 ). ( 3 ) Besluit (EU) 2023/1796 van de Raad van 18 september 2023 inzake de sluiting, namens de Unie, van de Overeenkomst tussen de Europese Unie en de Republiek Chili uit hoofde van artikel XXVIII van de Algemene Overeenkomst inzake tarieven en handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 233 van 21.9.2023, blz. 1 ). BIJLAGE In bijlage I, afdeling “Tariefcontingenten in de sector schapen- en geitenvlees”, bij Uitvoeringsverordening (EU) 2020/1988 wordt in de tabel met betrekking tot de tariefcontingenten met de volgnummers 09.1922, 09.2115 en 09.2116 de rij “Hoeveelheid” vervangen door: “ Hoeveelheid Jaar 2024: 8 727 000  kg (equivalent geslacht gewicht). Het volume wordt jaarlijks met 200 000  kg verhoogd.” ELI: http://data.europa.eu/eli/reg_impl/2023/2791/oj ISSN 1977-0758 (electronic edition)",
  "source": "EUR LEX"
}