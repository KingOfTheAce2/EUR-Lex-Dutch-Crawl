{
  "url": "http://www.w3.org/1999/xhtml\">",
  "content": "L_2008183NL.01001501.xml 11.7.2008 NL Publicatieblad van de Europese Unie L 183/15 VERORDENING (EG) N r. 656/2008 VAN DE COMMISSIE van 10 juli 2008 houdende inschrijving van een aantal benamingen in het register van beschermde oorsprongsbenamingen en beschermde geografische aanduidingen (Chamomilla Bohemica (BOB), Vlaams-Brabantse tafeldruif (BOB), Slovenská parenica (BGA), Cipollotto Nocerino (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, van Verordening (EG) nr. 510/2006 en ter uitvoering van artikel 17, lid 2, van die verordening zijn de aanvraag van Tsjechië tot registratie van de benaming „Chamomilla Bohemica”, de aanvraag van België tot registratie van de benaming „Vlaams-Brabantse tafeldruif”, de aanvraag van Slowakije tot registratie van de aanduiding „Slovenská parenica” en de aanvraag van Italië tot registratie van de benaming „Cipollotto Nocerino” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaren zijn ingediend overeenkomstig artikel 7 van Verordening (EG) nr. 510/2006, moeten deze benamingen worden ingeschreven in het register van beschermde oorsprongsbenamingen en beschermde geografische aanduidingen, HEEFT DE VOLGENDE VERORDENING VASTGESTELD: Artikel 1 De in de bijlage bij deze verordening vermelde benamingen worden ingeschreven in het register van beschermde oorsprongsbenamingen en beschermde geografische aanduidingen. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 juli 2008. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening laatstelijk gewijzigd bij Verordening (EG) nr. 417/2008 van de Commissie ( PB L 125 van 9.5.2008, blz. 27 ). ( 2 ) PB C 243 van 17.10.2007, blz. 11 (Chamomilla Bohemica), PB C 244 van 18.10.2007, blz. 40 (Vlaams-Brabantse tafeldruif), PB C 249 van 24.10.2007, blz. 26 (Slovenská parenica), PB C 257 van 30.10.2007, blz. 54 (Cipollotto Nocerino). BIJLAGE In bijlage I bij het Verdrag genoemde landbouwproducten voor menselijke consumptie: Categorie 1.3.   Kaas SLOWAKIJE Slovenská parenica (BGA) Categorie 1.6.   Groenten en fruit en granen, in ongewijzigde staat of verwerkt BELGIË Vlaams-Brabantse tafeldruif (BOB) ITALIË Cipollotto Nocerino (BOB) Categorie 1.8.   Andere in bijlage I bij het Verdrag genoemde producten (specerijen, enz.) TSJECHIË Chamomilla Bohemica (BOB)",
  "source": "EUR LEX"
}