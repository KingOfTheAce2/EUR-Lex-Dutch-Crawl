{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R1460:NL:HTML\">",
  "content": "EUR-Lex - 31981R1460 - NL Belangrijke juridische mededeling | 31981R1460 Verordening (EEG) nr. 1460/81 van de Commissie van 26 mei 1981 waarbij wordt bepaald in welke mate gevolg kan worden gegeven aan de in mei 1981 ingediende aanvragen om afgifte van invoercertificaten voor jonge mannelijke mestrunderen Publicatieblad Nr. L 142 van 28/05/1981 blz. 0102 - 0102 Verordening (EEG) nr. 1460/81 van de Commissie van 26 mei 1981 waarbij wordt bepaald in welke mate gevolg kan worden gegeven aan de in mei 1981 ingediende aanvragen om afgifte van invoercertificaten voor jonge mannelijke mestrunderen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 805/68 van de Raad van 27 juni 1968 houdende een gemeenschappelijke ordening der markten in de sector rundvlees [1], laatstelijk gewijzigd bij de Akte van Toetreding van Griekenland [2], met name op artikel 13, lid 4, sub a), Overwegende dat bij Verordening (EEG) nr. 977/81 van de Commissie [3] is vastgesteld hoeveel jonge mannelijke runderen in het tweede kwartaal van 1981 onder bijzondere voorwaarden mogen worden ingevoerd; dat op grond van de aanvragen om invoercertificaten welke door iedere in genoemde verordening bedoelde groep belanghebbenden zijn ingediend, de certificaten overeenkomstig de onderhavige verordening dienen te worden afgegeven ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor rundvlees, HEEFT DE VOLGENDE VERORDENING VASTGESTELD : Artikel 1 Bij de afgifte van invoercertificaten voor jonge mannelijke mestrunderen waarvoor van 30 april tot en met 8 mei 1981 aanvragen zijn ingediend, wordt als volgt te werk gegaan : 1. De hoeveelheden die in Italië a) voor dieren uit Joegoslavië met een levend gewicht van 220 tot en met 300 kg zijn aangevraagd, aa) worden voor de landbouwers en landbouworganisaties met 78,009 % gereduceerd ; bb) worden worden voor de andere belanghebbenden met 95,833 % gereduceerd ; b) voor dieren uit andere derde landen met een levend gewicht tot en met 300 kg zijn aangevraagd, aa) worden voor de landbouwers en landbouworganisaties met 91,215 % gereduceerd; bb) worden voor de andere belanghebbenden met 98,141 % gereduceerd. 2. De in de overige Lid-Staten aangevraagde hoeveelheden a) voor dieren uit Joegoslavië met een levend gewicht van 220 tot en met 300 kg worden met 90,731 % gereduceerd; b) voor dieren uit andere derde landen met een levend gewicht tot en met 300 kg worden met 98,149 % gereduceerd. Artikel 2 Deze verordening treedt in werking op 30 mei 1981. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 26 mei 1981. Voor de Commissie Poul Dalsager Lid van de Commissie [1] PB nr. L 148 van 28. 6. 1968, blz. 24. [2] PB nr. L 291 van 19. 11. 1979, blz. 17. [3] PB nr. L 99 van 10. 4. 1981, blz. 19. --------------------------------------------------",
  "source": "EUR LEX"
}