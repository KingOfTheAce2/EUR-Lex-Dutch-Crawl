{
  "url": "http://www.w3.org/1999/xhtml\">",
  "content": "L_2016021NL.01008301.xml 28.1.2016 NL Publicatieblad van de Europese Unie L 21/83 UITVOERINGSBESLUIT (EU) 2016/108 VAN DE COMMISSIE van 27 januari 2016 tot niet-goedkeuring van 2-butanon, peroxide als bestaande werkzame stof voor gebruik in biociden voor de productsoorten 1 en 2 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) Bij Gedelegeerde Verordening (EU) nr. 1062/2014 ( 2 ) van de Commissie is een lijst vastgesteld van bestaande werkzame stoffen die moeten worden beoordeeld met het oog op de mogelijke goedkeuring ervan voor gebruik in biociden. 2-butanon, peroxide is opgenomen in die lijst. (2) Het Europees Agentschap voor chemische stoffen heeft overeenkomstig artikel 12, lid 3, van Gedelegeerde Verordening (EU) nr. 1062/2014 de Commissie ervan in kennis gesteld dat alle deelnemers zich uit het beoordelingsprogramma van 2-butanon, peroxide voor gebruik in biociden voor de productsoorten 1 en 2 hebben teruggetrokken. (3) 2 butanon, peroxide mag bijgevolg niet worden goedgekeurd als bestaande werkzame stof voor gebruik in biociden voor de productsoorten 1 en 2. (4) De in dit besluit vervatte maatregelen zijn in overeenstemming met het advies van het Permanent Comité voor biociden, HEEFT HET VOLGENDE BESLUIT VASTGESTELD: Artikel 1 2-butanon, peroxide (EG-nr. 215-661-2, CAS-nr. 1338-23-4) wordt niet goedgekeurd als werkzame stof voor gebruik in biociden voor de productsoorten 1 en 2. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 27 januari 2016. Voor de Commissie De voorzitter Jean-Claude JUNCKER ( 1 ) PB L 167 van 27.6.2012, blz. 1 . ( 2 ) Gedelegeerde Verordening (EU) nr. 1062/2014 van de Commissie van 4 augustus 2014 over het in Verordening (EU) nr. 528/2012 van het Europees Parlement en de Raad bedoelde werkprogramma voor het systematische onderzoek van alle bestaande werkzame stoffen van biociden ( PB L 294 van 10.10.2014, blz. 1 ).",
  "source": "EUR LEX"
}