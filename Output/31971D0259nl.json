{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31971D0259:NL:HTML\">",
  "content": "EUR-Lex - 31971D0259 - NL Avis juridique important | 31971D0259 71/259/EEG: Beschikking van de Commissie van 18 juni 1971 inzake het verstrekken van inlichtingen op grond van artikel 11, lid 5, van Verordening nr. 17 van de Raad (Slechts de tekst in de Nederlandse taal is authentiek) Publicatieblad Nr. L 161 van 19/07/1971 blz. 0010 - 0013 ++++ BESCHIKKING VAN DE COMMISSIE van 18 juni 1971 inzake het verstrekken van inlichtingen op grond van artikel 11 , lid 5 , van Verordening nr . 17 van de Raad ( Slechts de tekst in de Nederlandse taal is authentiek ) ( 71/259/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , en met name op de artikelen 85 en 87 , Gelet op Verordening nr . 17 van de Raad van 6 februari 1962 ( 1 ) , en met name op de artikelen 11 , 12 , 15 en 16 , Overwegende dat de Commissie op 9 oktober 1969 heeft besloten tot het verrichten van een onderzoek in de biersector , op basis van artikel 12 van Verordening nr . 17 ; Overwegende dat dit onderzoek met name ten doel heeft na te gaan in hoeverre de exclusieve leveringsovereenkomsten , gebruikelijk in de brouwerijsector , hetzij afzonderlijk , hetzij tegelijkertijd met andere , in de economische of juridische samenhang waarin zij zich voordoen , elementen inhouden welke kunnen vallen onder de bepalingen van artikel 85 , lid 1 , van het E.E.G.-Verdrag ; Overwegende dat , ten einde de juridische en feitelijke gegevens te verzamelen die voor de beoordeling nodig zijn , bij brief van 14 mei 1970 een verzoek om inlichtingen in de vorm van een vragenlijst werd gericht aan de voornaamste brouwerijen of groepen van brouwerijen in de gemeenschappelijke markt op grond van artikel 11 , leden 1 en 3 , en van artikel 12 , lid 2 , van Verordening nr . 17 van de Raad ; Overwegende dat een aanvankelijke termijn van 2 maanden , beginnende bij ontvangst van dit schrijven , aan de brouwerijen of groepen van brouwerijen werd toegestaan om hun antwoorden toe te sturen ; Overwegende dat de datum waarop de vragen om inlichtingen werden verzonden samenviel met het begin van een periode van grote bedrijvigheid in de brouwerijsector en dat daardoor aan vele ondernemingen op hun verzoek een verlenging van de toegestane termijn voor de beantwoording werd verleend ; Overwegende dat desalniettemin tot dusverre sommige brouwerijen of groepen van brouwerijen hun antwoorden niet aan de Commissie hebben doen toekomen ; Overwegende dat het voor de doeltreffende uitvoering van een onderzoek in een bedrijfstak op grond van artikel 12 van Verordening nr . 17 nodig is de antwoorden op de vragenlijst van alle brouwerijen of groepen van brouwerijen , waaraan deze werd gericht , te ontvangen ; Overwegende dat deze beschikking in genen dele afbreuk doet aan het recht van de Commissie om van alle brouwerijen of groepen van brouwerijen of andere personen , federaties , groeperingen of ondernemingen , bij de onderhavige aangelegenheid betrokken , bijkomende inlichtingen te verlangen of zich gegevens door middel van verificaties te verschaffen ; Overwegende dat de Commissie conform de in de bijlage bij deze beschikking tekstueel weergegeven bepalingen van artikel 15 , lid 1 , b ) , en 16 , lid 1 , c ) , van Verordening nr . 17 aan ondernemingen en ondernemersverenigingen bij beschikking a ) geldboeten kan opleggen wanneer zij opzettelijk of uit onachtzaamheid in antwoord op een verzoek als bedoeld in artikel 11 , lid 3 , of 5 , een onjuiste inlichting verstrekken of een inlichting niet verstrekken binnen een termijn gesteld bij een krachtens artikel 11 , lid 5 , gegeven beschikking , b ) dwangsommen kan opleggen voor elke dag waarmede de in de beschikking gestelde termijn wordt overschreden , ten einde hen te dwingen tot het volledig en juist verschaffen van een inlichting welke de Commissie heeft verlangd bij een krachtens artikel 11 , lid 5 , gegeven beschikking , HEEFT DE VOLGENDE BESCHIKKING GEGEVEN : Artikel 1 De Commissie verlangt van de Brouwerij Maes N.V . te Waarloos haar de inlichtingen te verschaffen in antwoord op de volgende vragen : A . Algemeen 1 . Welke hoeveelheid bier in hl werd door uw brouwerij sinds 1945 in het recordjaar verkocht ? 2 . Welke kwaliteit bier wordt door uw brouwerij geproduceerd ? Vermeldt de densiteit ( % Plato ) , de benaming en de hoeveelheden verkocht in 1967/1968/1969 . 3 . Verkoopt U , behalve bier , nog andere , al dan niet alcoholhoudende , dranken ? Zo ja , a ) welk percentage maakt de verkoop van deze dranken uit van de totale omzet van dranken van Uw bedrijf , b ) welk percentage van deze dranken wordt verkocht door middel van brouwerijcontracten ? 4 . Verkoopt U bier , dat niet door U geproduceerd wordt ? Zo ja , a ) welk percentage maakt deze verkoop uit van de totale omzet van dranken van Uw bedrijf , b ) welk percentage van dit bier wordt verkocht door middel van brouwerijcontracten ? Indien dit bier wordt ingevoerd , gelieve te vermelden of U dit bier koopt als importeur . Gelieve verder het land van oorsprong of de naam van de leverancier alsmede de verkochte hoeveelheden in hl in 1967/1968/1969 mede te delen . 5 . Gelieve de hoeveelheid in hl en de bestemming van Uw uitvoer naar de overige Lid-Staten van de E.E.G . in 1967/1968/1969 te vermelden , waarbij een onderscheid worde gemaakt tussen bier , dat bestemd is voor tussenhandel en bier , dat rechtstreeks door Uw verkoopdienst verkocht wordt . Hoeveel brouwerijcontracten heeft Uw brouwerij rechtstreeks in elke andere Lid-Staat van de E.E.G . gesloten ? B . Specifieke vragen inzake de bestemming van de verkoop 1 . U gelieve aan te geven voor de jaren 1967/1968/1969 en per kwaliteit het aantal hl bier van Uw eigen produktie dat in flessen is verkocht : a ) aan de inrichtingen waarvan U de eigenaar of de voornaamste huurder bent en aan welker exploitatie U rechtstreeks deelneemt . Vermeldt het aantal van deze inrichtingen ; b ) rechtstreeks door Uw brouwerij waarbij U voor Uw land en voor elke andere Lid-Staat van de E.E.G . apart de volgende onderverdeling gelieve te maken : - leveringen aan caféhouders , hotelhouders , restauranthouders met brouwerijcontract ; - leveringen aan caféhouders , hotelhouders , restauranthouders zonder brouwerijcontract ; - leveringen aan kruideniers en kleine levensmiddelenzaken ; - leveringen aan particulieren ; - leveringen aan kantines ; - leveringen aan wederverkopers - grossiers van dranken ; - leveringen aan grossiers van levensmiddelen ; - leveringen aan grootwarenhuizen en vrijwillige filiaalbedrijven . 2 . Welk is het aantal hl bier onderverdeeld naar kwaliteit , dat in de jaren 1967/1968/1969 uit Uw eigen produktie in vaten is verkocht a ) aan inrichtingen waarvan U de voornaamste huurder of eigenaar bent en aan welker exploitatie U rechtstreeks deelneemt . Vermeldt het aantal van deze inrichtingen ; b ) door rechtstreekse verkoop uit Uw brouwerij waarbij voor Uw land en voor elke andere Lid-Staat van de E.E.G . apart moet worden vermeld de verkoop aan : - caféhouders , hotelhouders , restauranthouders met brouwerijcontract , - caféhouders , hotelhouders , restauranthouders zonder brouwerijcontract , - wederverkopers - grossiers . 3 . Wat zijn voor de jaren 1967/1968/1969 de gemiddelde prijzen die voor de meest gangbare soort bier zijn verkregen , af brouwerij en zonder belastingen , per hl bier verkocht in flessen en in vaten in de verschillende verkoopsectoren , hierboven sub 1b en 2b genoemd ? 4 . U gelieve door middel van enkele , doch nauwkeurige , voorbeelden aan te geven welke verkoopkosten per hl in de verschillende verkoopsectoren voor Uw rekening komen , waarbij U de kosten voor vervoer en reclame afzonderlijk gelieve te specificeren . C . Vragen betreffende brouwerijcontracten 1 . Gelieve in een bijlage het standaardtype of de standaardtypen van brouwerijcontracten te vermelden en daarbij onderscheid te maken tussen die welke de aankoop van een bepaalde hoeveelheid bier voorschrijven en de andere . Licht eventueel Uw commercieel beleid in dit opzicht toe . 2 . Gelieve voor de contracten , die de aankoop van een bepaalde hoeveelheid voorschrijven , en voor de andere leveringscontracten afzonderlijk op te geven , welke aantallen contracten op de volgende onderwerpen betrekking hebben : a ) een lening met een duur van 3 , 6 , 9 , of 12 jaar en meer ( vanaf de afsluitingsdatum ) ; b ) een huurovereenkomst of onderhuurovereenkomst met een duur van 3 , 6 , 9 , of 12 jaar en meer ; c ) huurovereenkomst gekoppeld aan een lening met een duur van 3 , 6 , 9 , of 12 jaar en meer ; d ) een andere prestatie , zoals b . v . het uitlenen van meubilair en inventaris , vooruitbetaalde ristorno enz . te onderscheiden in tijdvakken van 3 , 6 , 9 , of 12 jaar en meer . Als peildatum gelieve U 1 januari 1970 aan te houden . Bovendien gelieve U voor elke categorie te vermelden : a ) het totaal nog uitstaande bedrag van de op 1 januari 1970 lopende contracten ; b ) voor de contracten die tot aankoop van een bepaalde hoeveelheid verplichten het aantal waarbij de van tevoren bepaalde hoeveelheid inderdaad werd bereikt , c ) voor de andere contracten , het aantal daarvan waarbij de afnameverplichting de datum van de laatste terugbetaling met 1 , 2 , 5 , 9 , 12 jaar of meer overschrijdt . 3 . Hoeveel contracten hebt U in 1969 gesloten  ( nieuwe contracten of verlengingen ) ? 4 . Geef een onderverdeling van de overeenkomsten van lening naar gelang de grootte a ) beneden de 100.000 Bfr . , b ) tussen de 100.000 Bfr . en 400.000 Bfr . , c ) boven de 400.000 Bfr . Artikel 2 De in het vorige artikel verlangde inlichtingen dienen binnen één maand , te rekenen van de dag dat van deze beschikking aan geadresseerde kennis is gegeven , te worden verstrekt . Artikel 3 De bij deze beschikking gevoegde bijlage vormt daarvan een integrerend bestanddeel . Artikel 4 Deze beschikking is verbindend in al haar onderdelen voor de Brouwerij Maes N.V . te Waarloos , tot wie zij is gericht . Tot het verstrekken van de gevraagde inlichtingen zijn verplicht : degenen die volgens de wet of de statuten belast zijn met de vertegenwoordiging van genoemde Brouwerij . Tegen deze beschikking kan beroep worden ingesteld bij het Hof van Justitie van de Europese Gemeenschappen te Luxemburg , overeenkomstig de bepalingen van het Verdrag tot oprichting van de E.E.G . inzonderheid de artikelen 173 en 185 . Gedaan te Brussel , 18 juni 1971 . Voor de Commissie De Voorzitter Franco M . MALFATTI ( 1 ) PB nr . 13 van 21 . 2 . 1962 , blz . 204/62 . BIJLAGE Artikel 15.1 . De Commissie kan bij beschikking aan ondernemingen of ondernemersverenigingen geldboeten opleggen van ten minste honderd en ten hoogste vijfduizend rekeneenheden , wanneer zij opzettelijk of uit onachtzaamheid : a ) ... b ) in antwoord op een verzoek als bedoeld in artikel 11 , leden 3 en 5 , of artikel 12 , een onjuiste inlichting verstrekken of een inlichting niet verstrekken binnen de termijn , gesteld bij een krachtens artikel 11 , lid 5 , gegeven beschikking , ... De Commissie kan bij beschikking aan ondernemingen of ondernemersverenigingen dwangsommen opleggen ten bedrage van ten minste vijftig en ten hoogste duizend rekeneenheden voor elke dag waarmede de in de beschikking gestelde termijn wordt overschreden , ten einde hen te dwingen : a ) ... b ) ... e ) tot het volledig en juist verschaffen van een inlichting welke de Commissie heeft verlangd bij een krachtens artikel 11 , lid 5 , gegeven beschikking , ...",
  "source": "EUR LEX"
}