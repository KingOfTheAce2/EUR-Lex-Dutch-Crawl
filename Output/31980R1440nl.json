{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980R1440:NL:HTML\">",
  "content": "EUR-Lex - 31980R1440 - NL Avis juridique important | 31980R1440 Verordening (EEG) nr. 1440/80 van de Raad van 30 mei 1980 betreffende de sluiting van de Samenwerkingsovereenkomst tussen de Europese Economische Gemeenschap en Indonesië, Maleisië, de Filippijnen, Singapore en Thailand, Lid-Staten van de Association of South-East Asian Nations Publicatieblad Nr. L 144 van 10/06/1980 blz. 0001 - 0001 Bijzondere uitgave in het Fins: Hoofdstuk 11 Deel 9 blz. 0182 Bijzondere uitgave in het Grieks: Hoofdstuk 11 Deel 20 blz. 0209 Bijzondere uitgave in het Zweeds: Hoofdstuk 11 Deel 9 blz. 0182 Bijzondere uitgave in het Spaans: Hoofdstuk 11 Deel 13 blz. 0003 Bijzondere uitgave in het Portugees: Hoofdstuk 11 Deel 13 blz. 0003 VERORDENING (EEG) Nr. 1440/80 VAN DE RAAD van 30 mei 1980 betreffende de sluiting van de samenwerkingsovereenkomst tussen de Europese Economische Gemeenschap en Indonesië, Maleisië, de Filippijnen, Singapore en Thailand, Lid-Staten van de Association of South-East Asian Nations DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op de artikelen 113 en 235, Gezien het voorstel van de Commissie, Gezien het advies van het Europese Parlement [1], [1]PB nr. C 85 van 8.4.1980, blz. 83. Overwegende dat de sluiting van de Samenwerkingsovereenkomst tussen de Europese Economische Gemeenschap en Indonesië, Maleisië, de Filippijnen, Singapore en Thailand, Lid-Staten van de Association of South-East Asian Nations, noodzakelijk is voor de verwezenlijking van de doelstellingen van de Gemeenschap op het gebied van de buitenlandse economische betrekkingen ; dat bepaalde in de Overeenkomst omschreven vormen van economische samenwerking de bevoegdheden op het gebied van de gemeenschappelijke handelspolitiek te buiten gaan, HEEFT DE VOLGENDE VERORDENING VASTGESTELD: Artikel 1 De Samenwerkingsovereenkomst tussen de Europese Economische Gemeenschap en Indonesië, Maleisië, de Filippijnen, Singapore en Thailand, Lid-Staten van de Association of South-East Asian Nations, wordt namens de Gemeenschap goedgekeurd. De tekst van de Overeenkomst is aan deze verordening gehecht. Artikel 2 De Voorzitter van de Raad verricht de kennisgeving bedoeld in artikel 8 van de Overeenkomst [2]. [2]De datum van inwerkingtreding van de Overeenkomst zal door het Secretariaat-generaal van de Raad in het Publikatieblad van de Europese Gemeenschappen worden bekendgemaakt. Artikel 3 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 mei 1980. Voor de Raad De Voorzitter G. ZAMBERLETTI",
  "source": "EUR LEX"
}