{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980Y0819(02):NL:HTML\">",
  "content": "EUR-Lex - 31980Y0819(02) - NL Avis juridique important | 31980Y0819(02) Resolutie van de Raad van 22 juli 1980 betreffende de toegang tot overheidsopdrachten voor leveringen in de Gemeenschap van produkten van oorsprong uit derde landen Publicatieblad Nr. C 211 van 19/08/1980 blz. 0002 - 0002 Bijzondere uitgave in het Grieks: Hoofdstuk 17 Deel 1 blz. 0053 Bijzondere uitgave in het Spaans: Hoofdstuk 11 Deel 13 blz. 0044 Bijzondere uitgave in het Portugees: Hoofdstuk 11 Deel 13 blz. 0044 RESOLUTIE VAN DE RAAD van 22 juli 1980 betreffende de toegang tot overheidsopdrachten voor leveringen in de Gemeenschap van produkten van oorsprong uit derde landen DE RAAD VAN DE EUROPESE GEMEENSCHAPPEN, Overwegende dat Richtlijn 77/62/EEG van de Raad van 21 december 1976 betreffende de coördinatie van de procedures voor het plaatsen van overheidsopdrachten voor leveringen (1) tot doel heeft gelijke deelnemingsvoorwaarden voor deze opdrachten in alle Lid-Staten in te stellen, hetgeen een doorzichtigheid tot stand brengt waardoor de werking van de gemeenschappelijke markt op dit gebied wordt verbeterd, met name door bij te dragen tot de naleving van het verbod van beperkingen op het vrije goederenverkeer; Overwegende dat de Raad bij Besluit 80/271/EEG betreffende de sluiting van de multilaterale overeenkomsten waarover tijdens de handelsbesprekingen van 1973-1979 overeenstemming is bereikt (2), namens de Europese Economische Gemeenschap met name de Overeenkomst inzake overheidsopdrachten heeft goedgekeurd; Overwegende dat de Gemeenschap als gevolg van de tenuitvoerlegging van Richtlijn 77/62/EEG en van de Overeenkomst inzake overheidsopdrachten dient te bepalen onder welke voorwaarden de overheidsopdrachten voor leveringen van de Lid-Staten moeten worden opengesteld voor produkten van oorsprong uit derde landen voor wat betreft instanties die niet onder de Overeenkomst vallen en produkten of overeenkomsten die niet onder de Overeenkomst vallen of die van oorsprong zijn uit landen welke de Overeenkomst niet hebben ondertekend; Overwegende dat deze voorwaarden met name van dien aard dienen te zijn dat zij de belangen van de producenten van de Lid-Staten vrijwaren door hun deelneming aan de overheidsopdrachten van de verschillende derde landen mogelijk te maken; Overwegende in dit verband dat de Gemeenschap ernaar dient te streven een situatie van bevredigende wederkerigheid te bereiken in haar betrekkingen met de derde landen die de Overeenkomst hebben ondertekend en met die welke de Overeenkomst niet hebben ondertekend,    1. constateert dat de Lid-Staten overeenkomstig het Verdrag handelspolitieke maatregelenkunnen blijven treffen inzake overheidsopdrachten voor leveringen die gegundzijn:      - door niet onder de Overeenkomst vallende instanties, - voor niet onder de Overeenkomst vallende produkten en overeenkomsten, - door onder de Overeenkomst vallende instanties ten aanzien van landen die deOvereenkomst niet hebben ondertekend; 2. neemt kennis van de door de Commissie aangehaalde mogelijkheid om krachtens artikel115 van het Verdrag de beschermende maatregelen te treffen die nodig zoudenblijken ten einde te verzekeren dat de uitvoering van bovengenoemde maatregelenniet door verleggingen van het handelsverkeer wordt verhinderd; 3. besluit om, op voorstel van de Commissie, de coördinatie en de geleidelijke eenmakingvan het sub 1 bedoelde beleid te bevorderen.  (1) PB nr. L 13 van 15.1.1977, blz. 1. (2) PB nr. L 71 van 17.3.1980, blz. 1.",
  "source": "EUR LEX"
}