{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0127:NL:HTML\">",
  "content": "EUR-Lex - 31999D0127 - NL Avis juridique important | 31999D0127 1999/127/EG: Besluit van de Raad van 25 januari 1999 betreffende de sluiting van de kaderovereenkomst voor samenwerking, ter voorbereiding van een associatie van politieke en economische aard tussen de Europese Gemeenschap en haar lidstaten enerzijds, en de Republiek Chili anderzijds, als einddoel Publicatieblad Nr. L 042 van 16/02/1999 blz. 0046 - 0064 BESLUIT VAN DE RAAD van 25 januari 1999 betreffende de sluiting van de kaderovereenkomst voor samenwerking, ter voorbereiding van een associatie van politieke en economische aard tussen de Europese Gemeenschap en haar lidstaten enerzijds, en de Republiek Chili anderzijds, als einddoel (1999/127/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op de artikelen 113 en 130 Y, juncto artikel 228, lid 2, eerste zin, en lid 3, eerste alinea, Gezien het voorstel van de Commissie, Gezien het advies van het Europees Parlement, Overwegende dat, krachtens artikel 130 U van het Verdrag, het beleid van de Gemeenschap op het gebied van ontwikkelingssamenwerking bevorderlijk is voor duurzame economische en sociale ontwikkeling en harmonische en geleidelijke opneming van de ontwikkelingslanden in de wereldeconomie, en voor de bestrijding van de armoede in die landen; Overwegende dat de kaderovereenkomst voor samenwerking, ter voorbereiding van een associatie van politieke en economische aard tussen de Europese Gemeenschap en haar lidstaten enerzijds, en de Republiek Chili anderzijds, als einddoel, dient te worden goedgekeurd, BESLUIT: Artikel 1 De kaderovereenkomst voor samenwerking, ter voorbereiding van een associatie van politieke en economische aard tussen de Europese Gemeenschap en haar lidstaten enerzijds, en de Republiek Chili anderzijds, als einddoel, wordt namens de Europese Gemeenschap goedgekeurd. De tekst van de overeenkomst is aan dit besluit gehecht. Artikel 2 In de omstandigheden van artikel 34 van de overeenkomst is de voorzitter van de Raad voorzitter van de in artikel 33 van de overeenkomst bedoelde gezamenlijke raad en vertegenwoordigt binnen deze de Gemeenschap. Een vertegenwoordiger van de Commissie zit de in artikel 35 van de overeenkomst bedoelde gemengde commissie en de in artikel 34 van de overeenkomst bedoelde gemengde subcommissie voor handelszaken voor, overeenkomstig de huishoudelijke reglementen van deze organen, en vertegenwoordigt binnen deze commissies de Gemeenschap. Artikel 3 De voorzitter van de Raad deponeert namens de Europese Gemeenschap de in artikel 42 van de overeenkomst bedoelde kennisgeving. Artikel 4 Dit besluit wordt bekend gemaakt in het Publicatieblad van de Europese Gemeenschappen. Gedaan te Brussel, 25 januari 1999. Voor de Raad De Voorzitter J. FISCHER",
  "source": "EUR LEX"
}