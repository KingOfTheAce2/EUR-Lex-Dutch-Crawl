{
  "url": "http://www.w3.org/1999/xhtml\">",
  "content": "L_202402100NL.000101.fmx.xml Publicatieblad van de Europese Unie NL L-serie 2024/2100 2.8.2024 BESLUIT (EU) 2024/2100 VAN DE COMMISSIE van 31 juli 2024 tot bevestiging van de deelname van Ierland aan Verordening (EU) 2024/1358 van het Europees Parlement en de Raad betreffende de instelling van “Eurodac” voor de vergelijking van biometrische gegevens DE EUROPESE COMMISSIE, Gezien Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, gehecht aan het Verdrag betreffende de Europese Unie en het Verdrag betreffende de werking van de Europese Unie, en met name artikel 4, Gezien de kennisgeving door Ierland van zijn wens om Verordening (EU) 2024/1358 van het Europees Parlement en de Raad van 14 mei 2024 betreffende de instelling van “Eurodac” voor de vergelijking van biometrische gegevens om de Verordeningen (EU) 2024/1351 en (EU) 2024/1350 van het Europees Parlement en de Raad en Richtlijn 2001/55/EG van de Raad doeltreffend toe te passen en om illegaal verblijvende onderdanen van derde landen en staatlozen te identificeren en betreffende verzoeken van rechtshandhavingsinstanties van de lidstaten en Europol om vergelijkingen van Eurodac-gegevens ten behoeve van rechtshandhaving, tot wijziging van de Verordeningen (EU) 2018/1240 en (EU) 2019/818 van het Europees Parlement en de Raad en tot intrekking van Verordening (EU) nr. 603/2013 van het Europees Parlement en de Raad ( 1 ) te aanvaarden en erdoor gebonden te zijn, Overwegende hetgeen volgt: (1) Verordening (EU) 2024/1358 is op 14 mei 2024 vastgesteld en op 11 juni 2024 in werking getreden. De bepalingen ervan moeten van toepassing zijn met ingang van 12 juni 2026, met uitzondering van artikel 26, dat van toepassing moet zijn met ingang van 12 juni 2029. (2) Bij brief van 20 juni 2024 heeft Ierland kennisgegeven van zijn wens Verordening (EU) 2024/1358 te aanvaarden en erdoor gebonden te zijn. (3) De deelname van Ierland aan Verordening (EU) 2024/1358 moet daarom worden bevestigd. (4) Aangezien Ierland niet deelneemt aan de Verordeningen (EU) 2018/1240 ( 2 ) en (EU) 2019/818 ( 3 ) van het Europees Parlement en de Raad, mag het niet gebonden zijn door de bepalingen van Verordening (EU) 2024/1358 waarbij die verordeningen worden gewijzigd. (5) Er zijn geen specifieke voorwaarden verbonden aan de deelname van Ierland aan Verordening (EU) 2024/1358 en er zijn geen overgangsmaatregelen nodig, HEEFT HET VOLGENDE BESLUIT VASTGESTELD: Artikel 1 De deelname van Ierland aan Verordening (EU) 2024/1358 wordt bevestigd. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 31 juli 2024. Voor de Commissie De voorzitter Ursula VON DER LEYEN ( 1 ) PB L, 2024/1358, 22.5.2024, ELI: http://data.europa.eu/eli/reg/2024/1358/oj . ( 2 ) Verordening (EU) 2018/1240 van het Europees Parlement en de Raad van 12 september 2018 tot oprichting van een Europees reisinformatie- en -autorisatiesysteem (Etias) en tot wijziging van de Verordeningen (EU) nr. 1077/2011, (EU) nr. 515/2014, (EU) 2016/399, (EU) 2016/1624 en (EU) 2017/2226 ( PB L 236, 19.9.2018, blz. 1 , ELI: http://data.europa.eu/eli/reg/2018/1240/oj ). ( 3 ) Verordening (EU) 2019/818 van het Europees Parlement en de Raad van 20 mei 2019 tot vaststelling van een kader voor interoperabiliteit tussen de Unie-informatiesystemen op het gebied van politiële en justitiële samenwerking, asiel en migratie en tot wijziging van Verordeningen (EU) 2018/1726, (EU) 2018/1862 en (EU) 2019/816 ( PB L 135, 22.5.2019, blz. 85 , ELI: http://data.europa.eu/eli/reg/2019/818/oj ). ELI: http://data.europa.eu/eli/dec/2024/2100/oj ISSN 1977-0758 (electronic edition)",
  "source": "EUR LEX"
}