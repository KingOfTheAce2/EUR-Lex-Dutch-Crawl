{
  "url": "http://www.w3.org/1999/xhtml\">",
  "content": "L_2006278NL.01001101.xml 10.10.2006 NL Publicatieblad van de Europese Unie L 278/11 VERORDENING (EG) N r. 1489/2006 VAN DE COMMISSIE van 9 oktober 2006 tot vaststelling van de bij de berekening van de financieringskosten van de interventies in de vorm van de aankoop, opslag en afzet van de voorraden toe te passen rentevoeten voor het boekjaar 2007 van het Europees Landbouwgarantiefonds DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1883/78 van de Raad van 2 augustus 1978 betreffende de algemene regels voor de financiering van de interventies door het Europees Oriëntatie- en Garantiefonds voor de Landbouw, afdeling Garantie ( 1 ) , en met name op artikel 5, Overwegende hetgeen volgt: (1) Op grond van artikel 3, lid 1, onder b), van Verordening (EG) nr. 1290/2005 van de Raad van 21 juni 2005 betreffende de financiering van het gemeenschappelijk landbouwbeleid ( 2 ) worden de interventies ter regulering van de landbouwmarkten gefinancierd door het Europees Landbouwgarantiefonds (ELGF). (2) In artikel 4, lid 1, onder a), van Verordening (EG) nr. 884/2006 van de Commissie van 21 juni 2006 houdende uitvoeringsbepalingen van Verordening (EG) nr. 1290/2005 van de Raad met betrekking tot de financiering van de maatregelen voor interventie in de vorm van openbare opslag door het Europees Landbouwgarantiefonds (ELGF) en de boeking van de verrichtingen in verband met openbare opslag door de betaalorganen van de lidstaten ( 3 ) is bepaald dat de uitgaven voor de financieringskosten voor de middelen die door de lidstaten worden verschaft voor de aankoop van producten, volgens de in bijlage IV bij die verordening opgenomen berekeningsvoorschriften en op basis van een uniforme rentevoet voor de Gemeenschap worden vastgesteld. (3) De uniforme rentevoet voor de Gemeenschap komt overeen met het gemiddelde van de in de zes maanden vóór de mededeling van de lidstaten zoals bedoeld in punt I.2, eerste alinea, van bijlage IV bij Verordening (EG) nr. 884/2006 geconstateerde driemaands en twaalfmaands EURIBOR-rentevoeten waaraan een gewicht van respectievelijk een derde en twee derde is toegekend. Deze rentevoet moet aan het begin van elk boekjaar van het Europees Landbouwgarantiefonds (ELGF) worden vastgesteld. (4) Wanneer de door een lidstaat meegedeelde rentevoet echter lager ligt dan de voor de Gemeenschap vastgestelde uniforme rentevoet, wordt voor dat land overeenkomstig punt I.2, tweede alinea, van bijlage IV bij Verordening (EG) nr. 884/2006 een specifieke rentevoet vastgesteld. Als een lidstaat verder zijn gemiddelde rentekosten niet vóór het einde van het boekjaar meedeelt, stelt de Commissie de voor die lidstaat toe te passen specifieke rentevoet vast op het niveau van de voor de Gemeenschap vastgestelde uniforme rentevoet. (5) De rentevoeten voor het boekjaar 2007 van het ELGF dienen met inachtneming van deze verschillende elementen te worden vastgesteld aan de hand van de door de lidstaten aan de Commissie meegedeelde gegevens. (6) De in deze verordening vervatte maatregelen zijn in overeenstemming met het advies van het Comité voor de Landbouwfondsen, HEEFT DE VOLGENDE VERORDENING VASTGESTELD: Artikel 1 Voor de uitgaven voor de financieringskosten voor de middelen die door de lidstaten worden verschaft voor de aankoop van interventieproducten ten laste van het boekjaar 2007 van het Europees Landbouwgarantiefonds (ELGF), worden de op grond van artikel 4, lid 1, onder a), van Verordening (EG) nr. 884/2006 in bijlage IV bij die verordening bedoelde rentevoeten vastgesteld op: a) 2,1 % voor de specifieke rentevoet voor Zweden; b) 2,3 % voor de specifieke rentevoet voor Tsjechië; c) 2,7 % voor de specifieke rentevoet voor Ierland; d) 2,8 % voor de specifieke rentevoet voor Oostenrijk, Finland en Portugal; e) 2,9 % voor de specifieke rentevoet voor Griekenland en Italië; f) 3,0 % voor de specifieke rentevoet voor Litouwen; g) 3,2 % voor de uniforme rentevoet voor de Gemeenschap die van toepassing is op de lidstaten waarvoor geen specifieke rentevoet is vastgesteld. Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing vanaf 1 oktober 2006. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 oktober 2006. Voor de Commissie Mariann FISCHER BOEL Lid van de Commissie ( 1 ) PB L 216 van 5.8.1978, blz. 1 . Verordening laatstelijk gewijzigd bij Verordening (EG) nr. 695/2005 ( PB L 114 van 4.5.2005, blz. 1 ). ( 2 ) PB L 209 van 11.8.2005, blz. 1 . Verordening gewijzigd bij Verordening (EG) nr. 320/2006 ( PB L 58 van 28.2.2006, blz. 42 ). ( 3 ) PB L 171 van 23.6.2006, blz. 35 .",
  "source": "EUR LEX"
}