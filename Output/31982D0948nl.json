{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31982D0948:NL:HTML\">",
  "content": "EUR-Lex - 31982D0948 - NL Avis juridique important | 31982D0948 82/948/EEG: Beschikking van de Commissie van 30 december 1982 tot machtiging van de Franse Republiek om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) Publicatieblad Nr. L 383 van 31/12/1982 blz. 0025 - 0026 ***** BESCHIKKING  VAN DE COMMISSIE van 30 december 1982 tot machtiging van de Franse Republiek om de handel in zaaizaad van bepaalde rassen van landbouwgewassen te beperken (Slechts de tekst in de Franse taal is authentiek) (82/948/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 70/457/EEG van de Raad van 29 september 1970 betreffende de gemeenschappelijke rassenlijst voor landbouwgewassen (1), laatstelijk gewijzigd bij Richtlijn 80/1141/EEG (2), en met name op artikel 15, leden 2 en 3, en op lid 7, Gezien het door de Franse Republiek ingediende verzoek, Overwegende dat krachtens artikel 15, lid 1, van voornoemde richtlijn zaaizaad en pootgoed van rassen die in de loop van 1980 in ten minste één van de Lid-Staten officieel zijn toegelaten en die overigens aan de in deze richtlijn gestelde voorwaarden voldoen, met ingang van 31 december 1982 in de Gemeenschap aan geen enkele handelsbeperking ten aanzien van het ras meer worden onderworpen; Overwegende dat in artikel 15, lid 2, van voornoemde richtlijn evenwel is bepaald dat een Lid-Staat op zijn verzoek kan worden gemachtigd de handel in zaaizaad en pootgoed van bepaalde rassen te verbieden; Overwegende dat de Franse Republiek voor een aantal rassen van verschillende gewassen om een dergelijke machtiging heeft verzocht; Overwegende dat voor de betrokken maïsrassen in de Franse Republiek geen onderzoek te velde had plaatsgevonden met het oog op het Franse verzoek; Overwegende dat deze maïsrassen een FAO-rijpheidsklasse-index van 700 of meer hebben; dat algemeen bekend is dat de maïsrassen met een FAO-rijpheidsklasse-index van 700 of meer momenteel nog niet geschikt zijn om in de Franse Republiek te worden verbouwd (artikel 15, lid 3, sub c), tweede geval, van voornoemde richtlijn); Overwegende dat voor de rassen Sally en Trifomo (rode klaver) in de Franse Republiek geen officieel onderzoek te velde heeft plaatsgevonden in verband met het Franse verzoek; Overwegende dat het algemeen bekend is dat de betrokken rassen wegens hun vorm (ontwikkelingstempo) thans nog niet geschikt zijn voor de teelt in de Franse Republiek (artikel 15, lid 3, sub c), tweede geval, van voornoemde richtlijn); Overwegende dat derhalve voor deze rassen het verzoek van de Franse Republiek volledig moet worden ingewilligd; Overwegende dat het Franse verzoek geen andere rassen meer betreft; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 De Franse Republiek wordt gemachtigd om op haar gehele grondgebied de handel te verbieden in zaaizaad van de volgende in de gemeenschappelijke rassenlijst voor landbouwgewassen van 1983 vermelde rassen: I. Voedergewassen: Trifolium pratense L. Sally Trifomo 1.2 // II. Granen:  //   // Zea mays L.  //   // Atlante  // Nickerson 702  // Augusto 6666  // Orfeo  // Banat  // Padano  // Frank  // Ribot  // Ilona  // Splendid 7951  // Mark  // Traiano 74. Artikel 2 De in artikel 1 bedoelde machtiging zal worden ingetrokken zodra wordt geconstateerd dat de voorwaarden voor de verlening hiervan niet meer zijn vervuld. Artikel 3 De Franse Republiek deelt de Commissie mede vanaf welke datum en op welke wijze zij van de in artikel 1 bedoelde machtiging gebruik maakt. De Commissie stelt de andere Lid-Staten daarvan in kennis. Artikel 4 Deze beschikking is gericht tot de Franse Republiek. Gedaan te Brussel, 30 december 1982. Voor de Commissie Poul DALSAGER Lid van de Commissie (1) PB nr. L 225 van 12. 10. 1970, blz. 1. (2) PB nr. L 341 van 16. 12. 1980, blz. 27.",
  "source": "EUR LEX"
}