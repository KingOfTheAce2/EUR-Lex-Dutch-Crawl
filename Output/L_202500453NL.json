{
  "url": "http://www.w3.org/1999/xhtml\">",
  "content": "L_202500453NL.000101.fmx.xml Publicatieblad van de Europese Unie NL L-serie 2025/453 6.3.2025 GEDELEGEERDE VERORDENING (EU) 2025/453 VAN DE COMMISSIE van 18 december 2024 tot aanvulling van Verordening (EG) nr. 1005/2008 van de Raad door de vaststelling van een model voor het in artikel 14, lid 1, punt b), ii), van die verordening bedoelde document DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1005/2008 van de Raad van 29 september 2008 houdende de totstandbrenging van een communautair systeem om illegale, ongemelde en ongereglementeerde visserij te voorkomen, tegen te gaan en te beëindigen, tot wijziging van Verordeningen (EEG) nr. 2847/93, (EG) nr. 1936/2001 en (EG) nr. 601/2004 en tot intrekking van Verordeningen (EG) nr. 1093/94 en (EG) nr. 1447/1999 ( 1 ) , en met name artikel 54 bis, Overwegende hetgeen volgt: (1) Bij Verordening (EG) nr. 1005/2008 is een Uniesysteem opgezet om illegale, ongemelde en ongereglementeerde visserij te voorkomen, tegen te gaan en te beëindigen. Bij hoofdstuk III van die verordening is een vangstcertificeringsregeling ingesteld om uitvoering te geven aan het verbod op de invoer in de Unie van door IOO-visserij verkregen visserijproducten. (2) Het vangstcertificaat wordt gebruikt om te certificeren dat de vangsten waaruit ingevoerde visserijproducten zijn verkregen, zijn gevangen met inachtneming van internationale instandhoudings- en beheersmaatregelen en, in voorkomend geval, andere relevante regels die op het betrokken vissersvaartuig van toepassing zijn. (3) In artikel 14, lid 1, van Verordening (EG) nr. 1005/2008 is bepaald dat voor de invoer van visserijproducten die in dezelfde vorm naar de Unie worden vervoerd vanuit een derde land dat niet de vlaggenstaat of de staat van verwerking is, de importeur bij de autoriteiten van de lidstaat van invoer het gedocumenteerde bewijs moet overleggen dat de visserijproducten geen andere behandelingen hebben ondergaan dan lossen, opnieuw laden of een behandeling om ze in goede oorspronkelijke staat te bewaren, en dat ze in het derde land onder toezicht van de bevoegde autoriteiten zijn gebleven. Indien de oorspronkelijke zending op een vangstcertificaat en, in voorkomend geval, op de in artikel 14, lid 2, van die verordening bedoelde verklaring, wordt gesplitst, moet de importeur aan de autoriteiten van de lidstaat van invoer een door de bevoegde autoriteiten van dat derde land gevalideerd document overleggen. (4) Voor dat document moet een model worden opgesteld om een uniforme presentatie van de krachtens artikel 14, lid 1, punt b), ii), van Verordening (EG) nr. 1005/2008 vereiste informatie te waarborgen en om de consistentie en duidelijkheid van de verstrekte informatie te garanderen. Uniformiteit van de vereiste gegevens is ook noodzakelijk om de correcte werking van het Catch-systeem te waarborgen, HEEFT DE VOLGENDE VERORDENING VASTGESTELD: Artikel 1 Het model voor het in artikel 14, lid 1, punt b), ii), van Verordening (EG) nr. 1005/2008 bedoelde document is opgenomen in de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing met ingang van 10 januari 2026. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 18 december 2024. Voor de Commissie De voorzitter Ursula VON DER LEYEN ( 1 ) PB L 286 van 29.10.2008, blz. 1 . BIJLAGE Model voor het in artikel 14, lid 1, punt b), ii), van Verordening (EG) nr. 1005/2008 van de Raad bedoelde document Documentnummer 1. Verklarende autoriteit Naam Adres E-mail: Tel. 2. Aankomst in de opslagplaats — gegevens Plaats van vertrek van het product: Datum van vertrek: Laatste haven, luchthaven of andere plaats van vertrek vóór aankomst in het land van opslag Gegevens over het vervoer (Naam en vlag van het vaartuig/vluchtnummer — luchtvrachtbrief/spoorvrachtbrief/vrachtbrief — registratienummer vrachtwagen) Containernummer(s) (indien van toepassing) Datum van aankomst in de opslagplaats (lossing) Plaats van opslag 3. Gegevens van de zending (bij aankomst in de opslagplaats) Beschrijving van de visserijproducten Soort Productcode Nummer(s) vangstcertificaat/verwerkingsverklaring/niet-manipulatieverklaring (indien van toepassing) Nettogewicht in kg bij binnenkomst in de opslagplaats Nettogewicht in kg van visserijproduct bij binnenkomst in de opslagplaats … 4. Gegevens opslagfaciliteit Naam Adres Goedkeuringsnummer (indien van toepassing) Opgeslagen in de volgende vorm (aankruisen wat van toepassing is) Gekoeld Ingevroren Andere 5. Gegevens van de zending (bij vertrek uit de opslagplaats) Beschrijving van de visserijproducten Soort Productcode Nummer(s) vangstcertificaat/verwerkingsverklaring/niet-manipulatieverklaring (indien van toepassing) Nettogewicht in kg bij het verlaten van de opslagplaats Nettogewicht in kg van visserijproduct bij het verlaten van de opslagplaats … 6. Vertrek uit de opslagplaats — gegevens Datum van vertrek uit de opslagplaats (opnieuw laden) Haven, luchthaven of andere plaats van vertrek uit het land van opslag Gegevens over het vervoer (Naam en vlag van het vaartuig/vluchtnummer — luchtvrachtbrief/spoorvrachtbrief/vrachtbrief — registratienummer vrachtwagen) Containernummer(s) (indien van toepassing) Plaats van bestemming: Haven, luchthaven of andere plaats van bestemming 7. Gegevens exporteur Naam van het bedrijf Adres Datum van indiening van dit document door de exporteur bij de bevoegde autoriteit 8. Verklaring van de bevoegde autoriteit Hierbij verklaar ik dat de in dit document verstrekte informatie juist is en dat de betrokken producten geen andere behandelingen hebben ondergaan dan lossen, opnieuw laden of een behandeling om ze in goede oorspronkelijke staat te bewaren, en dat ze onder toezicht van de rapporterende autoriteit zijn gebleven. Naam van de autoriteit Naam en titel van de ambtenaar Handtekening en stempel Datum ELI: http://data.europa.eu/eli/reg_del/2025/453/oj ISSN 1977-0758 (electronic edition)",
  "source": "EUR LEX"
}