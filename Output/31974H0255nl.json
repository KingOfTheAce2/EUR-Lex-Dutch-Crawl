{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974H0255:NL:HTML\">",
  "content": "EUR-Lex - 31974H0255 - NL Avis juridique important | 31974H0255 74/255/EEG: Aanbeveling van de Commissie van 10 april 1974 aan de Regering van het Verenigd Koninkrijk over de in Groot-Brittannië en Noord-Ierland toepasselijke verordeningen inzake de maatregelen ter uitvoering van de communautaire verordeningen betreffende het personenvervoer over de weg tussen de Lid-Staten en de aanpassing van de nationale wetgeving aan deze verordeningen (Slechts de tekst in de Engelse taal is authentiek) Publicatieblad Nr. L 141 van 24/05/1974 blz. 0001 - 0002 ++++ AANBEVELING VAN DE COMMISSIE van 10 april 1974 aan de Regering van het Verenigd Koninkrijk over de in Groot-Brittannië en Noord-Ierland toepasselijke verordeningen inzake de maatregelen ter uitvoering van de communautaire verordeningen betreffende het personenvervoer over de weg tussen de Lid-Staten en de aanpassing van de nationale wetgeving aan deze verordeningen ( Slechts de tekst in de Engelse taal is authentiek ) ( 74/255/EEG ) De Permanente Vertegenwoordiging van het Verenigd Koninkrijk heeft de Commissie bij schrijven van 18 juni 1973 de tekst medegedeeld van de verordeningen tot aanpassing van de respectieve nationale wetten van Groot-Brittannië en Noord-Ierland aan de bepalingen van de volgende verordeningen : - nr . 117/66/EEG van de Raad van 28 juli 1966 ( 1 ) betreffende de invoering van gemeenschappelijke regels voor het internationale vervoer van personen over de weg met autobussen ; - ( EEG ) nr . 1016/68 van de Commissie van 9 juli 1968 ( 2 ) betreffende de invoering van modellen van de controledocumenten , bedoeld in de artikelen 6 en 9 van Verordening nr . 117/66/EEG van de Raad ; - ( EEG ) nr . 516/72 van de Raad van 28 februari 1972 ( 3 ) betreffende de vaststelling van gemeenschappelijke regels voor pendelvervoer met autobussen ( autocars ) tussen de Lid-Staten ; - ( EEG ) nr . 517/72 van de Raad van 28 februari 1972 ( 4 ) betreffende de vaststelling van gemeenschappelijke regels voor het geregeld vervoer en de bijzondere vormen van geregeld vervoer met autobussen tussen de Lid-Staten . Bij deze verordeningen heeft de Regering van het Verenigd Koninkrijk tevens de maatregelen getroffen die de Lid-Staten dienen vast te stellen ter uitvoering van bovengenoemde communautaire verordeningen . Deze mededeling geldt als raadpleging van de Commissie in de zin van : - artikel 10 van Verordening nr . 117/66/EEG , - artikel 6 van Verordening ( EEG ) nr . 1016/68 , - artikel 24 van Verordening ( EEG ) nr . 516/72 , - artikel 22 van Verordening ( EEG ) nr . 517/72 . Alvorens een uitspraak te doen over de verschillende bepalingen van de aan haar voorgelegde verordeningen , wenst de Commissie een opmerking van principiële aard te maken : In het Verenigd Koninkrijk zijn de Verordeningen nr . 117/66/EEG van de Raad en ( EEG ) nr . 1016/68 van de Commissie , op grond van het Toetredingsverdrag , vanaf 1 juli 1973 van toepassing ; de Verordening  ( EEG ) nr . 516/72 en ( EEG ) nr . 517/72 zijn eveneens van toepassing met ingang van 1 juli 1973 op grond van Verordening ( EEG ) nr . 2442/72 van de Raad van 21 november 1972 ( 5 ) . Voorts moeten volgens de Verordeningen nr . 117/66/EEG en ( EEG ) nr . 1016/68 de maatregelen voor de uitvoering van deze verordeningen tijdig worden vastgesteld ; de door de nieuwe Lid-Staten op grond van de Verordeningen ( EEG ) nr . 516/72 en ( EEG ) nr . 517/72 te treffen uitvoeringsmaatregelen moesten krachtens Verordening ( EEG ) nr . 2442/72 van de Raad van 21 november 1972 voor 1 april 1973 worden vastgesteld . De maatregelen waarover de Commissie wordt geraadpleegd zijn echter voor Groot-Brittannië op 25 april 1973 en voor Noord-Ierland op respectievelijk 28 juni 1973 en 14 juni 1973 vastgesteld . Voorts moeten volgens de Verordeningen nr . 117/66/EEG ,  ( EEG ) nr . 1016/68 , ( EEG ) nr . 516/72 en  ( EEG ) nr . 517/72 de Lid-Staten de uitvoeringsmaatregelen vaststellen na raadpleging van de Commissie . Het spijt de Commissie te moeten vaststellen dat de Regering van het Verenigd Koninkrijk de bij de desbetreffende communautaire verordeningen vastgestelde termijnen niet in acht heeft genomen , en dat zij als gevolg daarvan niet voor de inwerkingtreding van de voorgelegde verordeningen een standpunt heeft kunnen innemen ; daardoor is het doel van de door bovengenoemde communautaire bepalingen ingestelde procedure niet bereikt en zijn sommige van de thans in het Verenigd Koninkrijk toepasselijke maatregelen niet in overeenstemming met de van kracht zijnde communautaire bepalingen . Bijgevolg verzoekt de Commissie de Regering van het Verenigd Koninkrijk , onverminderd de eventuele inleiding tegen deze Regering van de procedure wegens inbreuk overeenkomstig artikel 169 van het Verdrag , de door haar vastgestelde en hierna vermelde uitvoeringsmaatregelen aan de communautaire bepalingen aan te passen . 1 . In de titels en in het inleidende gedeelte over de bij overtredingen toepasselijke sancties , Deel II van de Verordening van 1973 , Wegvervoer ( internationale reizigersdiensten vastgesteld door Groot-Brittannië en deel II van de Verordening Europese Gemeenschappen  ( internationale reizigersdiensten ) , vastgesteld door Noord-Ierland , wordt verwezen naar Verordening nr . 117/66/EEG de nodige verwijzingen naar de Verordeningen  ( EEG ) nr . 1016/68 , ( EEG ) nr . 516/72 en ( EEG ) nr . 517/72 worden slechts vermeld in de bijzondere maatregelen waarin de sancties worden uitgevaardigd . Aangezien de overtredingen niet worden begaan tegen Verordening nr . 117/66/EEG , maar tegen de verordeningen tot toepassing daarvan , verzoekt de Commissie de Regering van het Verenigd Koninkrijk , ten einde iedere mogelijke bron van vergissingen met name van buitenlandse overheidsinstanties en vervoerondernemingen te voorkomen , de titels en het inleidende gedeelte over de bij overtredingen toepasselijke sancties aan te vullen met verwijzingen naar de communautaire verordeningen onder de punten 3 ( 1 ) a van de voorgelegde verordeningen . 2 . In artikel 5 , sub b ) , van de voorgelegde verordeningen worden de sancties uitgestippeld welke van toepassing zijn op pendelvervoer , \" met uitzondering van het in artikel 6 van Verordening nr . 117/66/EEG bedoelde vervoer \" . De Commissie wijst erop dat laastgenoemde werkzaamheid niet als pendelvervoer kan worden beschouwd , maar een bijzondere vorm van vervoer is welke aan het stelsel van verklaringen is onderworpen en die onder duidelijk vastgestelde voorwaarden door een onderneming voor haar eigen werknemers wordt uitgevoerd . \" Pendelvervoer \" daarentegen is beroepsvervoer en mag alleen worden verricht met vergunning en is onderworpen aan specifieke bepalingen welke geenszins op hetzelfde vlak liggen als het in artikel 6 van Verordening nr . 117/66/EEG bedoelde \" vervoer \" . Derhalve verzoekt de Commissie de Regering van het Verenigd Koninkrijk de tekst van artikel 5 van haar uitvoeringsverordeningen te wijzigen , door het gedeelte van de zin \" met uitsluiting van het vervoer genoemd in artikel 6 van deze verordening \" te laten vervallen . 3 . Volgens artikel 9 van de voorgelegde verordeningen worden het pendelvervoer en het geregeld vervoer en de bijzondere vormen daarvan verricht overeenkomstig de Verordeningen ( EEG ) nr . 516/72 en 517/72 door middel van resp . in Groot-Brittannië en Noord-Ierland ingeschreven voertuigen , vrijgesteld van het stelsel van nationale vervoervergunningen . Daarentegen blijft het in artikel 6 van Verordening nr . 117/66/EEG bedoelde vervoer onderworpen aan het stelsel van vervoervergunningen vanwege het feit dat de Regering van het Verenigd Koninkrijk dit vervoer indeelt in de categorie ongeregeld vervoer . Zoals de Commissie er reeds op heeft gewezen , is laatstgenoemd vervoer een bijzondere vorm van vervoer en is het vrijgesteld van ieder stelsel van vervoervergunningen . Voorts verwijst artikel 11 van Verordening nr . 117/66/EEG , waarin wordt bepaald dat de liberalisatiemaatregelen voor het ongeregeld vervoer  \" de voorwaarden onverlet laat die door iedere Lid-Staat voor de toelating van zijn eigen onderdanen tot bedoelde werkzaamheden worden gesteld \" , uitsluitend naar het in artikel 5 van die verordening bedoelde vervoer en niet naar het vervoer dat onder artikel 6 valt . De Commissie beveelt de Regering van het Verenigd Koninkrijk aan de nodige wijzigingen aan te brengen in haar uitvoeringsverordeningen , zodat het in artikel 6 bedoelde vervoer niet aan het stelsel van nationale vervoervergunningen wordt onderworpen . 4 . De Commissie constateert dat de overige bepalingen van de voorgelegde verordeningen , wat opzet en inhoud betreft , beantwoorden aan de eisen welke aan de Lid-Staten zijn opgelegd bij de communautaire verordeningen krachtens welke zij zijn vastgesteld . Gedaan te Brussel , 10 april 1974 . Voor de Commissie De Voorzitter François-Xavier ORTOLI ( 1 ) PB nr . 147 van 9 . 8 . 1966 , blz . 2688/66 . ( 2 ) PB nr . L 173 van 22 . 7 . 1968 , blz . 8 . ( 3 ) PB nr . L 67 van 20 . 3 . 1972 , blz . 13 . ( 4 ) PB nr . L 67 van 20 . 3 . 1972 , blz . 19 . ( 5 ) PB nr . L 265 van 24 . 11 . 1972 , blz . 7 .",
  "source": "EUR LEX"
}