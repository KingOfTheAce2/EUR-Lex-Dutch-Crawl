{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31963L0474:NL:HTML\">",
  "content": "EUR-Lex - 31963L0474 - NL Avis juridique important | 31963L0474 Richtlijn 63/474/EEG van de Raad van 30 juli 1963 voor de liberalisatie van de overmakingen ter zake van onzichtbare transacties welke geen verband houden met het goederen-, diensten-, kapitaal- en personenverkeer Publicatieblad Nr. 125 van 17/08/1963 blz. 2240 - 2241 Bijzondere uitgave in het Deens: Serie I Hoofdstuk 1963-1964 blz. 0040 Bijzondere uitgave in het Engels: Serie I Hoofdstuk 1963-1964 blz. 0045 Bijzondere uitgave in het Grieks: Hoofdstuk 10 Deel 1 blz. 0030 Bijzondere uitgave in het Spaans: Hoofdstuk 06 Deel 1 blz. 0023 Bijzondere uitgave in het Portugees: Hoofdstuk 06 Deel 1 blz. 0023 ++++ ( 1 ) Publikatieblad van de Europese Gemeenschappen no . 61 van 19 april 1963 , blz . 1275/63 . RICHTLIJN VAN DE RAAD van 30 juli 1963 voor de liberalisatie van de overmakingen ter zake van onzichtbare transacties welke geen verband houden met het goederen - , diensten - , kapitaal - en personenverkeer ( 63/474/EEG ) DE RAAD VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , inzonderheid op de artikelen 63 en 106 , lid 3 , Gezien het voorstel van de Commissie , Gezien het advies van het Europese Parlement ( 1 ) , Gezien het advies van het Economisch en Sociaal Comité , Overwegende dat de totstandkoming van de gemeenschappelijke markt een zo snel en uitgebreid mogelijke opheffing van de beperkingen op de overmakingen tussen ingezetenen van de Lid-Staten inhoudt ; Overwegende dat de liberalisatie van de overmakingen ter zake van de in bijlage III van het Verdrag genoemde onzichtbare transacties waarop de bepalingen van artikel 106 , leden 1 en 2 , of het hoofdstuk inzake het vrije kapitaalverkeer niet van toepassing zijn , in de Lid-Staten reeds zeer ver is voortgeschreden ; Overwegende dat om deze redenen en op grond van de economische toestand van de Lid-Staten de liberalisatie van al de op deze transacties betrekking hebbende overmakingen door het verlenen van een algemene vergunning of althans van elke nodige deviezenvergunning reeds in de huidige fase van de overgangsperiode mogelijk lijkt , HEEFT DE VOLGENDE RICHTLIJN VASTGESTELD : Artikel 1 1 . De Lid-Staten verlenen elke deviezenvergunning die nodig is voor de overmakingen tussen ingezetenen van de Lid-Staten , welke betrekking hebben op de onzichtbare transacties genoemd in de bijlage van deze richtlijn . 2 . De Lid-Staten waarborgen de overmakingen betreffende deze transacties tegen de wisselkoersen die gelden voor de betalingen inzake de lopende transacties . Artikel 2 1 . De bepalingen van deze richtlijn beperken niet het recht van de Lid-Staten om de aard en de realiteit van de transacties of overmakingen te controleren en de maatregelen te treffen , die nodig zijn om inbreuk op hun wetten en voorschriften te verhinderen . 2 . De Lid-Staten vereenvoudigen zoveel mogelijk de formaliteiten ten aanzien van vergunningen en controle , die voor de overmakingen gelden , en plegen zo nodig met elkaar overleg ten einde deze vereenvoudiging tot stand te brengen . Artikel 3 Binnen een termijn van vijf maanden volgende op de kennisgeving van deze richtlijn treffen de Lid-Staten de nodige maatregelen voor het volgen van deze richtlijn ; zijn stellen de Commissie onverwijld in kennis van deze maatregelen . Artikel 4 Deze richtlijn is gericht tot de Lid-Staten . Gedaan te Brussel , 30 juli 1963 . Voor de Raad De Voorzitter J . M . A . H . LUNS BIJLAGE Onzichtbare transacties bedoeld in artikel 1 van de richtlijn _ Bankkosten . _ Representatiekosten . _ Deelneming door filialen , bijkantoren , enz . in de algemene kosten van hun hoofdkantoor in het buitenland en omgekeerd . _ Bijstortingen , borgtochten en deposito's met betrekking tot de termijnhandel in goederen , verricht volgens de bestaande handelsgebruiken . _ Bijdragen voor verenigingen ( contributie ) , uitgezonderd bijdragen ter vergoeding van diensten en aan overheids - of particuliere instellingen voor sociale zekerheid gestorte bijdragen . _ Regeringsuitgaven ( officiële vertegenwoordigingen in het buitenland , bijdragen aan internationale lichamen ) . _ Belastingen en heffingen ( uitgezonderd successierechten ) , gerechtskosten , registratiekosten voor octrooien en fabrieksmerken . _ Schadeloosstellingen , voor zover het geen kapitaaltransacties betreft . _ Terugbetalingen wegens annulering van contracten en van onverschuldigde bedragen , voor zover het geen kapitaaltransacties betreft . _ Geldboeten . _ Periodieke betalingen door de Post , Telegraaf en Telefoondiensten , alsmede door openbare vervoerondernemingen . _ Consulaire ontvangsten . _ Wettelijke alimentaties en financiële steun in bijzonder benarde gevallen . _ Documentatiekosten van elke aard , gemaakt voor eigen rekening van erkende deviezenbanken en wisselkantoren . _ Premies van sportbeoefenaars en bij wedstrijden behaalde winsten ( behalve die welke door beroepssportbeoefenaars worden verkregen ) .",
  "source": "EUR LEX"
}