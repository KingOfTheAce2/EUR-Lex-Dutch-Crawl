{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0728:NL:HTML\">",
  "content": "EUR-Lex - 31999R0728 - NL Avis juridique important | 31999R0728 Verordening (EG) nr. 728/1999 van de Commissie van 7 april 1999 houdende vaststelling, op grond van artikel 7, lid 3, van Verordening (EEG) nr. 2847/93 van de Raad, van een meldingstermijn voor vissersvaartuigen van de Gemeenschap die in de Oostzee, in het Skagerrak of in het Kattegat vissen Publicatieblad Nr. L 093 van 08/04/1999 blz. 0010 - 0010 VERORDENING (EG) Nr. 728/1999 VAN DE COMMISSIE van 7 april 1999 houdende vaststelling, op grond van artikel 7, lid 3, van Verordening (EEG) nr. 2847/93 van de Raad, van een meldingstermijn voor vissersvaartuigen van de Gemeenschap die in de Oostzee, in het Skagerrak of in het Kattegat vissen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2847/93 van de Raad van 12 oktober 1993 tot invoering van een controleregeling voor het gemeenschappelijk visserijbeleid(1), laatstelijk gewijzigd bij Verordening (EG) nr. 2846/98(2), en met name op artikel 7, lid 3, Overwegende dat kapiteins van vissersvaartuigen uit de Gemeenschap die van de aanvoerplaatsen van een andere lidstaat dan die waarvan hun vaartuigen de vlag voeren, gebruik wensen te maken, overeenkomstig artikel 7, lid 1, van Verordening (EEG) nr. 2847/93, de bevoegde autoriteiten van die lidstaat, indien die lidstaat geen systeem met aangewezen havens toepast, ten minste vier uur van tevoren in kennis moeten stellen van de aanvoerplaats(en) en de vermoedelijke tijd van aankomst, alsmede van de hoeveelheid van elke soort die zal worden aangevoerd; Overwegende dat de Commissie krachtens artikel 7, lid 3, van genoemde verordening een andere meldingstermijn kan vaststellen, daarbij onder andere rekening houdend met de afstand tussen de visgronden, de aanvoerplaatsen en de havens waar de betrokken vaartuigen zijn geregistreerd of op een lijst zijn vermeld; Overwegende dat het gerechtvaardigd is voor vissersvaartuigen van de Gemeenschap die vissen in de Oostzee, het Skagerrak of het Kattegat, en die hun vangst in havens van bepaalde lidstaten wensen aan te voeren, een kortere meldingstermijn vast te stellen gezien de afstand tussen de visgronden, de aanvoerplaatsen en de havens waar de betrokken vaartuigen zijn geregistreerd of op een lijst zijn vermeld; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor visserij en aquicultuur, HEEFT DE VOLGENDE VERORDENING VASTGESTELD: Artikel 1 In afwijking van artikel 7, lid 1, van Verordening (EEG) nr. 2847/93, geldt voor kapiteins van vissersvaartuigen van de Gemeenschap die vissen in de Oostzee, het Skagerrak of het Kattegat, en die gebruik wensen te maken van de aanvoerplaatsen in Denemarken, Duitsland, Zweden of Finland, een meldingstermijn van ten minste twee uur. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 juli 1999. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 april 1999. Voor de Commissie Emma BONINO Lid van de Commissie (1) PB L 261 van 20.10.1993, blz. 1. (2) PB L 358 van 31.12.1998, blz. 5.",
  "source": "EUR LEX"
}