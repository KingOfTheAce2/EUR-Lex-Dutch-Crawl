{
  "url": "http://www.w3.org/1999/xhtml\">",
  "content": "L_202500206NL.000101.fmx.xml Publicatieblad van de Europese Unie NL L-serie 2025/206 31.1.2025 UITVOERINGSVERORDENING (EU) 2025/206 VAN DE RAAD van 30 januari 2025 tot uitvoering van artikel 2, lid 3, van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme, en tot intrekking van Uitvoeringsverordening (EU) 2024/2055 DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EG) nr. 2580/2001 van de Raad van 27 december 2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme ( 1 ) , en met name artikel 2, lid 3, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 26 juli 2024 heeft de Raad Uitvoeringsverordening (EU) 2024/2055 ( 2 ) vastgesteld, waarbij de lijst van personen, groepen en entiteiten die vallen onder Verordening (EG) nr. 2580/2001 (de “lijst”), werd geactualiseerd. (2) De Raad heeft, voor zover dat praktisch mogelijk was, voor alle personen, groepen en entiteiten in een motivering toegelicht waarom zij op de lijst zijn geplaatst. (3) Via een in het Publicatieblad van de Europese Unie bekendgemaakte kennisgeving heeft de Raad aan de op de lijst geplaatste personen, groepen en entiteiten meegedeeld dat hij besloten heeft hen daarop te handhaven. Tevens heeft de Raad die personen, groepen en entiteiten laten weten dat zij de Raad kunnen verzoeken de motivering voor hun plaatsing op de lijst mee te delen, voor zover dat nog niet is gebeurd. (4) De Raad heeft de lijst geëvalueerd, zoals vereist is volgens artikel 2, lid 3, van Verordening (EG) nr. 2580/2001. Bij die evaluatie heeft de Raad rekening gehouden met de opmerkingen die door de betrokkenen zijn ingediend en met de geactualiseerde informatie die is ontvangen van de bevoegde nationale instanties over de status op nationaal niveau van de op de lijst geplaatste personen en entiteiten. (5) De Raad heeft geconcludeerd dat de vermelding voor één persoon van de lijst moet worden geschrapt. Tegelijkertijd heeft de Raad zich ervan vergewist dat de bevoegde instanties bedoeld in artikel 1, lid 4, van Gemeenschappelijk Standpunt 2001/931/GBVB ( 3 ) , ten aanzien van alle andere personen, groepen en entiteiten op de lijst besluiten hebben genomen waaruit blijkt dat zij betrokken zijn geweest bij terroristische daden in de zin van artikel 1, lid 3, van dat Gemeenschappelijk Standpunt. De Raad is tot de conclusie gekomen dat de specifieke beperkende maatregelen van Verordening (EG) nr. 2580/2001 van toepassing moeten blijven op de personen, groepen en entiteiten die onder Gemeenschappelijk Standpunt 2001/931/GBVB vallen. (6) De lijst van personen, groepen en entiteiten waarop Verordening (EG) nr. 2580/2001 van toepassing is, moet dienovereenkomstig worden bijgewerkt, en Uitvoeringsverordening (EU) 2024/2055 moet worden ingetrokken, HEEFT DE VOLGENDE VERORDENING VASTGESTELD: Artikel 1 De in artikel 2, lid 3, van Verordening (EG) nr. 2580/2001 bedoelde lijst is opgenomen in de bijlage bij deze verordening. Artikel 2 Uitvoeringsverordening (EU) 2024/2055 wordt ingetrokken. Artikel 3 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 januari 2025. Voor de Raad De voorzitter A. SZŁAPKA ( 1 ) PB L 344 van 28.12.2001, blz. 70 , ELI: http://data.europa.eu/eli/reg/2001/2580/oj. ( 2 ) Uitvoeringsverordening (EU) 2024/2055 van de Raad van 26 juli 2024 tot uitvoering van artikel 2, lid 3, van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme, en tot intrekking van Uitvoeringsverordening (EU) 2024/329 ( PB L, 2024/2055, 26.7.2024, ELI: http://data.europa.eu/eli/reg_impl/2024/2055/oj ). ( 3 ) Gemeenschappelijk Standpunt 2001/931/GBVB van de Raad van 27 december 2001 betreffende de toepassing van specifieke maatregelen ter bestrijding van het terrorisme ( PB L 344 van 28.12.2001, blz. 93 , ELI: http://data.europa.eu/eli/compos/2001/931/oj). BIJLAGE Lijst van personen, groepen en entiteiten bedoeld in artikel 1 I.   Personen 1. ABDOLLAHI Hamed (ook bekend als Mustafa Abdullahi), geboren op 11.8.1960 in Iran. Paspoortnummer: D9004878. 2. AL-DIN Hasan Izz (ook bekend als Garbaya Ahmed, ook bekend als Sa’id, ook bekend als Salwwan Samir), geboren in 1963 in Libanon, Libanees onderdaan. 3. AL-NASSER Abdelkarim Hussein Mohamed, geboren in Al Ihsa (Saudi-Arabië), Saudisch onderdaan. 4. AL-YACOUB Ibrahim Salih Mohammed, geboren op 16.10.1966 in Tarut (Saudi-Arabië), Saudisch onderdaan. 5. ARBABSIAR Manssor (ook bekend als Mansour Arbabsiar), geboren op 6.3.1955 of 15.3.1955 in Iran. Iraans en Amerikaans onderdaan, paspoortnummer: C2002515 (Iran); paspoortnummer: 477845448 (VS). Nummer nationaal identiteitsbewijs: 07442833, vervaldatum 15.3.2016 (rijbewijs VS). 6. ASSADI Assadollah (ook bekend als Assadollah Asadi), geboren op 22.12.1971 in Teheran (Iran), Iraans onderdaan. Nummer Iraans diplomatiek paspoort: D9016657. 7. BOUYERI Mohammed (ook bekend als Abu Zubair, ook bekend als Sobiar, ook bekend als Abu Zoubair), geboren op 8.3.1978 in Amsterdam (Nederland). 8. DEIF Mohammed (ook bekend als AL-DAYF Muhammad; AL-MASRI Mohammed), geboren op 12.8.1965 in Khan Younis, Gazastrook. 9. HASHEMI MOGHADAM Saeid, geboren op 6.8.1962 in Teheran (Iran), Iraans onderdaan. Paspoortnummer: D9016290, geldig tot en met 4.2.2019. 10. HASSAN EL HAJJ Hassan, geboren op 22.3.1988 in Zaghdraiya, Sidon (Libanon), Canadees onderdaan. Paspoortnummer: JX446643 (Canada). 11. MELIAD Farah, geboren op 5.11.1980 in Sydney (Australië), Australisch onderdaan. Paspoortnummer: M2719127 (Australië). 12. MOHAMMED Khalid Sheikh (ook bekend als Ali Salem, ook bekend als Bin Khalid Fahd Bin Abdallah, ook bekend als Henin Ashraf Refaat Nabith, ook bekend als Wadood Khalid Abdul), geboren op 14.4.1965 of op 1.3.1964 in Pakistan, paspoortnummer: 488555. 13. SHAHLAI Abdul Reza (ook bekend als Abdol Reza Shala’i, ook bekend als Abd-al Reza Shalai, ook bekend als Abdorreza Shahlai, ook bekend als Abdolreza Shahla’i, ook bekend als Abdul-Reza Shahlaee, ook bekend als Hajj Yusef, ook bekend als Haji Yusif, ook bekend als Hajji Yasir, ook bekend als Hajji Yusif, ook bekend als Yusuf Abu-al-Karkh), geboren ca. 1957 in Iran. Adressen: 1) Kermanshah, Iran; 2) legerbasis Mehran, provincie Ilam, Iran. 14. SHAKURI Ali Gholam, geboren ca. 1965 in Teheran, Iran. II.   Groepen en entiteiten 1. “Abu Nidal Organisation” (“Organisatie Abu Nidal”) — “ANO”, ook bekend als “Fatah Revolutionary Council” (“Fatah Revolutionaire Raad”), ook bekend als “Arab Revolutionary Brigades” (“Arabische Revolutionaire Brigades”), ook bekend als “Black September” (“Zwarte September”), ook bekend als “Revolutionary Organisation of Socialist Muslims” (“Revolutionaire Organisatie van Socialistische Moslims”). 2. “Al-Aqsa Martyrs” Brigade” (“Al-Aqsa Martelarenbrigade”). 3. “Al-Aqsa e.V.”. 4. “Babbar Khalsa”. 5. “Communist Party of the Philippines” (“Filipijnse communistische partij”), met inbegrip van het “New People’s Army” (“Nieuw Volksleger”) — “NPA”, Filipijnen. 6. “Directorate for Internal Security of the Iranian Ministry for Intelligence and Security” (“Directoraat Binnenlandse Veiligheid van het Iraanse Ministerie voor Inlichtingen en Veiligheid”). 7. “Gama’a al-Islamiyya” (ook bekend als “Al-Gama’a al-Islamiyya”) (“Islamitische Groep” — “IG”). 8. “İslami Büyük Doğu Akıncılar Cephesi” — “IBDA-C” (“Front van Voorvechters voor het Grote Islamitische Oosten”). 9. “Hamas”, met inbegrip van “Hamas-Izz al-Din al-Qassem”. 10. “Hizballah Military Wing” (“Militaire vleugel van Hizballah”), ook bekend als “Hezbollah Military Wing” (“Militaire vleugel van Hezbollah”), ook bekend als “Hizbullah Military Wing” (“Militaire vleugel van Hizbullah”), ook bekend als “Hizbollah Military Wing” (“Militaire vleugel van Hizbollah”), ook bekend als “Hezballah Military Wing” (“Militaire vleugel van Hezballah”), ook bekend als “Hisbollah Military Wing” (“Militaire vleugel van Hisbollah”), ook bekend als “Hizbu’llah Military Wing” (“Militaire vleugel van Hizbu’llah”), ook bekend als “Hizb Allah Military Wing” (“Militaire vleugel van Hizb Allah”), ook bekend als “Jihad Council” (“Raad van de Jihad”) en alle daaraan rapporterende eenheden, waaronder de External Security Organisation (Externe Veiligheidsorganisatie). 11. “Hizbul Mujahideen” — “HM”. 12. “Khalistan Zindabad Force” — “KZF”. 13. “Kurdistan Workers” Party” (“Koerdische Arbeiderspartij”) — “PKK” (ook bekend als “KADEK”, ook bekend als “KONGRA-GEL”). 14. “Liberation Tigers of Tamil Eelam” (“Bevrijdingstijgers van Tamil Eelam”) — “LTTE”. 15. “Ejército de Liberación Nacional” (“Nationaal Bevrijdingsleger”). 16. “Palestinian Islamic Jihad” (“Palestijnse Islamitische Jihad”) — “PIJ”. 17. “Popular Front for the Liberation of Palestine” (“Volksfront voor de Bevrijding van Palestina”) — “PFLP”. 18. “Popular Front for the Liberation of Palestine — General Command” (“Volksfront voor de Bevrijding van Palestina — Algemeen Commando”), ook bekend als “PFLP — General Command” (“PFLP — Algemeen Commando”). 19. “Devrimci Halk Kurtuluș Partisi-Cephesi” — “DHKP/C” (ook bekend als “Devrimci Sol” (“Revolutionair Links”), ook bekend als “Dev Sol” (“Revolutionair Volksbevrijdingsleger/-front/-partij”). 20. “Sendero Luminoso” (“Lichtend Pad”) — “SL”. 21. “Teyrbazen Azadiya Kurdistan” — “TAK” (ook bekend als “Koerdische Vrijheidsvalken”, ook bekend als “Koerdische Vrijheidshaviken”). 22. “The Base”. ELI: http://data.europa.eu/eli/reg_impl/2025/206/oj ISSN 1977-0758 (electronic edition)",
  "source": "EUR LEX"
}