{
  "url": "http://www.w3.org/1999/xhtml\">",
  "content": "L_2019072NL.01014101.xml 14.3.2019 NL Publicatieblad van de Europese Unie L 72/141 Rectificatie van Richtlijn (EU) 2015/1480 van de Commissie van 28 augustus 2015 tot wijziging van diverse bijlagen bij de Richtlijnen 2004/107/EG en 2008/50/EG van het Europees Parlement en de Raad tot vaststelling van de regels betreffende de referentiemethoden, de validatie van gegevens en de locatie van de bemonsteringspunten voor de beoordeling van de luchtkwaliteit ( Publicatieblad van de Europese Unie L 226 van 29.8.2015 ) Bladzijde 10, bijlage II, punt 3), onder a), in de wijzigingen in bijlage VI, deel A, bij Richtlijn 2008/50/EG: in plaats van: „3. Referentiemethode voor het bemonsteren en meten van lood — ongewijzigd”, lezen: „3.   Referentiemethode voor het bemonsteren en meten van lood De referentiemethode voor het bemonsteren van lood is die welke beschreven staat in deel A, punt 4, van deze bijlage. De referentiemethode voor het meten van lood is die welke beschreven staat in EN 14902:2005 „Standard method for the measurement of Pb, Cd, As and Ni in the PM 10 fraction of suspended particulate matter”.”. Bladzijde 11, bijlage II, punt 3), onder a), in de wijzigingen in bijlage VI, deel A, bij Richtlijn 2008/50/EG: in plaats van: „6. Referentiemethode voor het bemonsteren en meten van benzeen — ongewijzigd”, lezen: „6.   Referentiemethode voor het bemonsteren en meten van benzeen De referentiemethode voor het meten van benzeen is die welke beschreven staat in EN 14662:2005, delen 1, 2 en 3 „Ambient air quality — Standard method for measurement of benzene concentrations”.”.",
  "source": "EUR LEX"
}