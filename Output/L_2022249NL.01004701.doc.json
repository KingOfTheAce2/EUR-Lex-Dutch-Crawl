{
  "url": "http://www.w3.org/1999/xhtml\">",
  "content": "L_2022249NL.01004701.xml 27.9.2022 NL Publicatieblad van de Europese Unie L 249/47 UITVOERINGSBESLUIT (EU) 2022/1655 VAN DE COMMISSIE van 26 september 2022 tot erkenning van het verslag met informatie over de typische broeikasgasemissies ten gevolge van de verbouwing van sojabonen in Argentinië overeenkomstig artikel 31, leden 3 en 4, van Richtlijn (EU) 2018/2001 van het Europees Parlement en de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2018/2001 van het Europees Parlement en de Raad van 11 december 2018 ter bevordering van het gebruik van energie uit hernieuwbare bronnen, en met name artikel 31, lid 4 ( 1 ) , Overwegende hetgeen volgt: (1) Richtlijn (EU) 2018/2001 bepaalt dat biobrandstoffen, vloeibare biomassa en biomassabrandstoffen aanzienlijke broeikasgasemissiereducties moeten opleveren in vergelijking met fossiele brandstoffen om te kunnen worden meegeteld voor het behalen van de in die richtlijn vastgestelde streefcijfers. Daartoe worden in artikel 29, lid 10, specifieke emissiereductiedrempels voor die brandstoffen vastgesteld, en wordt in artikel 31 de manier bepaald waarop wordt berekend wat het gebruik ervan aan broeikasgasemissiereducties oplevert. Bij die berekeningen kunnen de standaardwaarden van de bijlagen V en VI bij Richtlijn (EU) 2018/2001 worden gebruikt. In plaats van de standaardwaarden voor broeikasgasemissies ten gevolge van de teelt van landbouwgrondstoffen kunnen onder bepaalde omstandigheden typische waarden worden gebruikt. Deze typische waarden, die de gemiddelde waarde op een specifiek gebied vertegenwoordigen, kunnen door de lidstaten of derde landen aan de Commissie worden verstrekt. De typische waarden mogen alleen worden gebruikt als de Commissie erkent dat zij accuraat zijn. (2) Op 16 februari 2022 heeft Argentinië de Commissie het eindverslag toegezonden met gegevens voor de meting van broeikasgasemissies ten gevolge van de verbouwing van sojabonen die typisch worden geproduceerd in regio’s in Argentinië die gelijkwaardig zijn aan NUTS 2-regio’s ( 2 ) van de Europese Unie, met het verzoek om erkenning van de juistheid van die gegevens overeenkomstig artikel 31, lid 4, van Richtlijn (EU) 2018/2001. (3) De Commissie heeft het verslag beoordeeld en geconcludeerd dat het accurate gegevens bevat voor het meten van de broeikasgasemissies ten gevolge van de verbouwing van sojabonen die typisch worden geproduceerd in regio’s in Argentinië die gelijkwaardig zijn aan NUTS 2-regio’s van de Europese Unie. (4) De in dit besluit vervatte maatregelen zijn in overeenstemming met het advies van het Comité voor de duurzaamheid van biobrandstoffen, vloeibare biomassa en biomassabrandstoffen, HEEFT HET VOLGENDE BESLUIT VASTGESTELD: Artikel 1 Het op 16 februari 2022 voor erkenning bij de Commissie door Argentinië ingediende verslag bevat accurate gegevens voor het meten van de broeikasgasemissies ten gevolge van de verbouwing van sojabonen die typisch worden geproduceerd in regio’s in Argentinië die gelijkwaardig zijn aan NUTS 2-regio’s van de Europese Unie, overeenkomstig artikel 31, lid 4, van Richtlijn (EU) 2018/2001. De samenvatting van de gegevens van het verslag is opgenomen in de bijlage. Artikel 2 Het besluit is geldig voor een periode van vijf jaar na de datum van inwerkingtreding ervan. Indien de inhoud van het verslag zoals op 16 februari 2022 voor erkenning bij de Commissie ingediend, wijzigingen ondergaat die gevolgen kunnen hebben voor de grondslag van dit besluit, worden dergelijke wijzigingen onmiddellijk aan de Commissie gemeld. De Commissie beoordeelt de aangemelde wijzigingen om te bepalen of het verslag nog steeds de nauwkeurige gegevens bevat waarvoor het is erkend. Artikel 3 De Commissie kan dit besluit intrekken als duidelijk wordt aangetoond dat het verslag niet langer accurate gegevens bevat voor het meten van broeikasgasemissies ten gevolge van de teelt van sojabonen die worden geproduceerd in Argentinië. Artikel 4 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 26 september 2022. Voor de Commissie De voorzitter Ursula VON DER LEYEN ( 1 ) PB L 328 van 21.12.2018, blz. 82 . ( 2 ) NUTS is een gemeenschappelĳke nomenclatuur voor territoriale eenheden voor de statistiek van de EU. BIJLAGE Samenvatting van de totale broeikasgasemissies ten gevolge van de teelt van sojabonen per categorie in Argentijnse regio’s in kg CO 2 eq per droge ton sojabonen Provincie Broeikasgasemissies oogstrestant (kg CO 2 eq/droge ton) Broeikasgasemissies gebruik van meststoffen (kg CO 2 eq/droge ton) Broeikasgasemissies brandstofverbruik (kg CO 2 eq/droge ton) Broeikasgasemissies brandstofproductie (kg CO 2 eq/droge ton) Broeikasgasemissies productie van chemische landbouwproducten (kg CO 2 eq/droge ton) Broeikasgasemissies productie van meststoffen (kg CO 2 eq/droge ton) Broeikasgasemissies productie van zaden (kg CO 2 eq/droge ton) Totaal (kg CO 2 eq/droge ton) BUENOS AIRES 95,90 3,94 40,79 3,94 40,64 5,61 0,00 190,81 CHACO 97,41 6,60 53,97 5,21 70,30 6,23 0,00 239,72 CORDOBA 89,04 5,13 36,91 3,56 41,05 4,89 0,00 180,58 ENTRE RIOS 102,53 13,11 51,29 4,95 57,61 15,91 0,00 245,41 LA PAMPA 90,75 3,61 37,07 3,58 36,12 4,08 0,00 175,20 SALTA 94,87 1,08 51,34 4,96 55,72 1,39 0,00 209,36 SANTA FE 88,54 1,86 36,05 3,48 43,95 4,40 0,00 178,28 SANTIAGO DEL ESTERO 93,15 0,41 48,09 4,64 54,91 0,42 0,00 201,62 TUCUMAN 94,87 1,08 51,34 4,96 55,72 1,39 0,00 209,36",
  "source": "EUR LEX"
}