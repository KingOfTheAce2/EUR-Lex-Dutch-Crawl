{
  "url": "http://www.w3.org/1999/xhtml\">",
  "content": "L_2006311NL.01004601.xml 10.11.2006 NL Publicatieblad van de Europese Unie L 311/46 BESCHIKKING VAN DE COMMISSIE van 8 november 2006 tot goedkeuring van bepaalde nationale programma's voor de bestrijding van salmonella in vermeerderingskoppels van Gallus gallus (Kennisgeving geschied onder nummer C(2006) 5281) (Voor de EER relevante tekst) (2006/759/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2160/2003 van het Europees Parlement en de Raad van 17 november 2003 inzake de bestrijding van salmonella en andere specifieke door voedsel overgedragen zoönoseverwekkers ( 1 ) , en met name op artikel 6, lid 2, Overwegende hetgeen volgt: (1) Verordening (EG) nr. 2160/2003 is bedoeld om te waarborgen dat er adequate en doeltreffende maatregelen worden getroffen voor de detectie en de bestrijding van salmonella en andere zoönoseverwekkers in alle stadia van productie, verwerking en distributie, in het bijzonder op het niveau van de primaire productie, teneinde de prevalentie ervan en het risico voor de volksgezondheid te verminderen. (2) Er is een communautaire doelstelling voor het verminderen van de prevalentie van alle salmonella-serotypen die voor de volksgezondheid van belang zijn bij vermeerderingskoppels van Gallus gallus in het stadium van de primaire productie vastgesteld bij Verordening (EG) nr. 1003/2005 van de Commissie van 30 juni 2005 ter uitvoering van Verordening (EG) nr. 2160/2003 van het Europees Parlement en de Raad wat betreft een communautaire doelstelling voor het verminderen van de prevalentie van bepaalde serotypen salmonella bij vermeerderingskoppels van Gallus gallus en tot wijziging van Verordening (EG) nr. 2160/2003 ( 2 ) . (3) Om de communauteire doelstelling te verwezenlijken moeten de lidstaten nationale programma's voor de bestrijding van salmonella in vermeerderingskoppels van Gallus gallus opstellen en bij de Commissie indienen overeenkomstig Verordening (EG) nr. 2160/2003. (4) Bepaalde lidstaten hebben hun nationale programma's voor de bestrijding van salmonella in vermeerderingskoppels van Gallus gallus ingediend. (5) Die programma's zijn in overeenstemming bevonden met de desbetreffende communautaire veterinaire wetgeving en met name met Verordening (EG) nr. 2160/2003. (6) De nationale bestrijdingsprogramma's moeten daarom worden goedgekeurd. (7) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING VASTGESTELD: Artikel 1 De door de in de bijlage vermelde lidstaten ingediende nationale programma's voor de bestrijding van salmonella in vermeerderingskoppels van Gallus gallus worden goedgekeurd. Artikel 2 Deze beschikking is van toepassing met ingang van 1 januari 2007. Artikel 3 Deze beschikking is gericht tot de lidstaten. Gedaan te Brussel, 8 november 2006. Voor de Commissie Markos KYPRIANOU Lid van de Commissie ( 1 ) PB L 325 van 12.12.2003, blz. 1 . Verordening gewijzigd bij Verordening (EG) nr. 1003/2005 ( PB L 170 van 1.7.2005, blz. 12 ). ( 2 ) PB L 170 van 1.7.2005, blz. 12 . Verordening gewijzigd bij Verordening (EG) nr. 1168/2006 ( PB L 211 van 1.8.2006, blz. 4 ). BIJLAGE België Tsjechië Denemarken Duitsland Estland Griekenland Spanje Frankrijk Ierland Italië Cyprus Letland Litouwen Hongarije Nederland Oostenrijk Polen Portugal Slovenië Slowakije Finland Zweden Verenigd Koninkrijk",
  "source": "EUR LEX"
}