{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1758:NL:HTML\">",
  "content": "EUR-Lex - 31993R1758 - NL Avis juridique important | 31993R1758 Verordening (EEG) nr. 1758/93 van de Commissie van 1 juli 1993 tot wijziging van Verordening (EEG) nr. 1998/78 houdende vaststelling van de wijze van toepassing van de vereveningsregeling voor opslagkosten in de sector suiker Publicatieblad Nr. L 161 van 02/07/1993 blz. 0058 - 0058 Bijzondere uitgave in het Fins: Hoofdstuk 3 Deel 50 blz. 0208 Bijzondere uitgave in het Zweeds: Hoofdstuk 3 Deel 50 blz. 0208 VERORDENING (EEG) Nr. 1758/93 VAN DE COMMISSIE van 1 juli 1993 tot wijziging van Verordening (EEG) nr. 1998/78 houdende vaststelling van de wijze van toepassing van de vereveningsregeling voor opslagkosten in de sector suiker DE COMMISSIE  VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 1785/81 van de Raad van 30 juni 1981 houdende een gemeenschappelijke ordening der markten in de sector suiker (1), laatstelijk gewijzigd bij Verordening (EEG) nr. 1548/93 (2), en met name op artikel 8, lid 5, Overwegende dat in Verordening (EEG) nr. 1998/78 van de Commissie van 18 augustus 1978 houdende vaststelling van de wijze van toepassing van de vereveningsregeling voor opslagkosten in de sector suiker (3), laatstelijk gewijzigd bij Verordening (EEG)  nr. 1714/88 (4), is bepaald dat de opslagbijdrage verschuldigd is zodra het betrokken produkt is afgezet en daartoe is bepaald wat onder afzet moet worden verstaan; dat onder andere is bepaald dat de eigendomsoverdracht van suiker zonder dat deze suiker  de erkende opslagplaats van de fabrikant verlaat, toch als afzet moet worden aangemerkt; Overwegende dat bij fusie, vervreemding of bedrijfsbeëindiging van een suikerproducerende onderneming in het raam van een herstructurering, waardoor alle quota worden overgedragen naar een andere suikerproducerende onderneming, ook de in het kader van  de gemeenschappelijke marktordening voor suiker geldende rechten en verplichtingen naar deze onderneming worden overgedragen, en met name de verplichting om de opslagbijdrage voor de produkten in voorraad te betalen; dat, om het beheer van de  vereveningsregeling voor de opslagkosten te vergemakkelijken, voor dergelijke gevallen moet worden bepaald dat eigendomsoverdracht als gevolg van een herstructurering als bedoeld in artikel 2, lid 1, van Verordening (EEG) nr. 193/82 van de Raad van 26  januari 1982 houdende de algemene voorschriften voor quota-overdrachten in de sector suiker (5) niet als afzet wordt aangemerkt voor zover het produkt in de erkende opslagplaats van de fabrikant blijft; Overwegende dat de in deze verordening vervatte maatregelen in overeenstemming zijn met het advies van het Comité van beheer voor suiker, HEEFT DE VOLGENDE VERORDENING VASTGESTELD: Artikel 1 Artikel 12, tweede alinea, onder c), van Verordening (EEG) nr. 1998/78 wordt gelezen: \"c) de eigendomsoverdracht van suiker zonder dat deze de erkende opslagplaats van de fabrikant verlaat. Niet als afzet wordt echter beschouwd: - een met het oog op de financiering van de suiker aangegane verbintenis, voor zover de betrokkene zijn beschikkingsrecht over de betrokken suiker behoudt, of - een eigendomsoverdracht als gevolg van een herstructurering als bedoeld in artikel 2, lid 1, van Verordening (EEG) nr. 193/82.\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 1 juli 1993. Voor de Commissie René STEICHEN Lid van de Commissie (1) PB nr. L 177 van 1. 7. 1981, blz. 4. (2) PB nr. L 154 van 25. 6. 1993, blz. 10. (3) PB nr. L 231 van 23. 8. 1978, blz. 5. (4) PB nr. L 152 van 18. 6. 1988, blz. 23. (5) PB nr. L 21 van 29. 1. 1982, blz. 3.",
  "source": "EUR LEX"
}