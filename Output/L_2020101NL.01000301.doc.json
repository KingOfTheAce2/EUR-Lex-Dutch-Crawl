{
  "url": "http://www.w3.org/1999/xhtml\"><!--",
  "content": "L_2020101NL.01000301.xml 1.4.2020 NL Publicatieblad van de Europese Unie L 101/3 BESLUIT (GBVB) 2020/471 VAN DE RAAD van 31 maart 2020 tot intrekking van Besluit (GBVB) 2015/778 inzake een militaire operatie van de Europese Unie in het zuidelijke deel van het centrale Middellandse Zeegebied (EUNAVFOR MED operation SOPHIA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: 1) De Raad heeft op 18 mei 2015 Besluit (GBVB) 2015/778 ( 1 ) vastgesteld. 2) Op 26 september 2019 heeft de Raad Besluit (GBVB) 2015/778 bij Besluit (GBVB) 2019/1595 ( 2 ) verlengd tot en met 31 maart 2020. 3) Op 17 februari 2020 is de Raad overeengekomen dat EUNAVFOR MED operation SOPHIA moet worden beëindigd. Besluit (GBVB) 2015/778 moet derhalve worden ingetrokken en EUNAVFOR MED operation SOPHIA komt bij deze intrekking bijgevolg ten einde. 4) In Besluit (GBVB) 2015/528 van de Raad ( 3 ) tot instelling van een mechanisme voor het beheer van de financiering van de gemeenschappelijke kosten van de operaties van de Europese Unie die gevolgen hebben op militair of defensiegebied (Athena) zijn de procedures voor de controle en het afleggen van rekening en verantwoording van de operatie vastgesteld. HEEFT HET VOLGENDE BESLUIT VASTGESTELD: Artikel 1 1.   Besluit (GBVB) 2015/778 wordt ingetrokken. 2.   De intrekking van Besluit (GBVB) 2015/778 laat de procedures onverlet die in Besluit (GBVB) 2015/528 werden vastgesteld voor de controle en het afleggen van rekening en verantwoording van EUNAVFOR MED operation SOPHIA. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 31 maart 2020. Voor de Raad De voorzitter A. METELKO-ZGOMBIĆ ( 1 ) Besluit (GBVB) 2015/778 van de Raad van 18 mei 2015 inzake een militaire operatie van de Europese Unie in het zuidelijke deel van het centrale Middellandse Zeegebied (EUNAVFOR MED operation SOPHIA) ( PB L 122 van 19.5.2015, blz. 31 ). ( 2 ) Besluit (GBVB) 2019/1595 van de Raad van 26 september 2019 tot wijziging van Besluit (GBVB) 2015/778 inzake een militaire operatie van de Europese Unie in het zuidelijke deel van het centrale Middellandse Zeegebied (EUNAVFOR MED operation SOPHIA) ( PB L 248 van 27.9.2019, blz. 73 .) ( 3 ) Besluit (GBVB) 2015/528 van de Raad van 27 maart 2015 tot instelling van een mechanisme voor het beheer van de financiering van de gemeenschappelijke kosten van de operaties van de Europese Unie die gevolgen hebben op militair of defensiegebied (Athena) en tot intrekking van Besluit 2011/871/GBVB ( PB L 84 van 28.3.2015, blz. 39 ).",
  "source": "EUR LEX"
}