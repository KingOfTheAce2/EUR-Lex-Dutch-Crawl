{
  "url": "http://www.w3.org/1999/xhtml\"><!--",
  "content": "L_2022017NL.01005901.xml 26.1.2022 NL Publicatieblad van de Europese Unie L 17/59 UITVOERINGSBESLUIT (EU) 2022/102 VAN DE COMMISSIE van 25 januari 2022 tot vaststelling van formulieren voor weigering, nietigverklaring of intrekking van een reisautorisatie DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2018/1240 van het Europees Parlement en de Raad van 12 september 2018 tot oprichting van een Europees reisinformatie- en -autorisatiesysteem (Etias) en tot wijziging van de Verordeningen (EU) nr. 1077/2011, (EU) nr. 515/2014, (EU) 2016/399, (EU) 2016/1624 en (EU) 2017/2226 ( 1 ) , en met name artikel 38, lid 3, Overwegende hetgeen volgt: (1) Bij Verordening (EU) 2018/1240 is een Europees reisinformatie- en -autorisatiesysteem (Etias) ingesteld voor onderdanen van derde landen die zijn vrijgesteld van de verplichting om bij het overschrijden van de buitengrenzen in het bezit te zijn van een visum. Bij die verordening zijn de voorwaarden en procedures voor de afgifte en weigering van een reisautorisatie vastgesteld. (2) Indien een reisautorisatieaanvraag wordt geweigerd, nietig verklaard of ingetrokken na handmatige verwerking door een nationale Etias-eenheid, moet de aanvrager onmiddellijk van die beslissing in kennis worden gesteld. Daarvoor moeten de nationale Etias-eenheden gebruikmaken van formulieren met de in artikel 38, lid 2, van Verordening (EU) 2018/1240 bedoelde minimuminformatie. Er moeten ook formulieren zijn voor het intrekken van de vergunning door de aanvrager zelf. (3) Aangezien Verordening (EU) 2018/1240 voortbouwt op het Schengenacquis, heeft Denemarken overeenkomstig artikel 4 van het Protocol (nr. 22) betreffende de positie van Denemarken, dat aan het Verdrag betreffende de Europese Unie en het Verdrag betreffende de werking van de Europese Unie is gehecht, kennis gegeven van de omzetting van Verordening (EU) 2018/1240 in zijn nationale wetgeving. Denemarken is derhalve door dit besluit gebonden. (4) Dit besluit houdt een ontwikkeling in van de bepalingen van het Schengenacquis waaraan Ierland niet deelneemt ( 2 ) . Ierland neemt derhalve niet deel aan de vaststelling van dit besluit en dit is niet bindend voor, noch van toepassing op deze lidstaat. (5) Dit besluit houdt een ontwikkeling in van de bepalingen van het Schengenacquis, in de zin van de Overeenkomst tussen de Raad van de Europese Unie en de Republiek IJsland en het Koninkrijk Noorwegen inzake de wijze waarop IJsland en Noorwegen worden betrokken bij de uitvoering, de toepassing en de ontwikkeling van het Schengenacquis ( 3 ) , die vallen onder het gebied bedoeld in artikel 1, punt A, van Besluit 1999/437/EG van de Raad ( 4 ) . (6) Dit besluit houdt een ontwikkeling in van de bepalingen van het Schengenacquis, in de zin van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 5 ) , die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2008/146/EG van de Raad ( 6 ) . (7) Dit besluit houdt een ontwikkeling van de bepalingen van het Schengenacquis, in de zin van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( 7 ) , die vallen onder het gebied bedoeld in artikel 1, punt A, van Besluit 1999/437/EG van de Raad, in samenhang met artikel 3 van Besluit 2011/350/EU van de Raad ( 8 ) . (8) Wat Cyprus, Bulgarije, Roemenië en Kroatië betreft, vormt dit besluit een handeling die op het Schengenacquis voortbouwt of anderszins daaraan is gerelateerd, in de zin van respectievelijk artikel 3, lid 1, van de Toetredingsakte van 2003, artikel 4, lid 1, van de Toetredingsakte van 2005 en artikel 4, lid 1, van de Toetredingsakte van 2011. (9) De Europese Toezichthouder voor gegevensbescherming is op 15 april 2021 geraadpleegd en heeft op 25 mei 2021 een advies uitgebracht. (10) De in dit besluit vervatte maatregelen zijn in overeenstemming met het advies van het Comité slimme grenzen, HEEFT HET VOLGENDE BESLUIT VASTGESTELD: Artikel 1 Aanmaak van formulieren naar aanleiding van een beslissing tot weigering, nietigverklaring of intrekking van een reisautorisatie 1.   Formulieren voor de kennisgeving van beslissingen tot weigering, nietigverklaring of intrekking van een reisautorisatie of reisautorisatie met beperkte territoriale geldigheid (hierna “reisautorisatie” genoemd) worden automatisch aangemaakt door middel van de software bedoeld in artikel 6, lid 2, punt m), van Verordening (EU) 2018/1240. De formulieren zijn gebaseerd op de modellen in bijlage I, II of III. 2.   De software maakt het mogelijk: — een formulier aan te maken waarvoor een van de officiële talen van de lidstaten kan worden gekozen, en — een formulier aan te maken waarvoor Engels, Frans of Duits kan worden gekozen, hetzij, indien dat voor de aanvrager relevant is, naar keuze van de lidstaat een andere officiële taal van de Europese Unie, die verschilt van de taal die wordt gebruikt in het in de eerste alinea bedoelde formulier. 3.   De velden “Relevante feiten en nadere motivering van de beslissing” van bijlage I, II en III worden door de lidstaten vertaald; de kosten daarvan komen ten laste van de algemene begroting van de Unie overeenkomstig artikel 85, lid 2, van Verordening (EU) 2018/1240. 4.   De software stelt de nationale Etias-eenheid van de verantwoordelijke lidstaat in staat een formulier te kiezen in overeenstemming met het soort besluit (weigering, nietigverklaring of intrekking). 5.   De software toont vervolgens een lijst waarin ten minste één van de toepasselijke gronden voor de beslissing moet worden geselecteerd, zoals vermeld in de volgende bepalingen van Verordening (EU) 2018/1240: a) in geval van weigering: artikel 37, leden 1 en 2; b) in geval van nietigverklaring: artikel 37, leden 1 en 2, zoals aangegeven in artikel 40, lid 1; c) in geval van intrekking: artikel 37, lid 1, zoals aangegeven in artikel 41, lid 1. Het invullen van het veld “Relevante feiten en nadere motivering van het besluit” in bijlage I, II en III is verplicht. Zolang dat onderdeel niet in de gekozen talen is ingevuld, voorkomt het Etias-informatiesysteem dat de formulieren worden aangemaakt. 6.   Wanneer de beslissing tot weigering, nietigverklaring of intrekking betrekking heeft op een reisautorisatie met beperkte territoriale geldigheid, bevat de software naast de lijst van lid 5 de volgende lijst van te kiezen gronden: a) humanitaire gronden niet of niet meer vervuld volgens het nationale recht van de lidstaat waarnaar de betrokken onderdaan van een derde land zich wil begeven; b) redenen van nationaal belang niet of niet meer vervuld, of c) internationale verplichtingen niet of niet meer vervuld. 7.   Indien de beslissing tot weigering, nietigverklaring of intrekking van een reisautorisatie een persoon betreft die heeft verklaard binnen het toepassingsgebied van artikel 2, lid 1, punt c), van Verordening (EU) 2018/1240 te vallen, worden op de in lid 5 bedoelde lijst van opties geen gronden opgenomen die niet van toepassing zijn op grond van artikel 24 van Verordening (EU) 2018/1240 en Richtlijn 2004/38/EG van het Europees Parlement en de Raad ( 9 ) . 8.   Zodra de nationale Etias-eenheid van de verantwoordelijke lidstaat de in de leden 2 tot en met 6 bedoelde keuzen heeft gemaakt, maakt de software automatisch de desbetreffende ontwerpformulieren. Op de formulieren worden automatisch het aanvraagnummer en de in de volgende bepalingen van Verordening (EU) 2018/1240 bedoelde gegevens ingevuld: a) in geval van weigering: artikel 38, lid 2, punten a) tot en met e); b) in geval van nietigverklaring of intrekking: artikel 42, punten a) tot en met f). 9.   Voordat het formulier aan de aanvrager wordt toegezonden, stelt de software de nationale Etias-eenheid van de verantwoordelijke lidstaat in staat de gemaakte keuzen en de informatie in de formulieren te bevestigen. 10.   Na bevestiging overeenkomstig lid 9 maakt de software de formulieren aan in pdf-formaat. 11.   De aangemaakte formulieren worden aan het aanvraagdossier toegevoegd en aan de aanvrager toegezonden via de in artikel 6, lid 2, punt f), van Verordening (EU) 2018/1240 bedoelde e-maildienst. Artikel 2 Toegang en authenticatie met het oog op intrekking door de aanvrager 1.   Aan de aanvragers wordt de mogelijkheid geboden een reisautorisatie in te trekken via de openbare website en de app voor mobiele apparaten als bedoeld in artikel 16 van Verordening (EU) 2018/1240. 2.   Na de keuze van de optie om een reisautorisatie in te trekken, wordt de aanvrager een verzoek tot authenticatie voorgelegd door middel van tweefactorauthenticatie. 3.   De aanvrager voert eerst de volgende gegevens in: a) het nummer van de aanvraag; b) het nummer van het reisdocument; c) het e-mailadres dat bij de aanvraag voor een reisautorisatie werd gebruikt. De aanvrager wordt verzocht te bevestigen dat hij toegang heeft tot het in de eerste alinea, punt c), bedoelde e-mailadres door een vakje aan te kruisen. Heeft de aanvrager niet langer toegang tot dat adres, dan krijgt deze het verzoek een nieuw e-mailadres in te voeren voor het ontvangen van een unieke code en de bevestiging van de intrekking. 4.   Indien de overeenkomstig lid 3 ingediende gegevens betrekking hebben op een geldige reisautorisatie, bestaat de eerste authenticatiefactor uit de indiening door de aanvrager van de volgende gegevens: a) het land van afgifte van het reisdocument, te selecteren uit een lijst; b) de datum van afgifte en de uiterste geldigheidsdatum van het reisdocument; c) de voornamen van beide ouders, zoals ingevuld in de aanvraag voor een reisautorisatie. 5.   De tweede authenticatiefactor bestaat uit het invoeren van een unieke code op de webpagina voor intrekking of in de mobiele app. Na de indiening van de in de leden 3 en 4 bedoelde gegevens wordt de unieke code automatisch gegenereerd en aan de aanvrager toegezonden via de in artikel 6, lid 2, punt f), van Verordening (EU) 2018/1240 bedoelde e-maildienst. Het e-mailadres van de ontvanger is het e-mailadres waartoe de aanvrager toegang heeft, zoals bevestigd overeenkomstig lid 3. 6.   Indien de overeenkomstig lid 3 ingediende gegevens, met uitzondering van het in dat lid, punt c), bedoelde e-mailadres, overeenstemmen met de gegevens in het aanvraagformulier, wordt via de website of de mobiele app een e-mail verstuurd naar het e-mailadres op het aanvraagformulier, teneinde aan te geven dat een poging tot intrekking van de vergunning is gedaan. Die e-mail biedt de aanvrager de mogelijkheid om binnen een bepaalde termijn aan te geven dat het verzoek tot intrekking niet van de aanvrager afkomstig is. Met de e-mail wordt de aanvrager ook meegedeeld op welke wijze zo nodig contact kan worden opgenomen met de centrale Etias-eenheid. De centrale Etias-eenheid registreert alle follow-uphandelingen. 7.   Zodra de aanvrager de in lid 5 bedoelde unieke code ter bevestiging van de authenticatie op de webpagina voor intrekking of in de mobiele app heeft ingevoerd, geeft de website of de app informatie over de bewaringstermijn van vijf jaar voor aanvraagdossiers die betrekking hebben op ingetrokken reisautorisaties, zoals vermeld in artikel 54, lid 1, punt b), van Verordening (EU) 2018/1240. 8.   Om het verzoek tot intrekking af te ronden, moet de aanvrager bevestigen dat hij de in lid 7 bedoelde informatie heeft gelezen en ermee instemt, en de intrekking van de reisautorisatie bevestigen. 9.   De unieke codes die overeenkomstig lid 5 worden gegenereerd, vervallen na een redelijk korte periode. Door verzending van een nieuwe code worden eerdere codes ongeldig. De codes kunnen slechts eenmaal worden gebruikt. 10.   Indien het verzoek tot intrekking wordt ingediend met een e-mailadres dat verschilt van het in het aanvraagformulier vermelde e-mailadres, wordt het afgeronde verzoek pas ter verwerking naar de nationale Etias-eenheid verzonden wanneer de in lid 6, tweede alinea, bedoelde termijn is verstreken. In alle andere gevallen wordt het verzoek onverwijld naar de nationale Etias-eenheid verzonden. Artikel 3 Bevestiging door een nationale Etias-eenheid van intrekking door de aanvrager 1.   Nadat de aanvrager het verzoek tot intrekking overeenkomstig artikel 2, lid 8, heeft bevestigd en, in voorkomend geval, de in artikel 2, lid 6, bedoelde termijn is verstreken, zendt het centrale Etias-systeem een kennisgeving van het verzoek aan: a) de nationale Etias-eenheid van de lidstaat die verantwoordelijk is voor de afgifte van de reisautorisatie, of b) indien de autorisatie is afgegeven door het centrale Etias-systeem, de nationale Etias-eenheid van de lidstaat van het eerste voorgenomen verblijf. 2.   De in lid 1 bedoelde kennisgeving bevat: a) een vermelding dat de houder van de autorisatie een verzoek tot intrekking heeft ingediend; b) de datum waarop het verzoek is bevestigd; c) de in artikel 43, lid 1, punten a) en b), van Verordening (EU) 2018/1240 bedoelde gegevens die automatisch zijn ingevuld. 3.   De nationale Etias-eenheid bevestigt de intrekking en de toevoeging van de in lid 2, punt c), bedoelde informatie. Deze informatie wordt aan het aanvraagdossier toegevoegd. 4.   Indien de aanvrager aanwezig is op het grondgebied van een lidstaat op het ogenblik dat het verzoek wordt ingediend, wordt de intrekking van kracht zodra de aanvrager het grondgebied heeft verlaten en de overeenkomstige inreis-uitreisnotitie is gecreëerd in het inreis-uitreissysteem (EES) overeenkomstig artikel 16, lid 3, en artikel 17, lid 2, van Verordening (EU) 2017/2226 van het Europees Parlement en de Raad ( 10 ) . In alle andere gevallen wordt de intrekking van kracht na bevestiging door de nationale Etias-eenheid overeenkomstig lid 3 van dit artikel. Artikel 4 Aanmaak van een formulier voor intrekking door de aanvrager 1.   Na bevestiging door de nationale Etias-eenheid overeenkomstig artikel 3, lid 3, wordt door middel van de in artikel 6, lid 2, punt m), van Verordening (EU) 2018/1240 bedoelde software automatisch een formulier voor intrekking door de aanvrager aangemaakt op basis van bijlage IV. 2.   Het aangemaakte formulier wordt aan het aanvraagdossier toegevoegd en aan de aanvrager toegezonden in pdf-formaat via de in artikel 6, lid 2, punt f), van Verordening (EU) 2018/1240 bedoelde e-maildienst. In het e-mailbericht wordt vermeld: a) dat op ingetrokken reisautorisaties een bewaringstermijn van vijf jaar van toepassing is; b) dat, indien de intrekking door de aanvrager is afgerond terwijl de aanvrager zich op het grondgebied van een lidstaat bevindt, de intrekking van kracht wordt zodra de aanvrager het grondgebied heeft verlaten en de overeenkomstige inreis-uitreisnotitie in het EES is gecreëerd, overeenkomstig artikel 41, lid 8, van Verordening (EU) 2018/1240. 3.   Indien de aanvrager overeenkomstig artikel 2, lid 3, een ander e-mailadres heeft ingevoerd dan het voor de aanvraag gebruikte e-mailadres, wordt het formulier naar zowel het oude als het nieuwe e-mailadres gestuurd. Artikel 5 Communicatie van de openbare website en de mobiele app met het centrale ETIAS-systeem 1.   Voor de toepassing van artikel 2: a) stelt de openbare website of de app voor mobiele apparaten het centrale Etias-systeem in kennis van het verzoek tot intrekking door de aanvrager via de beveiligde webdienst als bedoeld in artikel 6, lid 2, punt l), van Verordening (EU) 2018/1240, en b) verifieert het centrale Etias-systeem of de opgegeven gegevens betrekking hebben op een geldige reisautorisatie. 2.   Nadat de aanvrager de intrekking heeft bevestigd overeenkomstig artikel 2, lid 8: a) stelt de website of de app het centrale Etias-systeem en, indien van toepassing, de nationale Etias-eenheid die de reisautorisatie heeft afgegeven, in kennis, en b) trekt het centrale Etias-systeem de autorisatie in, indien de aanvrager zich niet op het grondgebied van een lidstaat bevindt. Indien de aanvrager zich wel op het grondgebied van lidstaat bevindt, wordt de intrekking verwerkt zodra de aanvrager het grondgebied heeft verlaten en de overeenkomstige inreis-uitreisnotitie is gecreëerd. Artikel 6 Berichtformaat, normen en protocollen Het berichtformaat en de toe te passen protocollen worden vastgelegd in de in artikel 73, lid 3, van Verordening (EU) 2018/1240 bedoelde technische specificaties. Artikel 7 Specifieke overwegingen inzake beveiliging 1.   Het aantal pogingen dat kan worden gedaan tot intrekking van een reisautorisatie met betrekking tot hetzelfde reisdocument, hetzelfde aanvraagnummer of dezelfde unieke code is beperkt. Er worden maatregelen getroffen om de openbare website te beschermen tegen toegang door niet-menselijke actoren. 2.   De procedure voor intrekking omvat maatregelen die waarborgen dat de toegang wordt geblokkeerd na een welbepaalde periode van inactiviteit. 3.   Nadere details over de vertrouwelijkheid, integriteit en beschikbaarheid van de verwerkte gegevens worden vastgesteld in de technische specificaties bedoeld in artikel 73, lid 3, van Verordening (EU) 2018/1240. Artikel 8 Logbestanden van activiteit 1.   Er wordt een logbestand bijgehouden van de activiteiten van de aanvrager. Daarin worden de volgende gegevens vastgelegd: a) de authenticatiegegevens van de aanvrager, met vermelding of de authenticatie al dan niet succesvol was; b) de data en tijdstippen waarop de aanvrager toegang heeft gekregen; c) de bevestiging van de intrekking door de aanvrager zelf. 2.   Er wordt tevens een logbestand bijgehouden van de activiteit van de nationale Etias-eenheid met betrekking tot de intrekking door de aanvrager. Daarin worden de volgende gegevens vastgelegd: a) de identificatie van de betrokken nationale Etias-eenheid; b) de data en tijdstippen waarop de nationale Etias-eenheid toegang heeft gekregen; c) de bevestiging van de automatische ingevulde gegevens als bedoeld in artikel 3, lid 2, punt c). 3.   De in de leden 1 en 2 bedoelde logbestanden worden bijgehouden in het Etias-informatiesysteem overeenkomstig artikel 69 van Verordening (EU) 2018/1240. Deze bestanden worden niet langer dan één jaar na het verstrijken van de bewaringstermijn van het aanvraagdossier bewaard, tenzij zij nodig zijn voor reeds aangevangen monitoringprocedures. Na die termijn respectievelijk na de voltooiing van deze procedures worden zij automatisch gewist. Dergelijke logbestanden mogen slechts worden gebruikt voor de in artikel 69, lid 4, van Verordening (EU) 2018/1240 genoemde doeleinden. Artikel 9 Inwerkingtreding Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 25 januari 2022. Voor de Commissie De voorzitter Ursula VON DER LEYEN ( 1 ) PB L 236 van 19.9.2018, blz. 1 . ( 2 ) Besluit 2002/192/EG van de Raad van 28 februari 2002 betreffende het verzoek van Ierland deel te mogen nemen aan bepalingen van het Schengenacquis ( PB L 64 van 7.3.2002, blz. 20 ). ( 3 ) PB L 176 van 10.7.1999, blz. 36 . ( 4 ) Besluit 1999/437/EG van de Raad van 17 mei 1999 inzake bepaalde toepassingsbepalingen van de door de Raad van de Europese Unie, de Republiek IJsland en het Koninkrijk Noorwegen gesloten overeenkomst inzake de wijze waarop deze twee staten worden betrokken bij de uitvoering, de toepassing en de ontwikkeling van het Schengenacquis ( PB L 176 van 10.7.1999, blz. 31 ). ( 5 ) PB L 53 van 27.2.2008, blz. 52 . ( 6 ) Besluit 2008/146/EG van de Raad van 28 januari 2008 betreffende de sluiting namens de Europese Gemeenschap van de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis ( PB L 53 van 27.2.2008, blz. 1 ). ( 7 ) PB L 160 van 18.6.2011, blz. 21 . ( 8 ) Besluit 2011/350/EU van de Raad van 7 maart 2011 betreffende de sluiting namens de Europese Unie van het Protocol tussen de Europese Unie, de Europese Gemeenschap, de Zwitserse Bondsstaat en het Vorstendom Liechtenstein betreffende de toetreding van het Vorstendom Liechtenstein tot de Overeenkomst tussen de Europese Unie, de Europese Gemeenschap en de Zwitserse Bondsstaat inzake de wijze waarop Zwitserland wordt betrokken bij de uitvoering, de toepassing en de ontwikkeling van het Schengenacquis betreffende de afschaffing van controles aan de binnengrenzen en het verkeer van personen ( PB L 160 van 18.6.2011, blz. 19 ). ( 9 ) Richtlijn 2004/38/EG van het Europees Parlement en de Raad van 29 april 2004 betreffende het recht van vrij verkeer en verblijf op het grondgebied van de lidstaten voor de burgers van de Unie en hun familieleden, tot wijziging van Verordening (EEG) nr. 1612/68 en tot intrekking van Richtlijnen 64/221/EEG, 68/360/EEG, 72/194/EEG, 73/148/EEG, 75/34/EEG, 75/35/EEG, 90/364/EEG, 90/365/EEG en 93/96/EEG ( PB L 158 van 30.4.2004, blz. 77 ). ( 10 ) Verordening (EU) 2017/2226 van het Europees Parlement en de Raad van 30 november 2017 tot instelling van een inreis-uitreissysteem (EES) voor de registratie van inreis- en uitreisgegevens en van gegevens over weigering van toegang ten aanzien van onderdanen van derde landen die de buitengrenzen overschrijden en tot vaststelling van de voorwaarden voor toegang tot het EES voor rechtshandhavingsdoeleinden en tot wijziging van de overeenkomst ter uitvoering van het te Schengen gesloten akkoord en de Verordeningen (EG) nr. 767/2008 en (EU) nr. 1077/2011 ( PB L 327 van 9.12.2017, blz. 20 ). BIJLAGE I FORMULIER VOOR KENNISGEVING VAN WEIGERING VAN EEN ETIAS-REISAUTORISATIE overeenkomstig Verordening (EU) 2018/1240 Nummer van de aanvraag: _______________ Geachte ________________, [Is de aanvrager minderjarig, dan moet degene die tijdelijk of permanent het ouderlijk gezag of de wettelijke voogdij uitoefent, worden toegevoegd: Geachte ________________,] De [benaming van de nationale Etias-eenheid] in [adres van de nationale Etias-eenheid] heeft de aanvraag van [naam aanvrager [eventuele aanvullende persoonsgegevens van de aanvrager]] voor een [reisautorisatie]/[reisautorisatie met beperkte territoriale geldigheid] onderzocht. De aanvraag is geweigerd om de volgende reden(en): ☐ het gebruikte reisdocument is geregistreerd als verloren, gestolen, verduisterd of ongeldig verklaard in SIS in … [naam van de lidstaat] (artikel 37, lid 1, punt a)) ( * ) ☐ veiligheidsrisico (artikel 37, lid 1, punt b)) ( * ) ☐ risico op het gebied van illegale immigratie (artikel 37, lid 1, punt c)) ( * ) ☐ hoog epidemiologisch risico (artikel 37, lid 1, punt d)) ( * ) ☐ signalering met het oog op weigering van toegang en verblijf opgenomen in SIS (artikel 37, lid 1, punt e)) ( * ) door … [naam van de lidstaat] ☐ verzoek van de nationale Etias-eenheid om aanvullende informatie of documentatie niet binnen tien dagen beantwoord (artikel 37, lid 1, punt f)) ( * ) ☐ niet verschenen voor een gesprek zoals verzocht door de nationale Etias-eenheid (artikel 37, lid 1, punt g)) ( * ) ☐ redelijke en ernstige twijfels over de gegevens, verklaringen en/of bewijsstukken die voor de aanvraag zijn verstrekt (artikel 37, lid 2) ( * ) (specificatie): ☐ betrouwbaarheid van de opgegeven gegevens ☐ betrouwbaarheid van de afgelegde verklaringen ☐ echtheid van de ingediende bewijsstukken ☐ waarachtigheid van de inhoud van de ingediende bewijsstukken ☐ door …[naam van de lidstaat of lidstaten] is een negatief advies over uw aanvraag uitgebracht [Indien de aanvraag een reisautorisatie met beperkte territoriale geldigheid betreft: ☐ aan onderstaande grond(en) voor de toekenning van een reisautorisatie met beperkte territoriale geldigheid is niet voldaan: ☐ humanitaire gronden volgens het nationale recht van de lidstaat waarnaar de betrokken onderdaan van een derde land zich wil begeven ☐ redenen van nationaal belang ☐ internationale verplichtingen] Relevante feiten en nadere motivering van de beslissing: Recht van beroep U hebt het recht beroep in te stellen tegen de beslissing van [lidstaat van de verantwoordelijke nationale Etias-eenheid]. [Link naar informatie over het toepasselijke nationale recht bij het instellen van beroep tegen de beslissing van de bevoegde nationale Etias-eenheid, als bedoeld in artikel 16, lid 7, van Verordening (EU) 2018/1240.] [Indien van toepassing: U hebt het recht beroep in te stellen tegen het negatieve advies van [lidstaat van de verantwoordelijke nationale Etias-eenheid die een negatief advies heeft uitgebracht] over uw aanvraag.] [Indien van toepassing: [Link naar informatie over het toepasselijke nationale recht bij het instellen van beroep tegen de beslissing van de nationale Etias-eenheid die het negatieve advies heeft uitgebracht]. Uw rechten met betrekking tot de verwerking van persoonsgegevens U hebt recht op inzage in en rectificatie, wissing en beperking van de verwerking van de in Etias opgenomen gegevens overeenkomstig de artikelen 17 tot en met 20 van Verordening (EU) 2018/1725 en de artikelen 15 tot en met 18 van Verordening (EU) 2016/679. Als u gebruik wilt maken van deze rechten, kunt u contact opnemen met: Europees Grens- en kustwachtagentschap Functionaris voor gegevensbescherming [e-mailadres] Europese Toezichthouder voor gegevensbescherming [contactgegevens] Nationale toezichthoudende autoriteit van de lidstaat die uw aanvraag behandelt [Lidstaatspecifieke informatie] [Datum en plaats van de beslissing] Naam en handtekening van de persoon die de beslissing heeft genomen] ( * ) van Verordening (EU) 2018/1240 BIJLAGE II FORMULIER VOOR KENNISGEVING VAN NIETIGVERKLARING VAN EEN ETIAS-REISAUTORISATIE overeenkomstig Verordening (EU) 2018/1240 Nummer van de aanvraag: _______________ Geachte ________________, [Is de aanvrager minderjarig, dan moet degene die tijdelijk of permanent het ouderlijk gezag of de wettelijke voogdij uitoefent, worden toegevoegd: Geachte ________________,] De [benaming van de nationale Etias-eenheid] in [adres van de nationale Etias-eenheid] heeft de voorwaarden voor de afgifte van de reisautorisatie [met beperkte territoriale geldigheid] van [naam aanvrager [eventuele aanvullende persoonsgegevens van de aanvrager]] opnieuw onderzocht overeenkomstig artikel 40 van Verordening (EU) 2018/1240. De reisautorisatie is nietig verklaard om de volgende reden(en): ☐ het gebruikte reisdocument is geregistreerd als verloren, gestolen, verduisterd of ongeldig verklaard in SIS in … [naam van de lidstaat] (artikel 37, lid 1, punt a)) ( *1 ) ☐ veiligheidsrisico (artikel 37, lid 1, punt b)) ( *1 ) ☐ risico op het gebied van illegale immigratie (artikel 37, lid 1, punt c)) ( *1 ) ☐ hoog epidemiologisch risico (artikel 37, lid 1, punt d)) ( *1 ) ☐ signalering met het oog op weigering van toegang en verblijf opgenomen in SIS (artikel 37, lid 1, punt e)) ( *1 ) ☐ redelijke en ernstige twijfels over de gegevens, verklaringen en/of bewijsstukken die voor de aanvraag zijn verstrekt (artikel 37, lid 2) ( *1 ) (specificatie): ☐ betrouwbaarheid van de opgegeven gegevens ☐ betrouwbaarheid van de afgelegde verklaringen ☐ echtheid van de ingediende bewijsstukken ☐ waarachtigheid van de inhoud van de ingediende bewijsstukken [ Indien de aanvraag een reisautorisatie met beperkte territoriale geldigheid betreft: ☐ aan onderstaande grond(en) voor de toekenning van een reisautorisatie met beperkte territoriale geldigheid wordt niet langer voldaan: ☐ humanitaire gronden volgens het nationale recht van de lidstaat waarnaar de betrokken onderdaan van een derde land zich wil begeven; ☐ redenen van nationaal belang ☐ internationale verplichtingen] Relevante feiten en nadere motivering van de beslissing: Aanvullende informatie Voor de volledige duur van een kort verblijf in het Schengengebied is een geldige Etias-reisautorisatie vereist. Recht van beroep U hebt het recht beroep in te stellen tegen de beslissing van [nationale Etias-eenheid van de verantwoordelijke lidstaat]. [Link naar informatie over het toepasselijke nationale recht bij het instellen van beroep tegen de beslissing van de nationale Etias-eenheid, als bedoeld in artikel 16, lid 7, van Verordening (EU) 2018/1240.] Uw rechten met betrekking tot de verwerking van persoonsgegevens U hebt recht op inzage in en rectificatie, wissing en beperking van de verwerking van de in Etias opgenomen gegevens overeenkomstig de artikelen 17 tot en met 20 van Verordening (EU) 2018/1725 en de artikelen 15 tot en met 18 van Verordening (EU) 2016/679. Als u gebruik wilt maken van deze rechten, kunt u contact opnemen met: Europees Grens- en kustwachtagentschap Functionaris voor gegevensbescherming [e-mailadres] Europese Toezichthouder voor gegevensbescherming [contactgegevens] Nationale toezichthoudende autoriteit van de lidstaat die uw aanvraag behandelt [Lidstaatspecifieke informatie] [Datum en plaats van de beslissing] Naam en handtekening van de persoon die de beslissing heeft genomen] ( *1 ) van Verordening (EU) 2018/1240 BIJLAGE III FORMULIER A VOOR KENNISGEVING VAN INTREKKING VAN EEN ETIAS-REISAUTORISATIE overeenkomstig Verordening (EU) 2018/1240 Nummer van de aanvraag: _______________ Geachte ________________, [Is de aanvrager minderjarig, dan moet degene die tijdelijk of permanent het ouderlijk gezag of de wettelijke voogdij uitoefent, worden toegevoegd: Geachte ________________,] De [benaming van de nationale Etias-eenheid] in [adres van de nationale Etias-eenheid] heeft de voorwaarden voor de afgifte van de reisautorisatie [met beperkte territoriale geldigheid] van [naam aanvrager [eventuele aanvullende persoonsgegevens van de aanvrager]] opnieuw onderzocht overeenkomstig artikel 41 van Verordening (EU) 2018/1240. De reisautorisatie is ingetrokken om de volgende reden(en): ☐ het gebruikte reisdocument is geregistreerd als verloren, gestolen, verduisterd of ongeldig verklaard in SIS in … [naam van de lidstaat] (artikel 37, lid 1, punt a)) ( * ) ☐ veiligheidsrisico (artikel 37, lid 1, punt b)) ( * ) ☐ risico op het gebied van illegale immigratie (artikel 37, lid 1, punt c)) ( * ) ☐ hoog epidemiologisch risico (artikel 37, lid 1, punt d)) ( * ) ☐ signalering met het oog op weigering van toegang en verblijf opgenomen in SIS (artikel 37, lid 1, punt e)) ( * ) [Indien de aanvraag een reisautorisatie met beperkte territoriale geldigheid betreft: ☐ aan onderstaande grond(en) voor de toekenning van een reisautorisatie met beperkte territoriale geldigheid wordt niet langer voldaan: ☐ humanitaire gronden volgens het nationale recht van de lidstaat waarnaar de betrokken onderdaan van een derde land zich wil begeven; ☐ redenen van nationaal belang ☐ internationale verplichtingen] Relevante feiten en nadere motivering van de beslissing: Aanvullende informatie Voor de volledige duur van een kort verblijf in het Schengengebied is een geldige Etias-reisautorisatie vereist. Recht van beroep U hebt het recht beroep in te stellen tegen de beslissing van [nationale Etias-eenheid van de verantwoordelijke lidstaat]. [Link naar informatie over het toepasselijke nationale recht bij het instellen van beroep tegen de beslissing van de nationale Etias-eenheid, als bedoeld in artikel 16, lid 7, van Verordening (EU) 2018/1240.] Uw rechten met betrekking tot de verwerking van persoonsgegevens U hebt recht op inzage in en rectificatie, wissing en beperking van de verwerking van de in Etias opgenomen gegevens overeenkomstig de artikelen 17 tot en met 20 van Verordening (EU) 2018/1725 en de artikelen 15 tot en met 18 van Verordening (EU) 2016/679. Als u gebruik wilt maken van deze rechten, kunt u contact opnemen met: Europees Grens- en kustwachtagentschap Functionaris voor gegevensbescherming [e-mailadres] Europese Toezichthouder voor gegevensbescherming [contactgegevens] Nationale toezichthoudende autoriteit van de lidstaat die uw aanvraag behandelt [Lidstaatspecifieke informatie] [Datum en plaats van de beslissing] Naam en handtekening van de persoon die de beslissing heeft genomen] ( * ) van Verordening (EU) 2018/1240 BIJLAGE IV FORMULIER B VOOR KENNISGEVING VAN INTREKKING VAN EEN ETIAS-REISAUTORISATIE (bij intrekking door de aanvrager) overeenkomstig Verordening (EU) 2018/1240 Nummer van de aanvraag: _______________ Geachte ________________, [Is de aanvrager minderjarig, dan moet degene die tijdelijk of permanent het ouderlijk gezag of de wettelijke voogdij uitoefent, worden toegevoegd: Geachte ________________,] De [benaming van de nationale Etias-eenheid] in [adres van de nationale Etias-eenheid] heeft het verzoek van [naam aanvrager [eventuele aanvullende persoonsgegevens van de aanvrager]] tot intrekking van de afgegeven reisautorisatie [met beperkte territoriale geldigheid] ontvangen. De reisautorisatie is ingetrokken overeenkomstig artikel 41, lid 8, van Verordening (EU) 2018/1240. Aanvullende informatie Voor de volledige duur van een kort verblijf in het Schengengebied is een geldige Etias-reisautorisatie vereist. Overeenkomstig artikel 41, lid 8, eerste alinea, van Verordening (EU) 2018/1240) geldt het volgende: — indien u de reisautorisatie hebt laten intrekken tijdens uw verblijf in het Schengengebied, wordt de intrekking pas van kracht als u het Schengengebied hebt verlaten. — Tegen de intrekking van een reisautorisatie op verzoek van de aanvrager zelf is geen beroep mogelijk. Uw rechten met betrekking tot de verwerking van persoonsgegevens U hebt recht op inzage in en rectificatie, wissing en beperking van de verwerking van de in Etias opgenomen gegevens overeenkomstig de artikelen 17 tot en met 20 van Verordening (EU) 2018/1725 en de artikelen 15 tot en met 18 van Verordening (EU) 2016/679. Als u gebruik wilt maken van deze rechten, kunt u contact opnemen met: Europees Grens- en kustwachtagentschap Functionaris voor gegevensbescherming [e-mailadres] Europese Toezichthouder voor gegevensbescherming [contactgegevens] Nationale toezichthoudende autoriteit van de lidstaat die uw aanvraag behandelt [Lidstaatspecifieke informatie] [Datum en plaats van de beslissing] Naam en handtekening van de persoon die de beslissing heeft genomen]",
  "source": "EUR LEX"
}