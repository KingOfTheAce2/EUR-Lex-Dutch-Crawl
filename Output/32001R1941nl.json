{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R1941:NL:HTML\">",
  "content": "EUR-Lex - 32001R1941 - NL Avis juridique important | 32001R1941 Verordening (EG) nr. 1941/2001 van de Commissie van 2 oktober 2001 houdende afwĳking van Verordening (EG) nr. 1372/95 tot vaststelling van uitvoeringsbepalingen inzake de regeling van uitvoercertificaten in de sector slachtpluimvee Publicatieblad Nr. L 263 van 03/10/2001 blz. 0024 - 0024 Verordening (EG) nr. 1941/2001 van de Commissie van 2 oktober 2001 houdende afwijking van Verordening (EG) nr. 1372/95 tot vaststelling van uitvoeringsbepalingen inzake de regeling van uitvoercertificaten in de sector slachtpluimvee DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2777/75 van de Raad van 29 oktober 1975 houdende een gemeenschappelijke ordening der markten in de sector slachtpluimvee(1), laatstelijk gewijzigd bij Verordening (EG) nr. 2916/95 van de Commissie(2), en met name op artikel 3, lid 2, en artikel 8, lid 12, Overwegende hetgeen volgt: (1) Bij Verordening (EG) nr. 1372/95 van de Commissie(3), laatstelijk gewijzigd bij Verordening (EG) nr. 1383/2001(4), zijn uitvoeringsbepalingen inzake de regeling van uitvoercertificaten in de sector slachtpluimvee vastgesteld. (2) Bij de laatste wijziging van die verordening is met name voorzien in een aanpassing van de in bijlage I vastgestelde productcategorieën door aan categorie 3 de producten van categorie 4 toe te voegen, om het gebruik van de certificaten voor de verschillende aanbiedingsvormen van hele kippen te vergemakkelijken en om het mogelijk te maken dat alle soorten kippen worden uitgevoerd met hetzelfde certificaat. (3) De nieuwe, soepeler voorschriften gelden voor certificaten die op of na 10 juli 2001 worden aangevraagd. Omdat echter in het handelsverkeer met Rusland problemen zijn geconstateerd in verband met de uitbraak van mond- en klauwzeer in verschillende lidstaten, kunnen bepaalde vóór 10 juli 2001 aangevraagde certificaten niet worden gebruikt. De geldigheidsduur van die certificaten dient dus te worden verlengd en de nieuwe voorschriften moeten ook voor die certificaten worden toegepast. (4) Aangezien de geldigheidsduur van de bedoelde certificaten verstrijkt op 24 september 2001, moet deze verordening met ingang van die datum van toepassing zijn. (5) De in deze verordening vervatte maatregelen zijn in overeenstemming met het advies van het Comité van beheer voor slachtpluimvee en eieren, HEEFT DE VOLGENDE VERORDENING VASTGESTELD: Artikel 1 1. Bijlage I bij Verordening (EG) nr. 1372/95 is ook van toepassing voor uitvoercertificaten die zijn aangevraagd vóór 10 juli 2001 en waarvan de geldigheidsduur niet verstreken was voor die datum. 2. In afwijking van artikel 2, lid 1, van Verordening (EG) nr. 1372/95 wordt, op verzoek van de titularis, de geldigheidsduur van de in lid 1 bedoelde certificaten verlengd met 45 dagen. Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Zij is van toepassing met ingang van 24 september 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 oktober 2001. Voor de Commissie Franz Fischler Lid van de Commissie (1) PB L 282 van 1.11.1975, blz. 77. (2) PB L 305 van 19.12.1995, blz. 49. (3) PB L 133 van 17.6.1995, blz. 26. (4) PB L 186 van 7.7.2001, blz. 26.",
  "source": "EUR LEX"
}