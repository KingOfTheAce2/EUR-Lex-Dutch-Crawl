{
  "url": "http://www.w3.org/1999/xhtml\">",
  "content": "L_2011136NL.01009901.xml 24.5.2011 NL Publicatieblad van de Europese Unie L 136/99 BESLUIT VAN DE COMMISSIE van 23 mei 2011 tot vrijstelling van bepaalde partijen van de uitbreiding tot bepaalde rijwielonderdelen van het antidumpingrecht op rijwielen van oorsprong uit de Volksrepubliek China dat is ingesteld bij Verordening (EEG) nr. 2474/93 van de Raad, laatstelijk gehandhaafd en gewijzigd bij Verordening (EG) nr. 1095/2005, tot opheffing van de schorsing en tot intrekking van de vrijstelling van betaling van het tot bepaalde rijwielonderdelen van oorsprong uit de Volksrepubliek China uitgebreide antidumpingrecht die bij Verordening (EG) nr. 88/97 van de Commissie aan bepaalde partijen zijn verleend (Kennisgeving geschied onder nummer C(2011) 3543) (2011/304/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1225/2009 van de Raad van 30 november 2009 betreffende beschermende maatregelen tegen invoer met dumping uit landen die geen lid zijn van de Europese Gemeenschap ( 1 ) (de „basisverordening”), Gezien Verordening (EG) nr. 71/97 van de Raad ( 2 ) (de „uitbreidingsverordening”) tot uitbreiding van het definitieve antidumpingrecht, ingesteld bij Verordening (EEG) nr. 2474/93 ( 3 ) voor rijwielen van oorsprong uit de Volksrepubliek China, tot de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer, Gezien Verordening (EG) nr. 88/97 van de Commissie van 20 januari 1997 tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ( 4 ) (de „vrijstellingsverordening”) ingestelde antidumpingrecht, en met name artikel 7, Na raadpleging van het Raadgevend Comité, Overwegende hetgeen volgt: (1) Na de inwerkingtreding van de vrijstellingsverordening heeft een aantal rijwielassemblagebedrijven op grond van artikel 3 van die verordening een aanvraag ingediend om vrijstelling van het antidumpingrecht dat bij Verordening (EG) nr. 71/97 was uitgebreid tot de invoer van bepaalde rijwielonderdelen van oorsprong uit de Volksrepubliek China (het „uitgebreide antidumpingrecht”). De Commissie heeft in het Publicatieblad meermaals lijsten van rijwielassemblagebedrijven bekendgemaakt ( 5 ) waarvoor de betaling van het uitgebreide antidumpingrecht op voor het vrije verkeer aangegeven hoofdonderdelen van rijwielen was geschorst op grond van artikel 5, lid 1, van de vrijstellingsverordening. (2) Na de laatste bekendmaking van de lijst van partijen waarvan de aanvraag werd onderzocht ( 6 ) , werd een hoofdonderzoektijdvak gekozen. Dit tijdvak liep van 1 januari 2010 tot en met 31 augustus 2010. Er werd ook verzocht om nadere informatie over de jaren 2008 en 2009. Aan alle partijen waarvan de aanvraag zou worden onderzocht, werd een lijst toegezonden met vragen over hun assemblagewerkzaamheden in het onderzoektijdvak. (3) De Commissie werd tevens in kennis gesteld van de liquidatie van twee ondernemingen die waren vrijgesteld van het uitgebreide antidumpingrecht op rijwielonderdelen. Een andere onderneming voldeed niet aan de voorwaarden van Verordening (EG) nr. 88/97 van de Commissie. Voor deze ondernemingen zal de vrijstelling worden ingetrokken. A. VRIJSTELLINGSAANVRAGEN WAARVOOR EERDER SCHORSING WERD VERLEEND A.1. Ontvankelijke vrijstellingsaanvragen (4) De Commissie heeft van de in tabel 1 hierna genoemde partijen alle informatie ontvangen die nodig is om over de ontvankelijkheid van hun aanvragen te oordelen. Aan die partijen was reeds schorsing verleend met ingang van de datum waarop de Commissie een eerste compleet aanvraagdossier had ontvangen. De na een nieuw verzoek ontvangen informatie werd onderzocht en zo nodig bij de partijen ter plaatse gecontroleerd. De Commissie kwam op basis van deze informatie tot de bevinding dat de aanvragen van de in tabel 1 genoemde partijen krachtens artikel 4, lid 1, van de vrijstellingsverordening ontvankelijk zijn. Tabel 1 Naam Adres Land Aanvullende Taric-code Sektor S.R.L. Via Don Peruzzi 27/B, 36027 Rosa’ (VI) Italië A956 Sintema Sport S.R.L. Via delle Valli 7, 20042 Albiate (MB) (de postcode wordt 20847) Italië A970 Wilier Triestina S.P.A. Via Fratel M. Venzo 11/1, 36028 Rossano Veneto (VI) Italië A963 (5) De Commissie heeft kunnen vaststellen dat voor deze aanvragers de waarde van de onderdelen van oorsprong uit de Volksrepubliek China die bij de assemblage van rijwielen werden gebruikt, minder dan 60 % bedroeg van de totale waarde van de onderdelen die bij de assemblage werden gebruikt en dat artikel 13, lid 2, van de basisverordening daarom niet op hen van toepassing is. (6) Daarom en overeenkomstig artikel 7, lid 1, van de vrijstellingsverordening moeten de in de bovenstaande tabel genoemde partijen worden vrijgesteld van het uitgebreide antidumpingrecht. (7) Overeenkomstig artikel 7, lid 2, van de vrijstellingsverordening moeten de in tabel 1 genoemde partijen met ingang van de datum van ontvangst van hun aanvraag worden vrijgesteld van het uitgebreide antidumpingrecht. Bovendien moet hun douaneschuld uit hoofde van het uitgebreide antidumpingrecht als nietig worden beschouwd vanaf de datum van ontvangst van hun vrijstellingsaanvraag. (8) De onderneming Sintema Sport S.R.L. heeft de Commissie medegedeeld dat de postcode van de onderneming in april 2011 verandert van 20042 in 20847 omdat Albiate van het district Milaan overgaat naar het district Monza. A.2. Niet-ontvankelijke vrijstellingsaanvragen (9) De in tabel 2 hierna genoemde partijen hebben ook een aanvraag ingediend om van het uitgebreide antidumpingrecht te worden vrijgesteld. Tabel 2 Naam Adres Land Aanvullende Taric-code Bicicletas JL C/Alhama No 64, 14900 Lucena Spanje A982 Eddy Merckx Cycles nv Birrebeekstraat 1, 1860 Meise België A954 Euro-Bike Produktionsgesellschaft mbH Biaser Strasse 29, 39261 Zerbst Duitsland A873 KHK Bike Handels GmbH Industriestrasse 21a, 97483 Eltmann Duitsland A965 S.C. Rich Euro Bike S.R.L. Bucuresti-Urziceni Route, no 54A, 077010 Afumati, Ilfov County Roemenië A895 Trade Invest spol. s r.o. Tiskařská 10/257, 108 00 Praha 10 Tsjechië A962 (10) Twee partijen maakten tijdens het onderzoektijdvak bij de assemblage geen gebruik van rijwielonderdelen waarop het antidumpingrecht van toepassing was. Eén partij deelde de Commissie mede dat zij de vrijstelling niet langer nodig heeft. Twee partijen zonden geen ingevulde vragenlijst terug en wezen erop dat zij bij de assemblage geen gebruik hadden gemaakt van rijwielonderdelen waarop het antidumpingrecht van toepassing was. Eén partij is in liquidatie. (11) Daar de in tabel 2 genoemde partijen niet voldoen aan de criteria voor vrijstelling, moet de Commissie hun vrijstellingsaanvraag overeenkomstig artikel 7, lid 3, van de vrijstellingsverordening afwijzen. Daarom moet de in artikel 5 van de vrijstellingsverordening bedoelde schorsing van betaling van het uitgebreide antidumpingrecht worden opgeheven en moet het uitgebreide antidumpingrecht worden geïnd vanaf de datum van ontvangst van de aanvraag van deze partijen. A.3 Intrekkingen (12) Voor de in tabel 3 hierna genoemde partijen moet de vrijstelling worden ingetrokken. Tabel 3 Naam Adres Land Aanvullende Taric-code Biria Bike GmbH Hauptstrasse 37, 01904 Neukirch/Lausitz Duitsland 8062 Moore Large & Co. Gramplan Buildings, Sinfin Lane, DE24 9GL Derby Verenigd Koninkrijk 8963 N&W Cycle GmbH Mühlenhof 5, 51598 Friesenhagen Duitsland A852 (13) Deze partijen waren vrijgesteld van het uitgebreide antidumpingrecht op rijwielonderdelen. De Commissie is er nu van in kennis gesteld dat één van deze partijen reeds geliquideerd is en een andere partij in liquidatie is. Uit bewijsmateriaal waarover de Commissie beschikt is gebleken dat de derde onderneming haar assemblagewerkzaamheden heeft gestaakt en de ingevoerde onderdelen aan een niet vrijgestelde partij doorverkocht. Hoewel die invoer buiten de werkingssfeer van de vrijstellingsregeling valt, gaf de onderneming deze invoer verder onder die regeling aan. Aangezien de onderneming geen eigen assemblagewerkzaamheden heeft, voldoet zij niet aan haar verplichtingen uit hoofde van artikel 8 van de vrijstellingsverordening; zij draagt er immers geen zorg voor dat haar assemblagewerkzaamheden buiten de werkingssfeer van artikel 13, lid 2, van Verordening (EG) nr. 1225/2009 vallen, en kan geen overtuigende gegevens verstrekken waaruit blijkt waarvoor de ontvangen goederen zijn gebruikt. Bijgevolg moet de vrijstelling overeenkomstig artikel 10 van de vrijstellingsverordening worden ingetrokken. B. VRIJSTELLINGSAANVRAGEN WAARVOOR EERDER GEEN SCHORSING WERD VERLEEND (14) Van de in tabel 4 genoemde partijen werden eveneens vrijstellingsaanvragen ontvangen krachtens artikel 3 van de vrijstellingsverordening. De schorsing van het uitgebreide recht naar aanleiding van deze aanvragen moet ingaan op de datum die is vermeld in de kolom „datum van inwerkingtreding”. Tabel 4 Naam Adres Land Datum van inwerkingtreding Aanvullende Taric-code Bikeworks AC GmbH Ernst-Abbe-Strasse 28, 52249 Eschweiler Duitsland 11.6.2010 A980 Blue Factory Team S.L. Elche Parque Industrial, C/Torres y Villarroel, 6, 03203 Elche Spanje 16.7.2010 A984 Code X Sp. z o.o. Olszanka 109, 33-386 Podegrodzie (aanvankelijk ul. Krolewska nr 16, 00-103 Warszawa) Polen 22.1.2010 A966 JETLANE SAS (aanvankelijk JET’LEAN) 4, boulevard de Mons, 59650 Villeneuve d’Ascq Frankrijk 18.2.2010 A968 Maxtec Ltd 1, Goliamokonarsko Shosse, 4204 Tsaratsovo, Plovdiv Bulgarije 15.10.2010 A991 Metelli di Staffoni Mario & C.S.A.S. Via Trento 68, 25030 Trenzano (BS) Italië 13.4.2010 A979 Müller GmbH Riedlerweg 7, 8054 Graz Oostenrijk 30.3.2010 A978 (aanvankelijk A977) Unicykel AB Aröds Industrieväg 14, 422 43 Hisings Backa Zweden 11.1.2010 A967 (15) Aan de onderneming Code X Sp. z o.o. is op 22 januari 2010 schorsing verleend. Inmiddels heeft de onderneming haar hoofdkantoor overgebracht van ul. Krolewska nr 16, 00-103 Warszawa naar Olszanka 109, 33-386 Podegrodzie. Deze adreswijziging van het hoofdkantoor heeft geen invloed op de oorspronkelijke schorsingsaanvraag. Aan de onderneming JET’LEAN is op 18 februari 2010 schorsing verleend. Inmiddels is de naam van de onderneming veranderd van JET’LEAN in JETLANE. Deze naamsverandering heeft geen invloed op de oorspronkelijke schorsingsaanvraag. Aan de onderneming Müller GmbH is op 30 maart 2010 schorsing verleend. De aanvullende Taric-code A977 die aanvankelijk aan de onderneming Müller GmbH werd toegekend, werd verkeerdelijk tweemaal toegekend en is ingetrokken. Vanaf 3 juni 2010 geldt voor de onderneming Müller GmbH de aanvullende Taric-code A978. Deze codewijziging heeft geen invloed op de oorspronkelijke schorsingsaanvraag. (16) Alle in de tabellen 1 tot en met 4 vermelde ondernemingen zijn hiervan in kennis gesteld en zijn in de gelegenheid gesteld opmerkingen te maken. Er is vastgesteld dat de onderneming IMACycles Bicicletas e Motociclos Lda, in tegenstelling tot de oorspronkelijke informatie waarover de Commissie beschikt, in feite niet in liquidatie was. Bijgevolg zal de vrijstelling voor die onderneming niet worden ingetrokken en is de naam van de onderneming uit tabel 3 verwijderd. Geen van de overige ontvangen opmerkingen gaf aanleiding de conclusies in dit besluit te wijzigen, HEEFT HET VOLGENDE BESLUIT VASTGESTELD: Artikel 1 De in tabel 1 hierna genoemde partijen worden vrijgesteld van de uitbreiding bij Verordening (EG) nr. 71/97 van de Raad van het definitieve antidumpingrecht dat bij Verordening (EEG) nr. 2474/93 van de Raad, laatstelijk gewijzigd en gehandhaafd bij Verordening (EG) nr. 1095/2005, werd ingesteld op rijwielen van oorsprong uit de Volksrepubliek China, tot bepaalde rijwielonderdelen uit de Volksrepubliek China. De vrijstelling gaat in op de datum die voor elke partij is vermeld in de kolom „datum van inwerkingtreding”. Tabel 1 Vrijgestelde partijen Naam Adres Land Vrijstelling krachtens Verordening (EG) nr. 88/97 Datum van inwerkingtreding Aanvullende Taric-code Sektor S.R.L. Via Don Peruzzi 27/B, 36027 Rosa’ (VI) Italië Artikel 7 27.5.2009 A956 Sintema Sport S.R.L. Via delle Valli 7, 20042 Albiate (MB) (de postcode wordt 20847) Italië Artikel 7 22.2.2010 A970 Wilier Triestina S.P.A. Via Fratel M. Venzo 11/1, 36028 Rossano Veneto (VI) Italië Artikel 7 3.11.2009 A963 Artikel 2 De aanvragen om vrijstelling van het uitgebreide antidumpingrecht die krachtens artikel 3 van Verordening (EG) nr. 88/97 door de in tabel 2 hierna genoemde partijen werden ingediend, worden afgewezen. De schorsing van betaling van het uitgebreide antidumpingrecht krachtens artikel 5 van Verordening (EG) nr. 88/97 wordt voor de betrokken partijen opgeheven vanaf de datum die is vermeld in de kolom „datum van inwerkingtreding”. Tabel 2 Partijen waarvoor de schorsing wordt opgeheven Naam Adres Land Schorsing krachtens Verordening (EG) nr. 88/97 Datum van inwerkingtreding Aanvullende Taric-code Bicicletas JL C/Alhama No 64, 14900 Lucena Spanje Artikel 5 5.7.2010 A982 Eddy Merckx Cycles nv Birrebeekstraat 1, 1860 Meise België Artikel 5 30.4.2009 A954 Euro-Bike Produktionsgesellschaft mbH Biaser Strasse 29, 39261 Zerbst Duitsland Artikel 5 15.10.2007 A873 KHK Bike Handels GmbH Industriestrasse 21a, 97483 Eltmann Duitsland Artikel 5 3.12.2009 A965 S.C. Rich Euro Bike S.R.L. Bucuresti-Urziceni Route, no 54A, 077010 Afumati, Ilfov County Roemenië Artikel 5 10.7.2008 A895 Trade Invest spol. s r.o. Tiskařská 10/257, 108 00 Praha 10 Tsjechië Artikel 5 20.10.2009 A962 Artikel 3 De vrijstelling van betaling van het uitgebreide antidumpingrecht krachtens artikel 7 van Verordening (EG) nr. 88/97 voor de in tabel 3 genoemde partijen wordt ingetrokken krachtens artikel 10 van de vrijstellingsverordening. De vrijstelling van betaling van het uitgebreide antidumpingrecht wordt voor de betrokken partijen opgeheven vanaf de datum die is vermeld in de kolom „datum van inwerkingtreding”. Tabel 3 Partijen waarvoor de vrijstelling wordt opgeheven Naam Adres Land Vrijstelling krachtens Verordening (EG) nr. 88/97 Datum van inwerkingtreding Aanvullende Taric-code Biria Bike GmbH Hauptstrasse 37, 01904 Neukirch/Lausitz Duitsland Artikel 7 één dag na de bekendmaking van dit besluit 8062 Moore Large & Co. Gramplan Buildings, Sinfin Lane, DE24 9GL Derby Verenigd Koninkrijk Artikel 7 één dag na de bekendmaking van dit besluit 8963 N&W Cycle GmbH Mühlenhof 5, 51598 Friesenhagen Duitsland Artikel 7 één dag na de bekendmaking van dit besluit A852 Artikel 4 Tabel 4 hierna vormt de bijgewerkte lijst van partijen waarvan de aanvraag krachtens artikel 3 van Verordening (EG) nr. 88/97 wordt onderzocht. De schorsing van het uitgebreide recht naar aanleiding van deze aanvragen gaat in op de datum die is vermeld in de kolom „datum van inwerkingtreding” in tabel 3. Tabel 4 Partijen waarvan de aanvraag wordt onderzocht Naam Adres Land Schorsing krachtens Verordening (EG) nr. 88/97 Datum van inwerkingtreding Aanvullende Taric-code Bikeworks AC GmbH Ernst-Abbe-Strasse 28, 52249 Eschweiler Duitsland Artikel 5 11.6.2010 A980 Blue Factory Team S.L. Elche Parque Industrial, C/Torres y Villarroel, 6, 03203 Elche Spanje Artikel 5 16.7.2010 A984 Code X Sp. z o.o. Olszanka 109, 33-386 Podegrodzie (aanvankelijk ul Krolewska nr 16, 00-103 Warszawa) Polen Artikel 5 22.1.2010 A966 JETLANE SAS (aanvankelijk JET’LEAN) 4, boulevard de Mons, 59650 Villeneuve d’Ascq Frankrijk Artikel 5 18.2.2010 A968 Maxtec Ltd 1, Goliamokonarsko Shosse, 4204 Tsaratsovo, Plovdiv Bulgarije Artikel 5 15.10.2010 A991 Metelli di Staffoni Mario & C.S.A.S. Via Trento 68, 25030 Trenzano (BS) Italië Artikel 5 13.4.2010 A979 Müller GmbH Riedlerweg 7, 8054 Graz Oostenrijk Artikel 5 30.3.2010 A978 (aanvankelijk A977) Unicykel AB Aröds Industrieväg 14, 422 43 Hisings Backa Zweden Artikel 5 11.1.2010 A967 Artikel 5 Dit besluit is gericht tot de lidstaten en tot de in de artikelen 1 tot en met 4 genoemde partijen. Het wordt ook bekendgemaakt in het Publicatieblad van de Europese Unie . Gedaan te Brussel, 23 mei 2011. Voor de Commissie Karel DE GUCHT Lid van de Commissie ( 1 ) PB L 343 van 22.12.2009, blz. 51 . ( 2 ) PB L 16 van 18.1.1997, blz. 55 . ( 3 ) PB L 228 van 9.9.1993, blz. 1 . Verordening gehandhaafd bij Verordening (EG) nr. 1524/2000 ( PB L 175 van 14.7.2000, blz. 39 ) en gewijzigd bij Verordening (EG) nr. 1095/2005 ( PB L 183 van 14.7.2005, blz. 1 ). ( 4 ) PB L 17 van 21.1.1997, blz. 17 . ( 5 ) PB C 45 van 13.2.1997, blz. 3 , PB C 112 van 10.4.1997, blz. 9 , PB C 220 van 19.7.1997, blz. 6 , PB C 378 van 13.12.1997, blz. 2 , PB C 217 van 11.7.1998, blz. 9 , PB C 37 van 11.2.1999, blz. 3 , PB C 186 van 2.7.1999, blz. 6 , PB C 216 van 28.7.2000, blz. 8 , PB C 170 van 14.6.2001, blz. 5 , PB C 103 van 30.4.2002, blz. 2 , PB C 35 van 14.2.2003, blz. 3 , PB C 43 van 22.2.2003, blz. 5 , PB C 54 van 2.3.2004, blz. 2 , PB C 299 van 4.12.2004, blz. 4 , PB L 17 van 21.1.2006, blz. 16 , PB L 313 van 14.11.2006, blz. 5 , PB L 81 van 20.3.2008, blz. 73 , PB C 310 van 5.12.2008, blz. 19 , PB L 19 van 23.1.2009, blz. 62 , en PB L 314 van 1.12.2009, blz. 106 . ( 6 ) PB L 314 van 1.12.2009, blz. 106 .",
  "source": "EUR LEX"
}