{
  "url": "http://www.w3.org/1999/xhtml\"><!--",
  "content": "L_2023003NL.01000101.xml 5.1.2023 NL Publicatieblad van de Europese Unie L 3/1 UITVOERINGSVERORDENING (EU) 2023/52 VAN DE COMMISSIE van 4 januari 2023 tot toelating van het in de handel brengen van 3-fucosyllactose geproduceerd door een afgeleide stam van Escherichia coli BL21(DE3) als nieuw voedingsmiddel en tot wijziging van Uitvoeringsverordening (EU) 2017/2470 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2283 van het Europees Parlement en de Raad van 25 november 2015 betreffende nieuwe voedingsmiddelen, tot wijziging van Verordening (EU) nr. 1169/2011 van het Europees Parlement en de Raad en tot intrekking van Verordening (EG) nr. 258/97 van het Europees Parlement en de Raad en Verordening (EG) nr. 1852/2001 van de Commissie ( 1 ) , en met name artikel 12, Overwegende hetgeen volgt: (1) Bij Verordening (EU) 2015/2283 is vastgesteld dat alleen nieuwe voedingsmiddelen die zijn toegelaten en in de Unielijst van nieuwe voedingsmiddelen zijn opgenomen, in de Unie in de handel mogen worden gebracht. (2) Overeenkomstig artikel 8 van Verordening (EU) 2015/2283 is bij Uitvoeringsverordening (EU) 2017/2470 van de Commissie ( 2 ) een Unielijst van nieuwe voedingsmiddelen vastgesteld. (3) Bij Uitvoeringsverordening (EU) 2021/2029 van de Commissie ( 3 ) is het in de Unie in de handel brengen van 3-fucosyllactose verkregen door microbiële fermentatie met de genetisch gemodificeerde stam K12 MG1655 van Escherichia coli als nieuw voedingsmiddel krachtens Verordening (EU) 2015/2283 toegelaten. (4) Op 17 maart 2020 heeft de onderneming Chr. Hansen A/S (“de aanvrager”) overeenkomstig artikel 10, lid 1, van Verordening (EU) 2015/2283 een aanvraag voor toelating bij de Commissie ingediend om 3-fucosyllactose (“3-FL”) verkregen door microbiële fermentatie met één genetisch gemodificeerde stam van E. coli BL21(DE3) als nieuw voedingsmiddel in de Unie in de handel te brengen. De aanvrager heeft verzocht 3-fucosyllactose te mogen gebruiken in volledige zuigelingenvoeding en opvolgzuigelingenvoeding als gedefinieerd in Verordening (EU) nr. 609/2013 van het Europees Parlement en de Raad ( 4 ) , in bewerkte levensmiddelen op basis van granen voor zuigelingen en peuters en babyvoeding voor zuigelingen en peuters als gedefinieerd in Verordening (EU) nr. 609/2013, in levensmiddelen voor zuigelingen en peuters voor medisch gebruik als gedefinieerd in Verordening (EU) nr. 609/2013, in voeding voor medisch gebruik als gedefinieerd in Verordening (EU) nr. 609/2013, met uitzondering van levensmiddelen voor zuigelingen en peuters, in op melk gebaseerde dranken en soortgelijke producten bestemd voor peuters, en in voedingssupplementen als gedefinieerd in Richtlijn 2002/46/EG van het Europees Parlement en de Raad ( 5 ) die bestemd zijn voor de algemene bevolking. Vervolgens heeft de aanvrager op 17 juni 2022 de aanvankelijke aanvraag betreffende het gebruik van 3-FL in voedingssupplementen gewijzigd om zuigelingen en peuters van de aanvraag uit te sluiten. De aanvrager heeft ook voorgesteld voedingssupplementen die 3-FL bevatten niet te gebruiken als op dezelfde dag andere voedingsmiddelen met toegevoegde 3-fucosyllactose worden geconsumeerd. (5) Daarnaast heeft de aanvrager op 17 maart 2020 een verzoek ingediend bij de Commissie voor de bescherming van door eigendomsrechten beschermde wetenschappelijke studies en gegevens die ter ondersteuning van de aanvraag zijn ingediend, namelijk de methodevalidatie van de massaspectrometrie (MS), de spectroscopie met kernspinresonantie (NMR) en een hoogwaardige anionenwisselingschromatografie met gepulseerde amperometrische detectie (HPAEC-PAD) en de resultaten voor de bepaling van de identiteit van 3-FL en van de koolhydraathoudende bijproducten ( 6 ) ; een beschrijving van de genetisch gemodificeerde productiestam van 3-FL ( 7 ) ; een depositiecertificaat van de genetisch gemodificeerde productiestam van 3-FL ( 8 ) ; een systeem voor realtime transcriptiepolymerasekettingreactie (qPCR) en verslagen over de methodevalidatie voor de genetisch gemodificeerde productiestam van 3-FL ( 9 ) ; een bacteriële omgekeerde mutatietest met 3-FL ( 10 ) ; een in-vitromicronucleustest met zoogdiercellen met 3-FL ( 11 ) ; een zeven dagen durende toxiciteitsstudie voor het vaststellen van het doseringsbereik bij een orale inname van 3 FL door ratten ( 12 ) , en een 90 dagen durende studie naar de orale toxiciteit van 3-FL bij ratten ( 13 ) . (6) Op 23 september 2020 heeft de Commissie de Europese Autoriteit voor voedselveiligheid (EFSA) overeenkomstig artikel 10, lid 3, van Verordening (EU) 2015/2283 verzocht een beoordeling uit te voeren van 3-fucosyllactose verkregen door microbiële fermentatie met een genetisch gemodificeerde productiestam afkomstig van de gastheerstam E. coli BL21(DE3) als nieuw voedingsmiddel. (7) Op 29 april 2022 heeft de EFSA overeenkomstig artikel 11 van Verordening (EU) 2015/2283 haar wetenschappelijk advies uitgebracht over de veiligheid van 3-fucosyllactose geproduceerd met een afgeleide stam van Escherichia coli BL21(DE3) als nieuw voedingsmiddel overeenkomstig Verordening (EU) 2015/2283 ( 14 ) . (8) De EFSA heeft in haar wetenschappelijk advies geconcludeerd dat 3-FL onder de voorgestelde gebruiksvoorwaarden veilig is voor de voorgestelde doelpopulaties. Dat wetenschappelijk advies biedt daarom voldoende redenen om vast te stellen dat 3-FL, wanneer het in volledige zuigelingenvoeding en opvolgzuigelingenvoeding als gedefinieerd in Verordening (EU) nr. 609/2013, in bewerkte levensmiddelen op basis van granen en babyvoeding voor zuigelingen en peuters als gedefinieerd in Verordening (EU) nr. 609/2013, in levensmiddelen voor zuigelingen en peuters voor medisch gebruik als gedefinieerd in Verordening (EU) nr. 609/2013, voeding voor medisch gebruik als gedefinieerd in Verordening (EU) nr. 609/2013, met uitzondering van levensmiddelen voor zuigelingen en peuters, in op melk gebaseerde dranken en soortgelijke producten bestemd voor peuters, en in voedingssupplementen als gedefinieerd in Richtlijn 2002/46/EG, voldoet aan de toelatingseisen van artikel 12, lid 1, van Verordening (EU) 2015/2283. (9) De EFSA voerde in zijn wetenschappelijk advies aan dat zij niet tot haar conclusies over de veiligheid van 3-FL had kunnen komen zonder de wetenschappelijke studies en gegevens met betrekking tot de methodevalidatie van MS, NMR en HPAEC-PAD en de resultaten voor de bepaling van de identiteit van 3-FL en van de in het nieuwe voedingsmiddel aanwezige koolhydraathoudende bijproducten; de beschrijving van de genetisch gemodificeerde productiestam van 3-FL; het depositiecertificaat van de genetisch gemodificeerde productiestam van 3-fucosyllactose; het qPCR-systeem en het verslag over de methodevalidatie voor de genetisch gemodificeerde productiestam van 3-FL; de bacteriële omgekeerde mutatietest met 3-FL; de in-vitromicronucleustest met zoogdiercellen met 3-FL; de zeven dagen durende toxiciteitsstudie voor het vaststellen van het doseringsbereik bij een orale inname van 3-FL door ratten, en de 90 dagen durende studie naar de orale toxiciteit van 3-FL bij ratten. (10) De Commissie heeft de aanvrager verzocht de rechtvaardiging voor zijn verzoek om gegevensbescherming voor die wetenschappelijke studies en gegevens nader toe te lichten en zijn claim op het exclusieve recht om naar die gegevens te verwijzen overeenkomstig artikel 26, lid 2, punt b), van Verordening (EU) 2015/2283 te verduidelijken. (11) De aanvrager verklaarde dat hij ten tijde van de indiening van de aanvraag de eigendoms- en exclusieve rechten uit hoofde van het nationaal recht had voor de wetenschappelijke studies en gegevens met betrekking tot de methodevalidatie van MS, NMR en HPAEC-PAD en de resultaten voor de bepaling van de identiteit van 3-FL en van de in het nieuwe voedingsmiddel aanwezige koolhydraathoudende bijproducten; de beschrijving van de genetisch gemodificeerde productiestam van 3-FL; het depositiecertificaat van de genetisch gemodificeerde productiestam van 3-FL; het qPCR-systeem en het verslag over de methodevalidatie voor de genetisch gemodificeerde productiestam van 3-FL; de bacteriële omgekeerde mutatietest met 3-FL; de in-vitromicronucleustest met zoogdiercellen met 3-FL; de zeven dagen durende toxiciteitsstudie voor het vaststellen van het doseringsbereik bij een orale inname van 3-FL door ratten, en de 90 dagen durende studie naar de orale toxiciteit van 3-FL bij ratten, en dat derden geen rechtmatige toegang tot die gegevens en studies hebben, er niet rechtmatig gebruik van mogen maken en er niet rechtmatig naar mogen verwijzen. (12) De Commissie heeft alle door de aanvrager ingediende informatie beoordeeld en heeft geoordeeld dat de aanvrager de vervulling van de voorschriften van artikel 26, lid 2, van Verordening (EU) 2015/2283 voldoende heeft onderbouwd. De wetenschappelijke studies en gegevens met betrekking tot de methodevalidatie van MS, NMR en HPAEC-PAD en de resultaten voor de bepaling van de identiteit van 3-FL en van de in het nieuwe voedingsmiddel aanwezige koolhydraathoudende bijproducten; de beschrijving van de genetisch gemodificeerde productiestam van 3-FL; het depositiecertificaat van de genetisch gemodificeerde productiestam van 3-FL; het qPCR-systeem en het verslag over de methodevalidatie voor de genetisch gemodificeerde productiestam van 3-FL; de bacteriële omgekeerde mutatietest met 3-FL; de in-vitromicronucleustest met zoogdiercellen met 3-FL; de zeven dagen durende toxiciteitsstudie voor het vaststellen van het doseringsbereik bij een orale inname van 3-FL door ratten, en de 90 dagen durende studie naar de orale toxiciteit van 3-FL bij ratten moeten daarom overeenkomstig artikel 27, lid 1, van Verordening (EU) 2015/2283 worden beschermd. Bijgevolg mag alleen de aanvrager gedurende een periode van vijf jaar na de inwerkingtreding van deze verordening 3-fucosyllactose geproduceerd met een afgeleide stam van E. coli BL21(DE3) in de Unie in de handel te brengen. (13) Door de toelating van 3-FL geproduceerd met een afgeleide stam van E. coli BL21(DE3) en het verwijzen naar de wetenschappelijke studies en gegevens in het dossier van de aanvrager uitsluitend tot de aanvrager te beperken, wordt evenwel niet verhinderd dat volgende aanvragers om toelating kunnen vragen om hetzelfde nieuwe voedingsmiddel in de handel te brengen, op voorwaarde dat hun aanvraag is gebaseerd op rechtmatig verkregen gegevens ter ondersteuning van een dergelijke toelating. (14) In overeenstemming met de gebruiksvoorwaarden voor voedingssupplementen die 3-FL bevatten zoals voorgesteld door de aanvrager en beoordeeld door de EFSA, moeten de consumenten met een passend etiket worden ingelicht dat voedingssupplementen die 3-FL bevatten niet mogen worden geconsumeerd door zuigelingen en kinderen jonger dan drie jaar, en niet mogen worden gebruikt als op dezelfde dag andere levensmiddelen waaraan 3-FL is toegevoegd, worden geconsumeerd. (15) De opname van 3-FL geproduceerd met een afgeleide stam van E. coli BL21(DE3) als nieuw voedingsmiddel in de Unielijst van nieuwe voedingsmiddelen moet vergezeld gaan van de in artikel 9, lid 3, van Verordening (EU) 2015/2283 bedoelde informatie. (16) 3-FL geproduceerd met een afgeleide stam van E. coli BL21(DE3) moet in de Unielijst van nieuwe voedingsmiddelen in Uitvoeringsverordening (EU) 2017/2470 worden opgenomen. De bijlage bij Uitvoeringsverordening (EU) 2017/2470 moet daarom dienovereenkomstig worden gewijzigd. (17) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 1)   3-fucosyllactose geproduceerd met een afgeleide stam van E. coli BL21(DE3) mag in de Unie in de handel worden gebracht. 3-fucosyllactose geproduceerd met een afgeleide stam van E. coli BL21(DE3) wordt opgenomen in de Unielijst van nieuwe voedingsmiddelen in Uitvoeringsverordening (EU) 2017/2470. 2)   De bijlage bij Uitvoeringsverordening (EU) 2017/2470 wordt gewijzigd overeenkomstig de bijlage bij deze verordening. Artikel 2 Alleen de onderneming Chr. Hansen A/S ( 15 ) mag het in artikel 1 bedoelde nieuwe voedingsmiddel voor een periode van vijf jaar vanaf 25 januari 2023 in de Unie in de handel brengen, tenzij een volgende aanvrager een toelating voor dat nieuwe voedingsmiddel verkrijgt zonder naar de krachtens artikel 3 beschermde wetenschappelijke gegevens te verwijzen, of met instemming van Chr. Hansen A/S. Artikel 3 De wetenschappelijke gegevens in het aanvraagdossier die aan de voorwaarden van artikel 26, lid 2, van Verordening (EU) 2015/2283 voldoen, worden gedurende een periode van vijf jaar vanaf de datum van inwerkingtreding van deze verordening niet zonder toestemming van Chr. Hansen A/S ten voordele van een volgende aanvrager gebruikt. Artikel 4 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 4 januari 2023. Voor de Commissie De voorzitter Ursula VON DER LEYEN ( 1 ) PB L 327 van 11.12.2015, blz. 1 . ( 2 ) Uitvoeringsverordening (EU) 2017/2470 van de Commissie van 20 december 2017 tot vaststelling van de Unielijst van nieuwe voedingsmiddelen overeenkomstig Verordening (EU) 2015/2283 van het Europees Parlement en de Raad betreffende nieuwe voedingsmiddelen ( PB L 351 van 30.12.2017, blz. 72 ). ( 3 ) Uitvoeringsverordening (EU) 2021/2029 van de Commissie van 19 november 2021 tot toelating van het in de handel brengen van 3-fucosyllactose (3-FL) als nieuw voedingsmiddel krachtens Verordening (EU) 2015/2283 van het Europees Parlement en de Raad en tot wijziging van Uitvoeringsverordening (EU) 2017/2470 van de Commissie ( PB L 415 van 22.11.2021, blz. 9 ). ( 4 ) Verordening (EU) nr. 609/2013 van het Europees Parlement en de Raad van 12 juni 2013 inzake voor zuigelingen en peuters bedoelde levensmiddelen, voeding voor medisch gebruik en de dagelijkse voeding volledig vervangende producten voor gewichtsbeheersing, en tot intrekking van Richtlijn 92/52/EEG van de Raad, Richtlijnen 96/8/EG, 1999/21/EG, 2006/125/EG en 2006/141/EG van de Commissie, Richtlijn 2009/39/EG van het Europees Parlement en de Raad en de Verordeningen (EG) nr. 41/2009 en (EG) nr. 953/2009 van de Commissie ( PB L 181 van 29.6.2013, blz. 35 ). ( 5 ) Richtlijn 2002/46/EG van het Europees Parlement en de Raad van 10 juni 2002 betreffende de onderlinge aanpassing van de wetgevingen der lidstaten inzake voedingssupplementen ( PB L 183 van 12.7.2002, blz. 51 ). ( 6 ) Chr. Hansen, 2019 en 2021 (niet gepubliceerd). ( 7 ) Chr. Hansen, 2019 en 2021 (niet gepubliceerd). ( 8 ) Chr. Hansen, 2020 (niet gepubliceerd). ( 9 ) Chr. Hansen, 2021 (niet gepubliceerd). ( 10 ) Chr. Hansen, 2018 (niet gepubliceerd); Parschat K., Oehme A., Leuschner J., Jennewein S. en Parkot J., “A safety evaluation of mixed human milk oligosaccharides in rats”, Food and Chemical Toxicology, 136, 111118 (2020). ( 11 ) Chr. Hansen, 2018 (niet gepubliceerd); Parschat K., Oehme A., Leuschner J., Jennewein S. en Parkot J., “A safety evaluation of mixed human milk oligosaccharides in rats”, Food and Chemical Toxicology, 136, 111118 (2020). ( 12 ) Chr. Hansen, 2018 en 2021 (niet gepubliceerd); Parschat K., Oehme A., Leuschner J., Jennewein S. en Parkot J., “A safety evaluation of mixed human milk oligosaccharides in rats”, Food and Chemical Toxicology, 136, 111118 (2020). ( 13 ) Chr. Hansen, 2019 en 2021 (niet gepubliceerd); Parschat K., Oehme A., Leuschner J., Jennewein S. en Parkot J., “A safety evaluation of mixed human milk oligosaccharides in rats”, Food and Chemical Toxicology, 136, 111118 (2020). ( 14 ) EFSA Journal 2022;20(5):7329. ( 15 ) Adres: Bøge Allé 10-12, 2970 Hørsholm, DENEMARKEN. BIJLAGE De bijlage bij Uitvoeringsverordening (EU) 2017/2470 wordt als volgt gewijzigd: 1) In tabel 1 (Toegelaten nieuwe voedingsmiddelen) wordt de volgende vermelding in alfabetische volgorde ingevoegd: Toegelaten nieuw voedingsmiddel Voorwaarden waaronder het nieuwe voedingsmiddel mag worden gebruikt Aanvullende specifieke etiketteringsvoorschriften Andere voorschriften Gegevensbescherming “ 3-fucosyllactose (3-FL) (geproduceerd door een afgeleide stam van E. coli BL21(DE3)) Gespecificeerde levensmiddelencategorie Maximumgehalten Het nieuwe voedingsmiddel wordt op de etikettering van het voedingsmiddel dat het bevat, aangeduid met “3-fucosyllactose”. Op de etikettering van voedingssupplementen die 3-fucosyllactose (3-FL) bevatten, wordt vermeld dat: a) zij niet mogen niet worden geconsumeerd door kinderen jonger dan drie jaar; b) zij niet mogen worden gebruikt als op dezelfde dag levensmiddelen waaraan 3-fucosyllactose is toegevoegd, worden geconsumeerd. Toegelaten op 25.1.2023. Deze opname in de Unielijst is gebaseerd op door eigendomsrechten beschermde wetenschappelijke bewijzen en wetenschappelijke gegevens die overeenkomstig artikel 26 van Verordening (EU) 2015/2283 zijn beschermd. Aanvrager: Chr. Hansen A/S, Bøge Allé 10-12, 2970 Hørsholm, DENEMARKEN. Tijdens de periode van gegevensbescherming mag het nieuwe voedingsmiddel 3-fucosyllactose uitsluitend door Chr. Hansen A/S in de Unie in de handel worden gebracht, tenzij een volgende aanvrager een toelating voor het nieuwe voedingsmiddel verkrijgt zonder naar de overeenkomstig artikel 26 van Verordening (EU) 2015/2283 beschermde wetenschappelijke bewijzen of wetenschappelijke gegevens te verwijzen, of met toestemming van Chr. Hansen A/S. Einddatum van de gegevensbescherming: 25.1.2028” Volledige zuigelingenvoeding als gedefinieerd in Verordening (EU) nr. 609/2013 0,90 g/l in het gebruiksklare eindproduct, als zodanig verkocht of na oplossen volgens de instructies van de fabrikant Opvolgzuigelingenvoeding als gedefinieerd in Verordening (EU) nr. 609/2013 1,20 g/l in het gebruiksklare eindproduct, als zodanig verkocht of na oplossen volgens de instructies van de fabrikant Bewerkte levensmiddelen op basis van granen en babyvoeding voor zuigelingen en peuters als gedefinieerd in Verordening (EU) nr. 609/2013 1,20 g/l of 1,20 g/kg in het gebruiksklare eindproduct, als zodanig verkocht of na oplossen volgens de instructies van de fabrikant Op melk gebaseerde dranken en soortgelijke producten bestemd voor peuters 1,20 g/l in het gebruiksklare eindproduct, als zodanig verkocht of na oplossen volgens de instructies van de fabrikant Voeding voor medisch gebruik voor zuigelingen en peuters als gedefinieerd in Verordening (EU) nr. 609/2013 Overeenkomstig de bijzondere voedingsbehoeften van de zuigelingen en peuters voor wie de producten zijn bestemd, maar in geen geval hoger dan 0,9 g/l of 0,9 g/kg (indien bestemd voor zuigelingen jonger dan zes maanden) en 1,2 g/l of 1,2 g/kg (indien bestemd voor zuigelingen van zes tot twaalf maanden oud en/of voor peuters) in het gebruiksklare eindproduct, als zodanig verkocht of na oplossen volgens de instructies van de fabrikant Voeding voor medisch gebruik als gedefinieerd in Verordening (EU) nr. 609/2013, met uitzondering van levensmiddelen voor zuigelingen en peuters Overeenkomstig de bijzondere voedingsbehoeften van degenen voor wie de producten zijn bestemd Voedingssupplementen als gedefinieerd in Richtlijn 2002/46/EG, die zijn bestemd voor de algemene bevolking, met uitzondering van zuigelingen en peuters 3 g/dag 2) In tabel 2 (Specificaties) wordt de volgende vermelding in alfabetische volgorde ingevoegd: Toegelaten nieuw voedingsmiddel Specificaties “ 3-fucosyllactose (3-FL) (geproduceerd door een afgeleide stam van E. coli BL21(DE3)) Omschrijving: 3-fucosyllactose (3-FL) is een gezuiverd, wit tot gebroken wit poeder dat door een microbieel fermentatieproces wordt geproduceerd en dat geringe hoeveelheden D-lactose, L-fucose, D-galactose en D-glucose bevat. Definitie: Chemische naam: β-D-galactopyranosyl-(1→4)- [α-L-fucopyranosyl-(1→3)]-D-glucopyranose Chemische formule: C 18 H 32 O 15 Moleculaire massa: 488,44 Da CAS-nr.: 41312-47-4 Bron: een genetisch gemodificeerde stam van Escherichia coli BL21(DE3) Kenmerken/samenstelling: 3-fucosyllactose (% in droge stof): ≥ 90,0 gewichtspercent D-lactose (% in droge stof): ≤ 5,0 gewichtspercent D-glucose (% in droge stof): ≤ 3,0 gewichtspercent D-galactose (% in droge stof): ≤ 3,0 gewichtspercent L-fucose (% in droge stof): ≤ 3,0 gewichtspercent Som van andere koolhydraten (% in droge stof) ( 1 ) : ≤ 5,0 gewichtspercent Vochtgehalte: ≤ 9,0 gewichtspercent Asgehalte: ≤ 1,0 gewichtspercent Resterende eiwitten: ≤ 0,01 gewichtspercent Zware metalen en contaminanten: Arseen: ≤ 0,2 mg/kg Aflatoxine M1: ≤ 0,025 μg/kg Microbiologische criteria: Standaardkiemgetal: ≤ 1 000  kve ( *1 ) /g Enterobacteriaceae : ≤ 10 kve/g Salmonella spp.: afwezig in 25 g Gisten en schimmels: ≤ 100 kve/g Cronobacter ( Enterobacter ) sakazakii .: afwezig in 10 g Resterende endotoxinen: ≤ 10 EU ( *2 ) /mg ( 1 ) Som van andere koolhydraten = 100 (gewichtspercent in droge stof) – gekwantificeerde koolhydraten (gewichtspercent in droge stof) – asgehalte (gewichtspercent in droge stof). ( *1 ) Kve: kolonievormende eenheden. ( *2 ) EU: endotoxine-eenheden.”",
  "source": "EUR LEX"
}