{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995D0541:NL:HTML\">",
  "content": "EUR-Lex - 31995D0541 - NL Avis juridique important | 31995D0541 95/541/EG: Besluit van de Raad van 4 december 1995 betreffende de sluiting door de Europese Gemeenschap van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en Oekraïne, anderzijds Publicatieblad Nr. L 311 van 23/12/1995 blz. 0001 - 0001 BESLUIT VAN DE RAAD van 4 december 1995 betreffende de sluiting door de Europese Gemeenschap van de Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en Oekraïne, anderzijds (95/541/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, juncto artikel 228, lid 2, eerste zin, Gezien het voorstel van de Commissie, Gezien het advies van het Europees Parlement (1), Overwegende dat in afwachting van de inwerkingtreding van de op 14 juni 1994 te Luxemburg ondertekende Partnerschaps- en samenwerkingsovereenkomst tussen de Europese Gemeenschappen en hun Lid-Staten, enerzijds, en Oekraïne, anderzijds, dient te worden overgegaan tot goedkeuring van de op 1 juni 1995 te Brussel ondertekende Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie enerzijds, en Oekraïne, anderzijds, BESLUIT: Artikel 1 De Interimovereenkomst betreffende de handel en aanverwante zaken tussen de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie, enerzijds, en Oekraïne, anderzijds, alsmede het Protocol en de verklaringen worden namens de Europese Gemeenschap goedgekeurd. Deze teksten zijn aan dit besluit gehecht. Artikel 2 De Voorzitter van de Raad verricht de in artikel 36 van de Interimovereenkomst bedoelde kennisgeving namens de Europese Gemeenschap (2). Gedaan te Brussel, 4 december 1995. Voor de Raad De Voorzitter J. SOLANA (1) PB nr. C 308 van 20. 11. 1995. (2) De datum van inwerkingtreding van de Interimovereenkomst zal door het Secretariaat-generaal van de Raad worden bekendgemaakt in het Publikatieblad van de Europese Gemeenschappen.",
  "source": "EUR LEX"
}