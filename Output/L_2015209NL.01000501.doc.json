{
  "url": "http://www.w3.org/1999/xhtml\">",
  "content": "L_2015209NL.01000501.xml 6.8.2015 NL Publicatieblad van de Europese Unie L 209/5 UITVOERINGSBESLUIT (EU) 2015/1356 VAN DE COMMISSIE van 4 augustus 2015 tot wijziging van Beschikking 2007/453/EG wat de BSE-status van Tsjechië, Frankrijk, Cyprus, Liechtenstein en Zwitserland betreft (Kennisgeving geschied onder nummer C(2015) 5379) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën ( 1 ) , en met name artikel 5, lid 2, derde alinea, Overwegende hetgeen volgt: (1) Verordening (EG) nr. 999/2001 bepaalt dat de lidstaten, derde landen of gebieden daarvan (hierna „landen of gebieden” genoemd) naar hun status ten aanzien van BSE (boviene spongiforme encefalopathie) moeten worden ingedeeld in een van de drie categorieën: verwaarloosbaar BSE-risico, gecontroleerd BSE-risico en onbepaald BSE-risico. (2) De bijlage bij Beschikking 2007/453/EG van de Commissie ( 2 ) bevat een lijst van landen of gebieden volgens hun BSE-status. (3) De Wereldorganisatie voor diergezondheid (OIE) speelt een vooraanstaande rol bij de indeling van landen of gebieden naar BSE-risico. In de lijst in de bijlage bij Beschikking 2007/453/EG wordt rekening gehouden met Resolutie nr. 18 — Recognition of the Bovine Spongiform Encephalopathy Risk Status of Member Countries — die in mei 2014 door de OIE is aangenomen ( 3 ) . (4) In mei 2015 heeft de OIE Resolutie nr. 21 — Recognition of the Bovine Spongiform Encephalopathy Risk Status of Member Countries — ( 4 ) aangenomen. Naast de lidstaten en de landen van de Europese Vrijhandelsassociatie die al in de lijst in de bijlage bij Beschikking 2007/453/EG zijn opgenomen, heeft die resolutie Tsjechië, Frankrijk, Cyprus, Liechtenstein en Zwitserland als landen met een verwaarloosbaar BSE-risico erkend. (5) De lijst van landen in de bijlage bij Beschikking 2007/453/EG moet derhalve in overeenstemming worden gebracht met de in mei 2015 door de OIE aangenomen Resolutie nr. 21. (6) Beschikking 2007/453/EG moet derhalve dienovereenkomstig worden gewijzigd. (7) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2007/453/EG wordt vervangen door de tekst in de bijlage bij dit besluit. Artikel 2 Dit besluit is gericht tot de lidstaten. Gedaan te Brussel, 4 augustus 2015. Voor de Commissie Vytenis ANDRIUKAITIS Lid van de Commissie ( 1 ) PB L 147 van 31.5.2001, blz. 1 . ( 2 ) Beschikking 2007/453/EG van de Commissie van 29 juni 2007 tot vaststelling van de BSE-status van lidstaten, derde landen of gebieden daarvan naar gelang van hun BSE-risico ( PB L 172 van 30.6.2007, blz. 84 ). ( 3 ) http://www.oie.int/fileadmin/Home/eng/Animal_Health_in_the_World/docs/pdf/2014_A_RESO-18_BSE.pdf ( 4 ) http://www.oie.int/fileadmin/Home/eng/Animal_Health_in_the_World/docs/pdf/2015_A_RESO_R21_BSE.pdf BIJLAGE „BIJLAGE LIJST VAN LANDEN OF GEBIEDEN A. Landen of gebieden met een verwaarloosbaar BSE-risico Lidstaten — België — Bulgarije — Tsjechië — Denemarken — Estland — Frankrijk — Kroatië — Italië — Cyprus — Letland — Luxemburg — Hongarije — Malta — Nederland — Oostenrijk — Portugal — Slovenië — Slowakije — Finland — Zweden Landen van de Europese Vrijhandelsassociatie — IJsland — Liechtenstein — Noorwegen — Zwitserland Derde landen — Argentinië — Australië — Brazilië — Chili — Colombia — India — Israël — Japan — Nieuw-Zeeland — Panama — Paraguay — Peru — Singapore — Verenigde Staten — Uruguay B. Landen of gebieden met een gecontroleerd BSE-risico Lidstaten — Duitsland — Ierland — Griekenland — Spanje — Litouwen — Polen — Roemenië — Verenigd Koninkrijk Derde landen — Canada — Costa Rica — Mexico — Nicaragua — Zuid-Korea — Taiwan C. Landen of gebieden met een onbepaald BSE-risico — Niet onder A of B opgenomen landen of gebieden.”",
  "source": "EUR LEX"
}