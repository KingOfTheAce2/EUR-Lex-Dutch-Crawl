{
  "url": "http://www.w3.org/1999/xhtml\">",
  "content": "L_2007106NL.01004301.xml 24.4.2007 NL Publicatieblad van de Europese Unie L 106/43 BESLUIT VAN DE RAAD van 27 maart 2007 betreffende de sluiting van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek Korea (2007/241/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 170, in samenhang met artikel 300, lid 2, eerste alinea, eerste zin, en lid 3, eerste alinea, Gezien het voorstel van de Commissie, Gezien het advies van het Europees Parlement ( 1 ) , Overwegende hetgeen volgt: (1) De Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek Korea is namens de Gemeenschap ondertekend op 22 november 2006, onder voorbehoud van eventuele sluiting op een later tijdstip, overeenkomstig het besluit van de Raad betreffende de ondertekening van de Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek Korea ( 2 ) . (2) De overeenkomst dient te worden goedgekeurd, BESLUIT: Artikel 1 De Overeenkomst voor wetenschappelijke en technologische samenwerking tussen de Europese Gemeenschap en de regering van de Republiek Korea wordt namens de Gemeenschap goedgekeurd. De tekst van de overeenkomst is aan dit besluit gehecht ( 3 ) . Artikel 2 De voorzitter van de Raad verricht namens de Gemeenschap de in artikel 12, lid 1, van de overeenkomst bedoelde kennisgeving ( 4 ) . Gedaan te Brussel, 27 maart 2007. Voor de Raad De voorzitter P. STEINBRÃœCK ( 1 ) Advies uitgebracht op 1 februari 2007 (nog niet bekendgemaakt in het Publicatieblad). ( 2 ) Zie bladzijde 44 van dit Publicatieblad. ( 3 ) Zie bladzijde 44 van dit Publicatieblad. ( 4 ) De datum van inwerkingtreding van de overeenkomst zal door het secretariaat-generaal van de Raad bekend worden gemaakt in het Publicatieblad van de Europese Unie .",
  "source": "EUR LEX"
}