{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31973R0907:NL:HTML\">",
  "content": "EUR-Lex - 31973R0907 - NL Avis juridique important | 31973R0907 Verordening (EEG) nr. 907/73 van de Raad van 3 april 1973 tot oprichting van een Europees Fonds voor monetaire samenwerking Publicatieblad Nr. L 089 van 05/04/1973 blz. 0002 - 0005 Bijzondere uitgave in het Fins: Hoofdstuk 10 Deel 1 blz. 0007 Bijzondere uitgave in het Grieks: Hoofdstuk 10 Deel 1 blz. 0049 Bijzondere uitgave in het Zweeds: Hoofdstuk 10 Deel 1 blz. 0007 Bijzondere uitgave in het Spaans: Hoofdstuk 10 Deel 1 blz. 0046 Bijzondere uitgave in het Portugees: Hoofdstuk 10 Deel 1 blz. 0046 ++++ VERORDENING ( EEG ) Nr . 907/73 VAN DE RAAD van 3 april 1973 tot oprichting van een Europees Fonds voor monetaire samenwerking DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 235 , Gezien het voorstel van de Commissie , Gezien het advies van het Europese Parlement , Gezien het advies van het Economisch en Sociaal Comité , Overwegende dat in de resolutie van de Raad en van de Vertegenwoordigers van de Regeringen der Lid-Staten van 22 maart 1971 betreffende de verwezenlijking in etappes van de economische en monetaire unie in de Gemeenschap ( 1 ) wordt voorzien in de oprichting van een Europees Fonds voor monetaire samenwerking , bestemd om naderhand deel uit te maken van een communautair stelsel van Centrale Banken ; Overwegende dat op de bijeenkomst van Staatshoofden en Regeringsleiders te Parijs van 19 en 20 oktober 1972 werd besloten dit Fonds voor 1 april 1973 in te stellen ; Overwegende dat de ter zake in de resolutie van de Raad en van de Vertegenwoordigers van de Regeringen der Lid-Staten van 21 maart 1972 ( 2 ) aan het Monetair Comité en het Comité van Presidenten van de Centrale Banken gevraagde adviezen bij de Raad werden ingediend ; Overwegende dat het Fonds tot doel moet hebben bij te dragen tot de verwezenlijking in etappes van een economische en monetaire unie tussen die Lid-Staten van de Europese Economische Gemeenschap welke in het eindstadium , wat de monetaire aspecten betreft , gekenmerkt wordt door : - hetzij de totale en onherroepelijke convertibiliteit , tegen voorgoed vastgestelde wisselkoersen , van de communautaire munteenheden onderling , - hetzij de invoering van een gemeenschappelijke munteenheid ; Overwegende dat reeds thans aan het Fonds moet worden opgedragen het onderlinge overleg te vergemakkelijken dat noodzakelijk is voor de goede werking van het in de Gemeenschap ingestelde wisselkoersstelsel en de verrekening van de saldi ingevolge de interventies in communautaire valuta's , aldus de intracommunautaire verrekeningen multilateraal te maken en een financieringsmechanisme te beheren waarin zijn opgenomen de in de overeenkomst van 9 februari 1970 tussen Centrale Banken van de Gemeenschap vastgestelde regeling voor monetaire steun op korte termijn , en de regeling voor de financiering op zeer korte termijn , tot de instelling waarvan werd besloten in de overeenkomst van 10 april 1972 tussen deze zelfde Centrale Banken ; Overwegende dat de toekenning van deze taken slechts een eerste fase vormt in de geleidelijke ontwikkeling van het Fonds en dat het derhalve van belang is de statuten van het Fonds zodanig op te zetten dat een geleidelijke uitbreiding van zijn taken mogelijk is ; Overwegende dat de oprichting van het Fonds noodzakelijk is voor de verwezenlijking van de doeleinden van de Gemeenschap , in het bijzonder voor het geleidelijk tot elkaar brengen van de economische politiek van de Lid-Staten en voor de goede werking van de gemeenschappelijke markt alsmede voor de verwezenlijking van de economische en monetaire unie ; dat het Verdrag niet in de voor de oprichting van dit Fonds vereiste bevoegdheden voorziet ; Overwegende dat het wenselijk lijkt te bepalen dat de algemene bepalingen van de Verdragen betreffende de Europese Gemeenschappen inzake voorrechten en immuniteiten , niet-contractuele aansprakelijkheid en geheimhoudingsplicht van toepassing zijn op het Fonds , HEEFT DE VOLGENDE VERORDENING VASTGESTELD : Artikel 1 Er wordt een Europees Fonds voor monetaire samenwerking opgericht dat hierna het \" Fonds \" wordt genoemd . Het Fonds bezit rechtspersoonlijkheid . Artikel 2 Het Fonds draagt binnen het kader van zijn bevoegdheden zorg voor het bevorderen van : - de goede werking van het systeem van geleidelijke vernauwing van de fluctuatiemarges tussen de communautaire valuta's , - de interventies in communautaire valuta's op de wisselmarkten , - verrekeningen tussen Centrale Banken met het oog op een gecoordineerd reservebeleid . Artikel 3 In een eerste fase van zijn werkzaamheden heeft het Fonds tot taak zorg te dragen voor het : - onderdeling overleg dat nodig is voor het goed functioneren van het in de Gemeenschap ingestelde wisselkoersstelsel , - multilateraal maken van de saldi die voortvloei - en uit de interventies van de Centrale Banken in communautaire valuta's en het multilateraal maken van de intracommunautaire verrekeningen , - beheer van de financiering op zeer korte termijn , zoals deze is geregeld in de overeenkomst van 10 april 1972 tussen de Centrale Banken van de uitgebreide Gemeenschap , en van de monetaire bijstand op korte termijn zoals deze is geregeld in de overeenkomst van 9 februari 1970 tussen de Centrale Banken van de Gemeenschap , waarbij de Centrale Banken van Denemarken , Ierland en het Verenigd Koninkrijk zich met ingang van 8 januari 1973 hebben aangesloten , en de bundeling daarvan in een nieuwe regeling . Artikel 4 De bepalingen van de in artikel 3 , derde streepje , genoemde overeenkomsten worden door het Fonds overgenomen als regels van beheer . De vereiste technische aanpassingen worden in deze bepalingen aangebracht door de Raad van Bestuur van het Fonds , zonder dat de wezenlijke kenmerken ervan , met name de overlegprocedures die daartoe behoren , worden gewijzigd . Artikel 5 De statuten van het Fonds zijn opgenomen in de bijlage van deze verordening en vormen een integrerend deel van deze verordening . Artikel 6 Deze verordening treedt in werking op 6 april 1973 . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Luxemburg , 3 april 1973 . Voor de Raad De Voorzitter R . VAN ELSLANDE ( 1 ) PB nr . C 28 van 27 . 3 . 1971 , blz . 1 . ( 2 ) PB nr . C 38 van 18 . 4 . 1972 , blz . 3 . BIJLAGE STATUTEN VAN HET EUROPEES FONDS VOOR MONETAIRE SAMENWERKING Artikel 1 Het Fonds wordt bestuurd en beheerd door een Raad van Bestuur . De leden van de Raad van Bestuur zijn de leden van het Comité van Presidenten van de Centrale Banken van de Lid-Staten van de Europese Economische Gemeenschap dat werd opgericht bij besluit van de Raad van 8 mei 1964 betreffende de samenwerking tussen de Centrale Banken van de Lid-Staten van de Europese Economische Gemeenschap ( 1 ) . Bij verhindering kunnen zij zich doen vertegenwoordigen door een ander lid van het bestuursorgaan van hun instelling . Een vertegenwoordiger van de Luxemburgse monetaire autoriteiten heeft zitting in de Raad van Bestuur . Hij neemt deel in de besluiten telkens wanneer de rechten en verplichtingen van het Groothertogdom Luxemburg niet voor rekening van de twee landen van de Belgisch-Luxemburgse economische unie worden waargenomen door de Nationale Bank van België . Een lid van de Commissie neemt deel aan de beraadslagingen van de Raad van Bestuur . Hij kan zich doen vervangen door een plaatsvervanger . Artikel 2 De Raad van Bestuur handelt bij de verwezenlijking van de doelstellingen van het Fonds in het kader van de door de Raad krachtens het Verdrag vastgestelde algemene economische beleidslijnen en overeenkomstig de richtlijnen die de Raad , op voorstel van de Commissie , met eenparigheid van stemmen zal kunnen vaststellen . De Raad van Bestuur stelt elk jaar op 30 juni en 31 december een verslag van de werkzaamheden op dat hij voorlegt aan de Raad en aan de Commissie . Artikel 3 De Raad van Bestuur vertegenwoordigt het Fonds . Hij besluit over de organisatie van het Fonds , over de delegatie van bevoegdheden en over de personen die voor het Fonds tegenover derden verplichtingen kunnen aangaan . De Raad van Bestuur kan technische taken betreffende de uitvoering van de verrichtingen van het Fonds opdragen aan een agent . Artikel 4 In een eerste fase van zijn werkzaamheden en voor zover noodzakelijk worden de uitgaven voor de administratie van het Fonds die niet door de ontvangsten worden gedekt , gefinancierd door een bijdrage van de Centrale Banken , volgens de verdeelsleutel van de monetaire bijstand op korte termijn . Artikel 5 De verrichtingen van het Fonds in munteenheden van de Lid-Staten luiden in een Europese monetaire rekeneenheid waarvan de waarde 0,88867088 gram fijn goud bedraagt . Wanneer alle Lid-Staten de pariteit of de spilkoers van hun munteenheden gelijktijdig en in dezelfde richting wijzigen , wordt de waarde van de rekeneenheid automatisch gewijzigd : - in geval van wijziging in dezelfde verhouding : in de richting en in de verhouding van de opgetreden wijzigingen van de pariteiten of van de spilkoersen , - in geval van wijziging in verschillende verhoudingen : in de richting van de opgetreden wijzigingen en in een mate die gelijk is aan de kleinste pariteits - of spilkoerswijziging , tenzij de Raad besluit tot een grotere wijziging . In dat geval besluit de Raad binnen een termijn van drie dagen volgende op de dag van de officiële aankondiging door de Lid-Staat die het eerst een wijziging van de pariteit of van de spilkoers van zijn munteenheid aankondigt , en zulks volgens de in de vierde alinea bepaalde procedure . Onder gelijktijdige wijzigingen moeten worden verstaan wijzigingen van de pariteit of van de spilkoers van de munteenheden der Lid-Staten , welke plaatsvinden binnen de bovenbedoelde termijn van drie dagen . Over elke andere wijziging van de waarden van de rekeneenheid besluit de Raad met eenparigheid van stemmen , op voorstel van de Commissie , nadat het Monetair Comité en de Raad van Bestuur van het Fonds advies hebben uitgebracht . Artikel 6 In elk van de Lid-Staten heeft het Fonds de ruimste handelingsbevoegdheid die door de nationale wetgevingen aan rechtspersonen wordt toegekend . Het Fonds kan met name onroerende en roerende goederen verwerken en vervreemden , rekeningen openen bij de Centrale Banken van de Lid-Staten van de Gemeenschap en daarmee overeenkomsten sluiten , kredieten opnemen en toekennen , middelen welke het beheert beleggen , personeel aanwerven en in rechte optreden . Artikel 7 Het Protocol betreffende de voorrechten en immuniteiten van de Europese Gemeenschappen is van toepassing op het Fonds , de Raad van Bestuur en het personeel van het Fonds . Artikel 8 De geheimhoudingsplicht bedoeld in artikel 214 van het Verdrag is van toepassing op de leden van de Raad van Bestuur , het lid van de Commissie dat daarin zitting heeft , zijn plaatsvervanger , alsmede op een ieder die anderszins deelneemt aan de werkzaamheden van het Fonds . Artikel 9 Op het gebied van de niet-contractuele aansprakelijkheid is artikel 215 van het Verdrag van toepassing op de door het Fonds of door zijn personeelsleden in de uitoefening van hun functies veroorzaakte schade . Artikel 10 De Raad van Bestuur stelt het reglement van orde van het Fonds vast . Dit reglement wordt , ter unanieme goedkeuring , aan de Raad voorgelegd , nadat het advies van de Commissie is ingewonnen . ( 1 ) PB nr . 77 van 21 . 5 . 1964 , blz . 1206/64 .",
  "source": "EUR LEX"
}