{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0076:NL:HTML\">",
  "content": "EUR-Lex - 31994D0076 - NL Avis juridique important | 31994D0076 94/76/EG: Beschikking van de Commissie van 7 februari 1994 tot goedkeuring van de criteria voor de toewijzing in Luxemburg van extra referentiehoeveelheden aan de in artikel 5 van Verordening (EEG) nr. 3950/92 van de Raad bedoelde producenten in de sector melk en zuivelprodukten (Slechts de tekst in de Franse taal is authentiek) Publicatieblad Nr. L 036 van 08/02/1994 blz. 0014 - 0014 BESCHIKKING VAN DE COMMISSIE van 7 februari 1994 tot goedkeuring van de criteria voor de toewijzing in Luxemburg van extra referentiehoeveelheden aan de in artikel 5 van Verordening (EEG) nr. 3950/92 van de Raad bedoelde producenten in de sector  melk en zuivelprodukten (Slechts de tekst in de Franse taal is authentiek) (94/76/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3950/92 van de Raad van 28 december 1992 tot instelling van een extra heffing in de sector melk en zuivelprodukten (1), laatstelijk gewijzigd bij Verordening (EEG) nr. 1560/93 (2), en met name op artikel 5, eerste alinea, Overwegende dat in artikel 3, lid 2, tweede alinea, van Verordening (EEG) nr. 3950/92 is bepaald dat de verhoging van de totale hoeveelheden met 0,6 % moet dienen om extra hoeveelheden te kunnen toewijzen aan bepaalde producenten die geen specifieke  referentiehoeveelheid hebben kunnen krijgen, aan producenten in berggebieden en aan de in artikel 5 van voornoemde verordening bedoelde producenten; dat in laatstgenoemd artikel is bepaald dat de betrokken producenten op basis van met de Commissie  overeengekomen objectieve criteria worden aangewezen; Overwegende dat de op 13 december 1993 door Luxemburg voorgestelde criteria moeten worden goedgekeurd, HEEFT DE VOLGENDE BESCHIKKING GEGEVEN: Artikel 1 De nationale bepalingen worden goedgekeurd op grond waarvan in Luxemburg extra referentiehoeveelheden in de eerste plaats worden toegewezen aan jonge producenten die zich tussen 1 april 1991 en 1 januari 1994 hebben gevestigd en vervolgens  aan de producenten als bedoeld in artikel 1 van Verordening (EEG) nr. 1637/91 van de Raad (3). Artikel 2 Deze beschikking is gericht tot het Groothertogdom Luxemburg. Gedaan te Brussel, 7 februari 1994. Voor de Commissie Ren√© STEICHEN Lid van de Commissie (1) PB nr. L 405 van 31. 12. 1992, blz. 1. (2) PB nr. L 154 van 25. 6. 1993, blz. 30. (3) PB nr. L 150 van 15. 6. 1991, blz. 30.",
  "source": "EUR LEX"
}