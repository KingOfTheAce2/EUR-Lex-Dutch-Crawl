{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975Y0128(01):NL:HTML\">",
  "content": "EUR-Lex - 31975Y0128(01) - NL Avis juridique important | 31975Y0128(01) Resolutie van de Raad van 26 november 1974 betreffende de codificatie van zijn besluiten Publicatieblad Nr. C 020 van 28/01/1975 blz. 0001 - 0001 Bijzondere uitgave in het Spaans: Hoofdstuk 01 Deel 2 blz. 0003 Bijzondere uitgave in het Portugees: Hoofdstuk 01 Deel 2 blz. 0003 ++++ RESOLUTIE VAN DE RAAD van 26 november 1974 betreffende de codificatie van zijn besluiten DE RAAD VAN DE EUROPESE GEMEENSCHAPPEN , Overwegende dat het met het oog op de doorzichtigheid van de wetgeving en in het belang van de betrokken partijen wenselijk is de besluiten van de Raad die herhaaldelijk zijn gewijzigd , in één tekst te bundelen ; Overwegende dat de Raad het reeds met de hulp van de Commissie op zich heeft genomen de gecodificeerde versie van sommige van deze besluiten ter informatie te publiceren ; overwegende dat , onverminderd dit experiment , en het zoeken naar eventuele andere methoden van codificatie , voor zover mogelijk een werkelijke constitutieve codificatieprocedure welke een intrekking van eerdere besluiten meebrengt , ter waarborging van de rechtszekerheid moet worden gevolgd ; overwegende dat het voorts gewenst is eventuele nieuwe procedures voor de codificatie van de communautaire wetgeving te bestuderen ; Nodigt de Commissie uit hem voorstellen voor te leggen voor de codificatie van zijn verordeningen of richtlijnen die herhaaldelijk zijn gewijzigd ; Verbindt zich ertoe deze voorstellen zo spoedig mogelijk te bestuderen zonder tijdens deze codificatie de inhoud van deze gecodificeerde teksten ter discussie te stellen .",
  "source": "EUR LEX"
}