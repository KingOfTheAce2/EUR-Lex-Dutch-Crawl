{
  "url": "http://www.w3.org/1999/xhtml\">",
  "content": "L_2004360NL.01003201.xml 7.12.2004 NL Publicatieblad van de Europese Unie L 360/32 BESLUIT 2004/837/GBVB VAN DE RAAD van 6 december 2004 tot uitvoering van Gemeenschappelijk Optreden 2002/210/GBVB inzake de politiemissie van de Europese Unie DE RAAD VAN DE EUROPESE UNIE, Gelet op Gemeenschappelijk Optreden 2002/210/GBVB van de Raad van 11 maart 2002 inzake de politiemissie van de Europese Unie (EUPM) ( 1 ) , en met name op artikel 9, lid 1, juncto artikel 23, lid 2, tweede streepje, van het Verdrag betreffende de Europese Unie, BESLUIT: Artikel 1 1.   Een bedrag van 17 410 000 EUR voor operationele lopende uitgaven van de EUPM in 2005 zal worden gefinancierd uit de algemene begroting van de Europese Unie. 2.   De in lid 1 bedoelde uitgaven die worden gefinancierd uit de algemene begroting van de Europese Unie worden beheerd volgens de communautaire procedures en voorschriften inzake begrotingsaangelegenheden, met dien verstande dat eventuele prefinancieringen geen eigendom van de Gemeenschap blijven. Artikel 2 Dit besluit wordt van kracht op de dag waarop het wordt aangenomen. Artikel 3 Dit besluit wordt bekendgemaakt in het Publicatieblad van de Europese Unie . Gedaan te Brussel, 6 december 2004. Voor de Raad De voorzitter H. HOOGERVORST ( 1 ) PB L 70 van 13.3.2002, blz. 1 . Gemeenschappelijk optreden laatstelijk gewijzigd bij Gemeenschappelijk Optreden 2003/188/GBVB ( PB L 73 van 19.3.2003, blz. 9 ).",
  "source": "EUR LEX"
}