{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0739:NL:HTML\">",
  "content": "EUR-Lex - 31993D0739 - NL Avis juridique important | 31993D0739 93/739/EG: Besluit van de Raad van 13 december 1993 inzake de sluiting van de Overeenkomst in de vorm van een briefwisseling tussen de Europese Economische Gemeenschap en de Republiek IJsland betreffende de visserij Publicatieblad Nr. L 346 van 31/12/1993 blz. 0019 - 0019 Bijzondere uitgave in het Fins: Hoofdstuk 4 Deel 5 blz. 0211 Bijzondere uitgave in het Zweeds: Hoofdstuk 4 Deel 5 blz. 0211 BESLUIT VAN DE RAAD van 13 december 1993 inzake de sluiting van de Overeenkomst in de vorm van een briefwisseling tussen de Europese Economische Gemeenschap en de Republiek IJsland betreffende de visserij (93/739/EG) DE RAAD VAN DE  EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 43, juncto artikel 228, lid 3, eerste alinea, Gezien het voorstel van de Commissie, Gezien het advies van het Europees Parlement (1), Overwegende dat het in het bestek van de onderhandelingen over de Europese Economische Ruimte (EER) mogelijk is geweest te komen tot een Overeenkomst in de vorm van een briefwisseling tussen de Europese Economische Gemeenschap en de Republiek IJsland  betreffende de visserij; Overwegende dat deze Overeenkomst deel uitmaakt van het algemene eindresultaat van de EER-onderhandelingen en een essentieel element vormt bij de goedkeuring van de EER-Overeenkomst door de Gemeenschap; Overwegende dat deze Overeenkomst dient te worden goedgekeurd, BESLUIT: Artikel 1 De Overeenkomst in de vorm van een briefwisseling tussen de Europese Economische Gemeenschap en de Republiek IJsland betreffende de visserij wordt namens de Gemeenschap goedgekeurd. De tekst van de Overeenkomst is aan dit besluit gehecht. Artikel 2 De Voorzitter van de Raad verricht de kennisgeving van goedkeuring van de Overeenkomst door de Gemeenschap. Gedaan te Brussel, 13 december 1993. Voor de Raad De Voorzitter Ph. MAYSTADT (1) PB nr. C 305 van 23. 11. 1992, blz. 62.",
  "source": "EUR LEX"
}