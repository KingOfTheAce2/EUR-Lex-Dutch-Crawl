{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983Y0716(02):NL:HTML\">",
  "content": "EUR-Lex - 31983Y0716(02) - NL Avis juridique important | 31983Y0716(02) Resolutie van het Raadgevend Comité EGKS betreffende het werkprogramma op het gebied van de vaste brandstoffen Publicatieblad Nr. C 191 van 16/07/1983 blz. 0002 - 0003 ++++ RESOLUTIE VAN HET RAADGEVEND COMITE EGKS betreffende het werkprogramma op het gebied van de vaste brandstoffen ( aangenomen in de 235e zitting van 21 en 22 juni 1983 bij 4 onthoudingen ) HET RAADGEVEND COMITE , - bevestigt zijn in verschillende resoluties en adviezen van de afgelopen jaren ( 1 ) tot uitdrukking gebrachte opvatting , dat het resultaat van het energiebeleid van de Gemeenschap moet zijn dat de afhankelijkheid van ingevoerde aardolie snel en krachtdadig wordt verminderd , en dat het daarom noodzakelijk is het aandeel van kolen in het energieverbruik zo snel en zo veel mogelijk te vergroten ; - is zich bewust van het feit dat wanneer het kolenverbruik sterk toeneemt , in de toekomst ook steeds meer een beroep zal moeten worden gedaan op ingevoerde kolen ; - benadrukt echter dat de communautaire steenkool een onmisbare bijdrage tot de veiligheid van de voorziening van alle Lid-Staten levert ; - komt derhalve opnieuw op voor een beleid dat erop is gericht de winningsmogelijkheden van de steenkolemijnen van de Gemeenschap ongeveer op het huidige peil te handhaven , en wel door voortzetting van de concentratie van de winning op nieuwe mijnen of op mijnen waarvoor maatregelen ter verdere modernisering en technische verbetering zijn of worden getroffen ; - maakt zich zorgen over de nieuwe , ernstige problemen in de kolenmijnindustrie van de Gemeenschap , die in het bijzonder het gevolg zijn van het feit dat de afzet van kolen en cokes aan de staalindustrie ten gevolge van de crisis in die bedrijfstak sterk is verminderd en dat op de warmtemarkt , als gevolg van de tijdelijke relatieve ontspanning op de aardoliemarkt , de overschakeling van aardolie op kolen tot stilstand dreigt te komen ; - waarschuwt voor het gevaar , dat de ontwikkeling ter zake van de energie , waarvan bepaalde factoren ongewijzigd blijven voortbestaan , als gevolg van bedoelde verschijnselen verkeerd wordt beoordeeld en tot de herhaling van vroegere fouten op energiegebied kan leiden ; - acht derhalve , met het cog op de vraag naar kolen op lange termijn , ook voor de toekomst vastbesloten maatregelen van de Gemeenschap en van de Lid-Staten ter handhaving van de bijdrage van de communautaire kolenindustrie noodzakelijk ; - betreurt , dat de Raad en de Regeringen van de Lid-Staten essentiële onderdelen van de daarop gerichte voorstellen van de Commissie tot nog toe niet hebben goedgekeurd ; 1 . is derhalve verheugd dat de Commissie met het werkprogramma op het gebied van de vaste brandstoffen van 9 februari 1983 een nieuw initiatief op dit terrein heeft genomen , waarmee zij de belangrijke rol van kolen voor de energievoorziening van de Gemeenschap benadrukt ; 2 . steunt met name de daarin voorgestelde maatregelen voor een ruimere toepassing van vaste brandstoffen en neemt met voldoening kennis van het feit dat de Raad heeft ingestemd met de aanbevelingen aan de Lid-Staten ter zake van de stimulering van de overschakeling op kolen in de industrie alsmede in openbare gebouwen en voor stadsverwarmingsinstallaties ; 3 . verlangt verlenging van de bestaande , succesvolle regeling betreffende de intracommunautaire handel in cokeskolen met minstens vijf jaar , zij dient : a ) een verhoogde afzetsubsidie te bepalen ; b ) ook in de toekomst de juridische grondslag te vormen voor de toekenning van produktiesubsidies , ten einde een stevige basis voor langlopende overeenkomsten voor de levering van kolen tegen concurrerende voorwaarden te bieden ; c ) geen beperking te bevatten voor de aanpassing aan leveringen uit derde landen ; d ) ook uitgebreid te worden tot gesinterde brandstoffen en kolen voor het inblazen in de hoogoven ; 4 . hecht zijn goedkeuring aan het initiatief van de Commissie om ook de intracommunautaire handel in ketelkolen te bevorderen ; 5 . verheugt zich over het plan van de Commissie , voorstellen te doen voor de toekenning van communautaire steun ten behoeve van de inrichting van nieuwe mijnen en de verdere modernisering van bestaande mijnen , alsmede de mogelijkheid open te stellen voor aanvullende steun ten behoeve van de herstructurering van de steenkolenmijnbouw en de daaruit voortvloeiende kosten op sociaal gebied , 6 . beschouwt de door de Commissie overwogen steun ten behoeve van de vermindering van de grote conjuncturele voorraden als een doeltreffende , op korte termijn effectieve maatregel ; 7 . stemt in met het voorstel van de Commissie , de contacten met de kolenexporteurs in derde landen in stand te houden ; 8 . verlangt dat de toenemende betekenis van de milieubescherming wordt erkend door uitbreiding van de onderzoekswerkzaamheden en de studies op dit gebied en dat geen enkele richtlijn wordt goedgekeurd zonder serieuze wetenschappelijke basis . Idealiter zouden deze werkzaamheden deel moeten uitmaken van een door de Gemeenschap gefinancierd onderzoek - en ontwikkelingsprogramma . 9 . neemt met voldoening kennis van het feit dat de door de Commissie ingediende verordeningen betreffende steun ten behoeve van demonstratieprojecten op het gebied van alternatieve energiebronnen , energiebesparing , overschakeling van aardolie of -gas op kolen alsmede vloeibaar maken of vergassen van kolen , door de Raad zijn goedgekeurd , maar acht het noodzakelijk deze regelingen uit te breiden tot de door de Commissie geplande periode van vijf jaar . ( 1 ) 1 . Advies van 6 en 7 mei 1982 , PB nr . C 147 van 11 . 6 . 1982 , blz . 3 . 2 . Resolutie van 8 mei 1981 , PB nr . C 161 van 1 . 7 . 1981 , blz . 2 . 3 . Resolutie van 6 juni 1980 , PB nr . C 161 van 1 . 7 . 1980 , blz . 3 . 4 . Resolutie van 15 juni 1979 , PB nr . C 175 van 12 . 7 . 1979 , blz . 3 . 5 . Rapport van het Raadgevend Comité , opgesteld door de heer H . J . Thomas , goedgekeurd op 11 mei 1979 , PB nr . C 161 van 28 . 6 . 1979 , blz . 3 .",
  "source": "EUR LEX"
}