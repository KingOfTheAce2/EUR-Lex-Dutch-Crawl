{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1300:NL:HTML\">",
  "content": "EUR-Lex - 31980D1300 - NL Avis juridique important | 31980D1300 80/1300/EEG: Beschikking van de Commissie van 23 december 1980 aangaande maatregelen ter bescherming van de gezondheid ten aanzien van de invoer van bepaalde soorten vlees uit de staat Rio Grande do Sul, Brazilië Publicatieblad Nr. L 377 van 31/12/1980 blz. 0051 - 0051 Bijzondere uitgave in het Spaans: Hoofdstuk 03 Deel 20 blz. 0141 Bijzondere uitgave in het Portugees: Hoofdstuk 03 Deel 20 blz. 0141 BESCHIKKING VAN DE COMMISSIE  van 23 december 1980  aangaande maatregelen ter bescherming van de gezondheid ten aanzien van de invoer van bepaalde soorten vlees uit de staat Rio Grande do Sul, Brazilië  (80/1300/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/462/EEG van de Raad van 12 december 1972 inzake gezondheidsvraagstukken en veterinairrechtelijke vraagstukken bij de invoer van runderen en varkens en van vers vlees uit derde landen (1), laatstelijk gewijzigd bij Richtlijn 77/98/EEG (2), inzonderheid op de artikelen 16 en 28, Overwegende dat de gezondheidsvoorschriften en gezondheidscertificaten voor de invoer van vers vlees uit Brazilië zijn vastgesteld bij Beschikking 78/694/EEG van de Commissie (3), laatstelijk gewijzigd bij Beschikking 79/690/EEG (4), met name op grond van de toen in Brazilië heersende situatie inzake mond- en klauwzeer; Overwegende dat, in verband met een groot aantal gevallen van mond- en klauwzeer in de staat Rio Grande do Sul, Brazilië, het noodzakelijk was de vergunning tot invoer van sommige soorten vers vlees uit deze staat bij Beschikking 80/798/EEG van de Commissie (5) te schorsen tot 30 september 1980; Overwegende dat deze schorsing verlengd werd tot 31 december 1980 bij Beschikking 80/960/EEG (6) van de Commissie; Overwegende dat deze schorsing nu opgeheven kan worden omwille van een verbetering van de toestand; Overwegende dat evenwel het vlees geproduceerd gedurende en vóór de schorsingsperiode niet toegelaten kan worden door de Lid-Staten voor invoer in de Gemeenschap omwille van risico's voor de diergezondheid; Overwegende dat de in deze beschikkig vervatte maatregelen in overeenstemming zijn met het advies van het Permanent Veterinair Comité; HEEFT DE VOLGENDE BESCHIKKING GEGEVEN: Artikel 1 1. De schorsing van de vergunning tot invoer van vers vlees van runderen geproduceerd in de staat Rio Grande do Sul, Brazilië, wordt opgeheven. 2. Nochtans blijft het invoerverbod voor vers vlees geproduceerd in of afkomstig uit de staat Rio Grande do Sul vóór 1 januari 1981, van kracht. Artikel 2 Deze beschikking is gericht tot de Lid-Staten. Gedaan te Brussel, 23 december 1980. Voor de Commissie Finn GUNDELACH Vice-Voorzitter  (1)PB nr. L 302 van 31.12.1972, blz. 28. (2)PB nr. L 26 van 31.1.1977, blz. 81. (3)PB nr. L 236 van 26.8.1978, blz. 29. (4)PB nr. L 201 van 9.8.1979, blz. 34. (5)PB nr. L 234 van 5.9.1980, blz. 34. (6)PB nr. L 269 van 14.10.1980, blz. 14.",
  "source": "EUR LEX"
}