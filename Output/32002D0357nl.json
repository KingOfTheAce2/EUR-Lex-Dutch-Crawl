{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0357:NL:HTML\">",
  "content": "EUR-Lex - 32002D0357 - NL Avis juridique important | 32002D0357 2002/357/EG,EGKS: Besluit van de Raad en de Commissie van 26 maart 2002 betreffende de sluiting van een Europees-mediterrane Overeenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en het Hasjemitisch Koninkrĳk Jordanië, anderzĳds Publicatieblad Nr. L 129 van 15/05/2002 blz. 0001 - 0002 Besluit van de Raad en de Commissie van 26 maart 2002 betreffende de sluiting van een Europees-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Hasjemitisch Koninkrijk Jordanië, anderzijds (2002/357/EG, EGKS) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, inzonderheid op artikel 310 juncto artikel 300, lid 2, eerste alinea, tweede zin, en lid 3, tweede alinea, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, Na raadpleging van het Raadgevend Comité en met de eenparige instemming van de Raad, Gezien de instemming van het Europees Parlement(1), Overwegende dat de op te ondertekende Europees-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Hasjemitisch Koninkrijk Jordanië, anderzijds, dient te worden goedgekeurd, BESLUITEN: Artikel 1 De Europees-mediterrane Overeenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en het Hasjemitisch Koninkrijk Jordanië, anderzijds, de daaraan gehechte protocollen en de aan de slotakte gehechte verklaringen worden namens de Europese Gemeenschap en de Europese Gemeenschap voor Kolen en Staal goedgekeurd. De teksten van de overeenkomst, van de protocollen en van de slotakte zijn aan dit besluit gehecht. Artikel 2 1. Het door de Gemeenschap in de Associatieraad en het Associatiecomité in te nemen standpunt wordt op voorstel van de Commissie door de Raad of in voorkomend geval door de Commissie vastgesteld, overeenkomstig de desbetreffende bepalingen van het Verdrag tot oprichting van de Europese Gemeenschap en het Verdrag tot oprichting van de Europese Gemeenschap voor Kolen en Staal. 2. Overeenkomstig artikel 90 van de overeenkomst zit de voorzitter van de Raad de Associatieraad voor en brengt hij het standpunt van de Gemeenschap naar voren. Overeenkomstig artikel 93 van de overeenkomst zit een vertegenwoordiger van de voorzitter van de Raad het Associatiecomité voor en brengt hij het standpunt van de Gemeenschap naar voren. Artikel 3 De voorzitter van de Raad verricht namens de Europese Gemeenschap de in artikel 106 van de overeenkomst bepaalde kennisgeving De voorzitter van de Commissie verricht deze kennisgeving namens de Europese Gemeenschap voor Kolen en Staal. Gedaan te Brussel, 26 maart 2002. Voor de Raad De voorzitster A.M. Birulés Y Bertrán Voor de Commissie De voorzitter R. Prodi (1) PB C 226 van 20.7.1998, blz. 26.",
  "source": "EUR LEX"
}