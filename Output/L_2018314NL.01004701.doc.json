{
  "url": "http://www.w3.org/1999/xhtml\"><!--",
  "content": "L_2018314NL.01004701.xml 11.12.2018 NL Publicatieblad van de Europese Unie L 314/47 BESLUIT (GBVB) 2018/1940 VAN DE RAAD van 10 december 2018 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 december 2010 Besluit 2010/788/GBVB ( 1 ) betreffende beperkende maatregelen tegen de Democratische Republiek Congo (DRC) vastgesteld. (2) Op 12 december 2016 heeft de Raad Besluit (GBVB) 2016/2231 ( 2 ) vastgesteld naar aanleiding van de belemmering van het verkiezingsproces en de daaraan verbonden mensenrechtenschendingen in de DRC. Bij dat besluit werd Besluit 2010/788/GBVB gewijzigd door onder meer krachtens artikel 3, lid 2, van het gewijzigde besluit autonome beperkende maatregelen in te voeren. (3) Op basis van een toetsing van de maatregelen bedoeld in artikel 3, lid 2, van Besluit 2010/788/GBVB moeten de beperkende maatregelen tot en met 12 december 2019 worden verlengd. (4) In zijn conclusies van december 2017 verzocht de Raad alle Congolese actoren en met name de Congolese autoriteiten en instellingen een constructieve rol in het verkiezingsproces te spelen. Met het oog op de nakende verkiezingen wijst de Raad andermaal op het belang van geloofwaardige en inclusieve verkiezingen waarbij de wens van de Congolese bevolking om haar vertegenwoordigers te kiezen, wordt ingewilligd. De Raad zal de beperkende maatregelen verder evalueren in het licht van de verkiezingen in de DRC en is bereid deze dienovereenkomstig aan te passen. (5) De motivering voor de acht personen in bijlage II dient te worden gewijzigd. Daarnaast dient de informatie over alle personen in die bijlage worden bijgewerkt. (6) Besluit 2010/788/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In Besluit 2010/788/GBVB wordt artikel 9, lid 2, vervangen door: „2.   De in artikel 3, lid 2, bedoelde maatregelen zijn van toepassing tot en met 12 december 2019. Zij worden zo nodig verlengd of gewijzigd indien de Raad van oordeel is dat de doelstellingen ervan niet zijn bereikt.”. Artikel 2 De lijst in bijlage II bij Besluit 2010/788/GBVB wordt vervangen door de lijst in de bijlage bij dit besluit. Artikel 3 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 10 december 2018. Voor de Raad De voorzitter F. MOGHERINI ( 1 ) Besluit 2010/788/GBVB van de Raad van 20 december 2010 betreffende beperkende maatregelen tegen de Democratische Republiek Congo en tot intrekking van Gemeenschappelijk Standpunt 2008/369/GBVB ( PB L 336 van 21.12.2010, blz. 30 ). ( 2 ) Besluit (GBVB) 2016/2231 van de Raad van 12 december 2016 tot wijziging van Besluit 2010/788/GBVB betreffende beperkende maatregelen tegen de Democratische Republiek Congo ( PB L 336 I van 12.12.2016, blz. 7 ). BIJLAGE „BIJLAGE II LIJST VAN PERSONEN EN ENTITEITEN BEDOELD IN ARTIKEL 3, LID 2 A.   Personen Naam Informatie ter identificatie Motivering Datum van opneming op de lijst 1. Ilunga Kampete alias Gaston Hughes Ilunga Kampete; alias Hugues Raston Ilunga Kampete. Geboortedatum: 24.11.1964. Geboorteplaats: Lubumbashi (DRC). Militair identiteitsnummer: 1-64-86-22311-29. Nationaliteit: DRC. Adres: 69, avenue Nyangwile, Kinsuka Mimosas, Kinshasa/Ngaliema, RDC. Als bevelhebber van de Republikeinse Garde (GR) was Ilunga Kampete verantwoordelijk voor de eenheden van de GR die ter plaatse werden ingezet en betrokken waren bij het buitensporig gebruik van geweld en de gewelddadige repressie in september 2016 in Kinshasa. In deze hoedanigheid was Ilunga Kampete derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. 12.12.2016 2. Gabriel Amisi Kumba alias Gabriel Amisi Nkumba; „Tango Fort”; „Tango Four”. Geboortedatum: 28.5.1964. Geboorteplaats: Malela (DRC). Militair identiteitsnummer: 1-64-87-77512-30. Nationaliteit: DRC. Adres: 22, avenue Mbenseke, Ma Campagne, Kinshasa/Ngaliema, RDC. Voormalig bevelhebber van de 1e defensiezone van het Congolese leger (FARDC) waarvan de manschappen deelnamen aan het buitensporig gebruik van geweld en de gewelddadige repressie in september 2016 in Kinshasa. In deze hoedanigheid was Gabriel Amisi Kumba derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. In juli 2018 werd Gabriel Amisi Kumba benoemd tot plaatsvervangend chef-staf van het Congolese leger (FARDC) verantwoordelijk voor operaties en inlichtingen. 12.12.2016 3. Ferdinand Ilunga Luyoyo Geboortedatum: 8.3.1973. Geboorteplaats: Lubumbashi (DRC). Paspoortnummer: OB0260335 (geldig van 15.4.2011 tot en met 14.4.2016). Nationaliteit: DRC. Adres: 2, avenue des Orangers, Kinshasa/Gombe, RDC. Als bevelhebber van de oproerbestrijdingseenheid Légion nationale d'intervention van de Congolese nationale politie (PNC) was Ferdinand Ilunga Luyoyo verantwoordelijk voor het buitensporig gebruik van geweld en de gewelddadige repressie in september 2016 in Kinshasa. In deze hoedanigheid was Ferdinand Ilunga Luyoyo derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. In juli 2017 werd Ferdinand Ilunga Luyoyo benoemd tot commandant van de PNC-eenheid verantwoordelijk voor de bescherming van instellingen en hoge ambtenaren. 12.12.2016 4. Celestin Kanyama alias Kanyama Tshisiku Celestin; alias Kanyama Celestin Cishiku Antoine; alias Kanyama Cishiku Bilolo Célestin; alias „Esprit de mort”. Geboortedatum: 4.10.1960. Geboorteplaats: Kananga (DRC). Nationaliteit: DRC. Paspoortnummer: OB0637580 (geldig van 20.5.2014 tot en met 19.5.2019). Aan hem werd Schengenvisum nr. 011518403 verleend, afgegeven op 2.7.2016. Adres: 56, avenue Usika, Kinshasa/Gombe, RDC. Als commissaris van de Congolese nationale politie (PNC) was Celestin Kanyama verantwoordelijk voor het buitensporig gebruik van geweld en de gewelddadige repressie in september 2016 in Kinshasa. In deze hoedanigheid was Celestin Kanyama derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. In juli 2017 werd Celestin Kanyama benoemd tot directeur-generaal van de nationale politiescholen. 12.12.2016 5. John Numbi alias John Numbi Banza Tambo; alias John Numbi Banza Ntambo; alias Tambo Numbi. Geboortedatum: 16.8.1962. Geboorteplaats: Jadotville-Likasi-Kolwezi (DRC). Nationaliteit: DRC. Adres: 5, avenue Oranger, Kinshasa/Gombe, RDC. Als voormalig inspecteur-generaal van de Congolese nationale politie speelde John Numbi met name een rol in de campagne van gewelddadige intimidatie bij de gouverneursverkiezingen in maart 2016 in de vier provincies van het voormalige Katanga, en als zodanig is hij verantwoordelijk voor het belemmeren van een op consensus gebaseerde en vreedzame oplossing met het oog op het organiseren van verkiezingen in de DRC. In juli 2018 werd John Numbi benoemd tot inspecteur-generaal van het Congolese leger (FARDC). 12.12.2016 6. Roger Kibelisa alias Roger Kibelisa Ngambaswi. Geboortedatum: 9.9.1959. Geboorteplaats: Fayala (DRC). Nationaliteit: DRC. Adres: 24, avenue Photopao, Kinshasa/Mont Ngafula, RDC. Als directeur binnenlandse zaken van ANR is Roger Kibelisa betrokken bij de intimidatiecampagne die is gevoerd door personeelsleden van de ANR tegen leden van de oppositie en waarbij onder meer willekeurige arrestaties en detenties hebben plaatsgevonden. Roger Kibelisa heeft derhalve de rechtsstaat ondermijnd en een op consensus gebaseerde en vreedzame oplossing op weg naar verkiezingen in de DRC belemmerd. 12.12.2016 7. Delphin Kaimbi alias Delphin Kahimbi Kasagwe; alias Delphin Kayimbi Demba Kasangwe; alias Delphin Kahimbi Kasangwe; alias Delphin Kahimbi Demba Kasangwe; alias Delphin Kasagwe Kahimbi. Geboortedatum: 15.1.1969 (of 15.7.1969). Geboorteplaats: Kiniezire/Goma (DRC). Nationaliteit: DRC. Nr. diplomatiek paspoort: DB0006669 (geldig van 13.11.2013 tot en met 12.11.2018). Adres: 1, 14eme rue, Quartier Industriel, Linete, Kinshasa, RDC. Voormalig hoofd van de militaire inlichtingendienst (ex-DEMIAP), lid van het Centrum voor Nationale Operaties, de structuur voor leiding en controle die verantwoordelijk is voor willekeurige arrestaties en detenties en gewelddadige onderdrukking in Kinshasa in september 2016 en voor manschappen die deelnamen aan intimidatie en willekeurige arrestaties, hetgeen een belemmering vormt voor een op consensus gebaseerde en vreedzame oplossing met het oog op het organiseren van verkiezingen in de DRC. In juli 2018 werd Delphin Kaimbi benoemd tot assistent-chef-staf van de Generale Staf van de FARDC, verantwoordelijk voor inlichtingen. 12.12.2016 8. Evariste Boshab, voormalig vicepremier en minister van Binnenlandse Zaken en Veiligheid alias Evariste Boshab Mabub Ma Bileng. Geboortedatum: 12.1.1956. Geboorteplaats: Tete Kalamba (DRC). Nationaliteit: DRC. Nr. diplomatiek paspoort: DP0000003 (geldig van 21.12.2015 tot en met 20.12.2020). Schengenvisum verstreken op 5.1.2017 Adres: 3, avenue du Rail, Kinshasa/Gombe, RDC. Als vicepremier en minister van Binnenlandse Zaken en Veiligheid van december 2014 tot december 2016 was Evariste Boshab officieel verantwoordelijk voor de politie en veiligheidsdiensten en voor het coördineren van de werkzaamheden van de provinciegouverneurs. In deze hoedanigheid was hij verantwoordelijk voor arrestaties van activisten en oppositieleden, alsmede voor het buitensporige gebruik van geweld, onder meer bij betogingen in Kinshasa tussen september 2016 en december 2016, wat resulteerde in een groot aantal doden en gewonden onder de burgerbevolking. Evariste Boshab was derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. 29.5.2017 9. Alex Kande Mupompa, voormalig gouverneur van Kasaï-Central alias Alexandre Kande Mupomba; alias Kande-Mupompa. Geboortedatum: 23.9.1950. Geboorteplaats: Kananga (DRC). Nationaliteit: DRC en België. DRC-paspoortnummer: OP0024910 (geldig van 21.3.2016 tot en met 20.3.2021). Adressen: Messidorlaan 217/25, 1180 Ukkel, België en 1, avenue Bumba, Kinshasa/Ngaliema, RDC. Als gouverneur van Kasaï-Central tot en met oktober 2017 is Alex Kande Mupompa verantwoordelijk voor het buitensporig gebruik van geweld, de gewelddadige onderdrukking en de buitengerechtelijke executies door veiligheidstroepen en de PNC in Kasaï-Central vanaf augustus 2016, waaronder executies in Dibaya in februari 2017. Alex Kande Mupompa was derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. 29.5.2017 10. Jean-Claude Kazembe Musonda, voormalig gouverneur van Haut-Katanga Geboortedatum: 17.5.1963. Geboorteplaats: Kashobwe (DRC). Nationaliteit: DRC. Adres: 7891, avenue Lubembe, Quartier Lido, Lubumbashi, Haut-Katanga, RDC. Als gouverneur van Haut-Katanga tot april 2017 was Jean-Claude Kazembe Musonda verantwoordelijk voor het buitensporig gebruik van geweld en de gewelddadige onderdrukking door veiligheidstroepen en de PNC in Haut-Katanga, onder meer tussen 15 en 31 december 2016, toen 12 burgers werden gedood en 64 burgers gewond raakten als gevolg van het gebruik van dodelijk geweld door veiligheidstroepen, onder wie agenten van de PNC, bij protesten in Lubumbashi. Jean-Claude Kazembe Musonda was derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. 29.5.2017 11. Lambert Mende, minister van Communicatie en Media en woordvoerder van de regering alias Lambert Mende Omalanga. Geboortedatum: 11.2.1953. Geboorteplaats: Okolo (DRC). Nr. diplomatiek paspoort: DB0001939 (geldig van 4.5.2017 tot en met 3.5.2022). Nationaliteit: DRC. Adres: 20, avenue Kalongo, Kinshasa/Ngaliema, RDC. Als minister van Communicatie en Media sinds 2008 is Lambert Mende verantwoordelijk voor een repressief mediabeleid, dat het recht op vrijheid van meningsuiting en van informatie schendt en dat een op consensus gebaseerde en vreedzame oplossing op weg naar verkiezingen in de DRC ondermijnt. Op 12 november 2016 keurde hij een decreet goed waarmee de mogelijkheid voor buitenlandse mediakanalen om in de DRC uit te zenden wordt beperkt. In strijd met het politiek akkoord dat op 31 december 2016 tussen de presidentiële meerderheid en de oppositiepartijen is bereikt, zijn de uitzendingen van een aantal mediakanalen sinds oktober 2018 nog steeds niet hervat. In zijn hoedanigheid van minister van Communicatie en Media is Lambert Mende derhalve verantwoordelijk voor het belemmeren van een op consensus gebaseerde en vreedzame oplossing voor verkiezingen in de DRC, onder meer door daden van onderdrukking. 29.5.2017 12. Brigadegeneraal Eric Ruhorimbere, plaatsvervangend bevelhebber voor de 21e militaire regio (Mbuji-Mayi) alias Eric Ruhorimbere Ruhanga; alias Tango Two; alias Tango Deux. Geboortedatum: 16.7.1969. Geboorteplaats: Minembwe (DRC). Militair identiteitsnummer: 1-69-09-51400-64. Nationaliteit: DRC. DRC-paspoortnummer: OB0814241. Adres: Mbujimayi, Kasai Province, RDC. Als plaatsvervangend bevelhebber voor de 21e militaire regio van september 2014 tot juli 2018 was Eric Ruhorimbere verantwoordelijk voor het buitensporige gebruik van geweld en buitengerechtelijke executies door FARDC-strijdkrachten, met name tegen de Nsapu-militie en vrouwen en kinderen. Eric Ruhorimbere was derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. In juli 2018 werd Eric Ruhorimbere benoemd tot commandant van de operationele sector „Nord Equateur”. 29.5.2017. 13. Ramazani Shadari, voormalig vicepremier en minister van Binnenlandse Zaken en Veiligheid alias Emmanuel Ramazani Shadari Mulanda; alias Shadary. Geboortedatum: 29.11.1960. Geboorteplaats: Kasongo (DRC). Nationaliteit: DRC. Adres: 28, avenue Ntela, Mont Ngafula, Kinshasa, RDC. Als vicepremier en minister van Binnenlandse Zaken en Veiligheid tot februari 2018 was Ramazani Shadari officieel verantwoordelijk voor de politie- en veiligheidsdiensten en voor het coördineren van de werkzaamheden van de provinciale gouverneurs. In die hoedanigheid was hij verantwoordelijk voor de arrestaties van activisten en oppositieleden, alsmede voor het buitensporige gebruik van geweld, zoals het gewelddadige optreden tegen leden van de beweging Bundu Dia Kongo (BDK) in Kongo-Central, de onderdrukking in Kinshasa in de periode januari-februari 2017, en het buitensporige gebruik van geweld en de gewelddadige onderdrukking in de Kasaï-provincies. In die hoedanigheid was Ramazani Shadari derhalve betrokken bij het beramen, aansturen of plegen van handelingen die ernstige schendingen vormen van de mensenrechten in de DRC. In februari 2018 werd Ramazani Shadari benoemd tot permanent secretaris van de Parti du peuple pour la reconstruction et le développement (PPRD). 29.5.2017 14. Kalev Mutondo, hoofd (officieel administrateur-generaal) van de nationale inlichtingendienst (ANR) alias Kalev Katanga Mutondo, Kalev Motono, Kalev Mutundo, Kalev Mutoid, Kalev Mutombo, Kalev Mutond, Kalev Mutondo Katanga, Kalev Mutund. Geboortedatum: 3.3.1957. Nationaliteit: DRC. Paspoortnummer: DB0004470 (geldig van 8.6.2012 tot en met 7.6.2017). Adres: 24, avenue Ma Campagne, Kinshasa, RDC. Als vaste hoofd van de nationale inlichtingendienst (ANR) is Kalev Mutondo betrokken bij en verantwoordelijk voor de willekeurige arrestatie, detentie en mishandeling van oppositieleden, activisten uit het maatschappelijk middenveld en anderen. Hij heeft derhalve de rechtsstaat belemmerd en een op consensus gebaseerde en vreedzame oplossing op weg naar verkiezingen in de DRC ondermijnd, en handelingen beraamd of aangestuurd die ernstige schendingen van de mensenrechten in de DRC vormen. 29.5.2017 B.   Entiteiten […] ”.",
  "source": "EUR LEX"
}