{
  "url": "http://www.w3.org/1999/xhtml\">",
  "content": "L_2020270NL.01000401.xml 18.8.2020 NL Publicatieblad van de Europese Unie L 270/4 GEDELEGEERDE VERORDENING (EU) 2020/1204 VAN DE COMMISSIE van 9 juni 2020 tot wijziging van bijlage I bij Verordening (EU) 2019/1021 van het Europees Parlement en de Raad wat de opname van dicofol betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2019/1021 van het Europees Parlement en de Raad van 20 juni 2019 betreffende persistente organische verontreinigende stoffen ( 1 ) , en met name artikel 15, lid 1, Overwegende hetgeen volgt: (1) Verordening (EU) 2019/1021 geeft uitvoering aan de verbintenissen die de Unie is aangegaan in het kader van het Verdrag van Stockholm inzake persistente organische verontreinigende stoffen ( 2 ) (“het verdrag”) en het Protocol inzake persistente organische verontreinigende stoffen bij het Verdrag van 1979 betreffende grensoverschrĳdende luchtverontreiniging over lange afstand ( 3 ) (“het protocol”). (2) Bijlage A bij het verdrag (“Beëindiging”) bevat een lijst van chemische stoffen waarvoor elke partij bij het verdrag de productie, het gebruik, de invoer en de uitvoer ervan moet verbieden en de nodige wettelijke en bestuursrechtelijke maatregelen moet treffen om de productie, het gebruik, de invoer en de uitvoer ervan te beëindigen. (3) Tijdens haar negende zitting heeft de Conferentie van de partijen bij het verdrag overeenkomstig artikel 8, lid 9, van het verdrag besloten tot wijziging van bijlage A bij het verdrag met het oog op de opneming van dicofol in die bijlage, zonder enige uitzondering. (4) Bijlage I, deel A, bij Verordening (EU) 2019/1021, waarin een lijst is opgenomen van de stoffen die in het verdrag en in het protocol zijn opgenomen, alsmede de stoffen die alleen in het verdrag zijn opgenomen, moet daarom worden gewijzigd om dicofol op te nemen. (5) Verordening (EU) 2019/1021 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2019/1021 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 juni 2020. Voor de Commissie De voorzitter Ursula VON DER LEYEN ( 1 ) PB L 169 van 25.6.2019, blz. 45 . ( 2 ) PB L 209 van 31.7.2006, blz. 3 . ( 3 ) PB L 81 van 19.3.2004, blz. 37 . BIJLAGE In bijlage I, deel A, bij Verordening (EU) 2019/1021 wordt de volgende vermelding toegevoegd: Stof CAS-nr. EG-nr. Specifieke vrijstelling voor gebruik als tussenproduct of andere specificatie “Dicofol 115-32-2 204-082-0 Geen”",
  "source": "EUR LEX"
}