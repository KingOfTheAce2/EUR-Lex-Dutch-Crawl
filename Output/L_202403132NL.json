{
  "url": "http://www.w3.org/1999/xhtml\"><!--",
  "content": "L_202403132NL.000101.fmx.xml Publicatieblad van de Europese Unie NL L-serie 2024/3132 20.12.2024 RICHTSNOER (EU) 2024/3132 VAN DE EUROPESE CENTRALE BANK van 14 november 2024 tot wijziging van Richtsnoer (EU) 2024/3130 betreffende de tenuitvoerlegging van het monetairbeleidskader van het Eurosysteem (ECB/2024/23) en tot wijziging van Richtsnoer (EU) 2015/510 (ECB/2014/60) (ECB/2024/37) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, en met name artikel 127, lid 2, eerste streepje, Gezien de statuten van het Europees Stelsel van centrale banken en van de Europese Centrale Bank, en met name de artikelen 3.1, eerste streepje, artikel 9.2, artikel 12.1, artikel 14.3, artikel 18.2 en artikel 20, eerste alinea, Overwegende hetgeen volgt: (1) De verwezenlijking van een gemeenschappelijk monetair beleid vergt de vaststelling van instrumenten en procedures voor gebruik door het Eurosysteem, bestaande uit de Europese Centrale Bank (ECB) en de nationale centrale banken van de lidstaten die de euro als munt hebben (hierna de “NCB’s” genoemd), om dat beleid in de lidstaten die de euro als munt hebben uniform toe te passen. (2) Teneinde de operationele doeltreffendheid en transparantie van de Eurosysteemprocedures met betrekking tot de mobilisatie en het beheer van onderpand te vergroten, dienen NCB’s door wederpartijen gemobiliseerd onderpand op geharmoniseerde wijze te beheren, namelijk via gestandaardiseerde en operationeel uniforme processen, ongeacht waar het onderpand of de wederpartij zich bevindt. (3) Daartoe heeft het Eurosysteem het Eurosystem Collateral Management System (ECMS) ontwikkeld als een gemeenschappelijk Eurosysteemplatform dat NCB’s in staat stelt beleenbare activa en contanten die door hun wederpartijen als onderpand zijn gemobiliseerd te ontvangen en te beheren. Bijgevolg heeft de ECB Richtsnoer (EU) 2024/3129 van de Europese Centrale Bank (ECB/2024/2022) vastgesteld ( 1 ) . Richtsnoer (EU) 2024/3129 (ECB/2024/2022) vormt een aanvulling op het kader voor de uitvoering van het monetaire beleid dat is vastgelegd in Richtsnoer (EU) 2015/510 van de Europese Centrale Bank (ECB/2014/60) ( 2 ) en vervangt de in dat richtsnoer vervatte bepalingen inzake onderpandbeheer. Richtsnoer (EU) 2024/3129 (ECB/2024/2022) stelt met name geharmoniseerde regels en voorschriften vast voor NCB’s om door wederpartijen gemobiliseerd onderpand op binnenlandse en grensoverschrijdende basis te beheren met het oog op de zekerheidsstelling van krediettransacties van het Eurosysteem en voor andere doeleinden. (4) Met het oog op de vaststelling van Richtsnoer (EU) 2024/3129 (ECB/2024/2022) en ter wille van de duidelijkheid en de rechtszekerheid zijn sommige bepalingen van Richtsnoer (EU) 2015/510 (ECB/2014/60) betreffende de mobilisatie en het onderpandbeheer achterhaald en moeten worden geschrapt of worden gewijzigd. (5) Met name zullen na de vaststelling van Richtsnoer (EU) 2024/3129 (ECB/2024/2022) en de operationalisering van het ECMS: a) binnenlandse poolingsystemen en oormerkingssystemen die door NCB’s worden gebruikt om onderpand te beheren, worden stopgezet en moeten de bijbehorende regels worden geschrapt; b) de afwikkelingsprocedures en -regels voor de grensoverschrijdende mobilisatie van onderpand moeten worden aangepast; c) de toelaatbaarheidscriteria voor het gebruik van i) effectenafwikkelingssystemen ( securities settlement systems (SSS’en), ii) koppelingen tussen SSS’en en iii) tripartietagenten ( triparty agents ) moeten worden gewijzigd; d) schuldinstrumenten een in nominale waarde uitgedrukte hoeveelheid ( face amount — FAMT) moeten hebben om als onderpand in aanmerking te komen en aan de marktnormen voor de denominatie van effecten te voldoen. (6) Na het verstrijken van de toepasselijke overgangsperiode mogen door niet-financiële vennootschappen uitgegeven of gegarandeerde verhandelbare schuldinstrumenten waarvoor geen passende kredietbeoordeling beschikbaar is niet langer als onderpand van het Eurosysteem worden aanvaard. (7) Het is noodzakelijk om in het kredietbeoordelingskader van het Eurosysteem ( Eurosystem credit assessment framework — ECAF) meer duidelijkheid te verschaffen over de aanvaarding van ratings in lokale en vreemde valuta van externe kredietbeoordelingsinstellingen (EKBI’s). (8) In overeenstemming met de toezegging van het Eurosysteem om de afhankelijkheid van externe ratings te verminderen, krijgen ratings van in-house kredietbeoordelingssystemen van NCB’s ( in-house credit assessment system — ICAS) van NCB’s, voor zover deze beschikbaar zijn, voorrang boven ratings van andere kredietbeoordelingssystemen voor de bepaling van de beleenbaarheid van debiteuren en garanten van kredietvorderingen, en van de toepasselijke surpluspercentages. (9) Bijgevolg werd Richtsnoer (EU) 2024/3130 van de Europese Centrale Bank (ECB/2024/23) ( 3 ) vastgesteld. Met het oog op de rechtszekerheid was de toepassingsdatum van dat richtsnoer dezelfde als die van Richtsnoer (EU) 2024/3129 (ECB/2024/2022). (10) Op 25 september 2024 besloot de Raad van Bestuur de lancering van de ECMS te verschuiven in het licht van de beoordeling dat er extra tijd nodig was om voldoende gereed te zijn voor een vlotte start van de activiteiten. Op 24 oktober 2024 heeft de Raad van bestuur besloten dat de aanvangsdatum van de activiteiten van het ECMS 16 juni 2025 moet zijn, en zijn de desbetreffende datums in Richtsnoer (EU) 2024/3129 (ECB/2024/2022) dienovereenkomstig gewijzigd. (11) Teneinde de rechtszekerheid te waarborgen en rekening te houden met de verschuiving van de aanvangsdatum van de activiteiten van het ECMS, moet de toepassingsdatum van de noodzakelijke wijzigingen van Richtsnoer (EU) 2015/510 (ECB/2014/60), zoals opgenomen in Richtsnoer (EU) 2024/3130 (ECB/2024/23), worden vastgesteld op 16 juni 2025. Daartoe moet Richtsnoer (EU) 2024/3130 (ECB/2024/23) worden ingetrokken en moeten die wijzigingen worden ingevoerd met 16 juni 2025 als toepassingsdatum. (12) Derhalve moet Richtsnoer (EU) 2024/3130 (ECB/2024/23) worden ingetrokken en moet Richtsnoer (EU) 2015/510 (ECB/2014/60) dienovereenkomstig worden gewijzigd, HEEFT HET VOLGENDE RICHTSNOER VASTGESTELD: Artikel 1 Intrekking van Richtsnoer (EU) 2024/3130 (ECB/2024/23) Richtsnoer (EU) 2024/3130 (ECB/2024/23) wordt hierbij ingetrokken. Artikel 2 Wijziging van Richtsnoer (EU) 2015/510 (ECB/2014/60) Richtsnoer (EU) 2015/510 (ECB/2014/60) wordt als volgt gewijzigd: 1. in artikel 1 wordt lid 1 vervangen door: “1.   Dit richtsnoer zet uniforme regels uiteen voor de uitvoering van het gemeenschappelijke monetaire beleid door het de lidstaten die de euro als munt hebben. De regels betreffende de mobilisatie en het beheer van onderpand zijn vastgelegd in Richtsnoer (EU) 2024/3129 van de Europese Centrale Bank (ECB/2024/2022) ( *1 ) . ( *1 ) Richtsnoer (EU) 2024/3129 van de Europese Centrale Bank van 13 augustus 2024 betreffende het beheer van onderpand bij krediettransacties van het Eurosysteem (ECB/2024/2022) ( PB L, 2024/3129, 20.12.2024, ELI: http://data.europa.eu/eli/guideline/2024/3129/oj ).”;\" 2. Artikel 2 wordt als volgt gewijzigd: (a) in punt 16 wordt punt d) geschrapt; (b) punt 18 wordt geschrapt; (c) punt 20 wordt geschrapt; (d) punt 22 bis wordt geschrapt; (e) in artikel 23 wordt punt c) vervangen door: “c) door hypotheken gedekte schuldinstrumenten ( retail mortgage-backed debt instruments — RMBD’s) uitgegeven door entiteiten die gevestigd zijn in de lidstaat van de eigen NCB;”; (f) punt 24 wordt geschrapt; (g) punt 25 bis wordt vervangen door: “25 bis “in aanmerking komende koppeling” ( eligible link) : een in aanmerking komende koppeling als gedefinieerd in artikel 2, punt 26), van Richtsnoer (EU) 2024/3129 (ECB/2024/2022);”; (h) punt 25 ter wordt vervangen door: “25 ter) “in aanmerking komend effectenafwikkelingssysteem” ( eligible securities settlement system — in aanmerking komend SSS): een in aanmerking komend SSS als gedefinieerd in artikel 2, punt 27, van Richtsnoer (EU) 2024/3129 (ECB/2024/2022);”; (i) punt 54 wordt vervangen door: “54) “margestorting”: een procedure in verband met de toepassing van variatiemarges, waarbij het Eurosysteem bij een wederpartij aanvullende beleenbare activa of liquiditeiten opvraagt wanneer de periodiek gemeten waarde van de activa die als onderpand zijn geleverd door een wederpartij beneden een bepaald niveau daalt;”; (j) het volgende punt 72 bis wordt ingevoegd: “72 bis) “pooling”: pooling als gedefinieerd in artikel 2, punt 44, van Richtsnoer (EU) 2024/3129 (ECB/2024/2022);”; (k) punt 73 wordt geschrapt; (l) punt 76 bis wordt geschrapt; (m) punt 81 wordt geschrapt; (n) punt 95 wordt geschrapt; 3. in artikel 15, lid 1, wordt punt c) vervangen door: “(c) indien punt b) van toepassing is, een adequate zekerheidstelling te verschaffen door middel van corresponderende margestortingen door middel van voldoende beleenbare activa of contanten. De mobilisatie van contanten als onderpand kan ook worden geïnitieerd door een NCB in overeenstemming met artikel 11 van Richtsnoer (EU) 2024/3129 (ECB/2024/2022).”; 4. in artikel 20 wordt lid 1 vervangen door: “1.   De looptijd van krachtens de marginale beleningsfaciliteit verleende kredieten strekt zich uit tot de volgende ochtend. Het krediet wordt afgelost op de volgende dag waarop TARGET open is.” ; 5. in artikel 49 wordt lid 2 vervangen door: “2.   Betalingsopdrachten in verband met de deelname aan liquiditeitsverruimende openmarkttransacties of het gebruik van de marginale beleningsfaciliteit worden uitsluitend uitgevoerd na de definitieve overdracht van beleenbare activa als onderpand.” ; 6. In artikel 50 wordt lid 1 vervangen door: “1.   Het Eurosysteem streeft ernaar transacties in verband met zijn openmarkttransacties gelijktijdig in alle lidstaten die de euro als munt hebben af te wikkelen met alle wederpartijen die voldoende beleenbare activa als onderpand hebben geleverd overeenkomstig de in artikel 9 van Richtsnoer (EU) 2024/3129 (ECB/2024/2022) vastgelegde afwikkelingsprocedures. Als gevolg van operationele beperkingen en de technische kenmerken (bijv. van SSS’en), kan het tijdstip van de dag waarop openmarkttransacties worden afgewikkeld verschillen tussen de lidstaten die de euro als munt hebben.” ; 7. in artikel 51 wordt lid 1 vervangen door: “1.   Het Eurosysteem streeft ernaar door middel van standaardtenders uitgevoerde openmarkttransacties af te wikkelen op de eerste dag na de handelsdag waarop TARGET open is.” ; 8. Artikel 53 wordt als volgt gewijzigd: (a) lid 1 wordt vervangen door: “1.   Onverminderd de in dit hoofdstuk en in Richtsnoer (EU) 2024/3129 (ECB/2024/2022) vastgelegde vereisten kunnen verdere bepalingen met betrekking tot afwikkeling worden vastgelegd in de contractuele of wettelijke regelingen die door de NCB’s of de ECB voor het desbetreffende monetaire beleidsinstrument worden gehanteerd.” ; (b) lid 2 wordt vervangen door: “2.   De eindedagprocedures worden vastgelegd in de documentatie met betrekking tot het TARGET-kader en in Richtsnoer (EU) 2024/3129 (ECB/2024/2022).” ; 9. Artikel 58 wordt als volgt gewijzigd: (a) lid 1 wordt vervangen door: “1.   Het Eurosysteem past een gemeenschappelijk kader voor beleenbare activa toe voor alle Eurosysteemkrediettransacties zoals vastgelegd in dit richtsnoer en beheert die activa overeenkomstig Richtsnoer (EU) 2024/3129 (ECB/2024/2022).” ; (b) lid 4 wordt vervangen door: “4.   Indien wederpartijen beleenbare activa als onderpand verschaffen, gebruikt de eigen NCB pooling om overeenkomstig artikel 3 van Richtsnoer (EU) 2024/3129 (ECB/2024/2022) beleenbare activa aan te houden.” ; 10. in artikel 61 wordt lid 1 vervangen door: “1.   De ECB publiceert, in overeenstemming met de op haar website aangegeven methoden, een bijgewerkte lijst van beleenbare verhandelbare activa op haar website en actualiseert deze lijst elke dag waarop TARGET operationeel is. Op de lijst van beleenbare verhandelbare activa opgenomen verhandelbare activa worden beleenbaar voor gebruik in Eurosysteemkrediettransacties op het moment van publicatie van de lijst. Bij wijze van uitzondering op deze regel kan het Eurosysteem in het specifieke geval van schuldbewijzen met afwikkeling op dezelfde dag, beleenbaarheid toekennen vanaf de emissiedatum.” ; 11. in artikel 62 wordt het volgende lid 4 toegevoegd: “4.   Om beleenbaar te zijn, moeten schuldinstrumenten een in nominale waarde uitgedrukte hoeveelheid ( face amount — FAMT) hebben.” ; 12. Artikel 66 wordt als volgt gewijzigd: (a) lid 1 wordt vervangen door: “1.   Om beleenbaar te zijn, moeten schuldbewijzen worden uitgegeven in de EER bij een CSD die: i) een in aanmerking komend SSS of ii) een SSS met een band in een aanmerking komend SSS exploiteert.” ; (b) lid 2 wordt geschrapt; (c) in lid 3 wordt punt a) vervangen door: “a) Internationale wereldwijde schuldinstrumenten aan toonder worden uitgegeven in de vorm van New Global Notes (NGN’s) en moeten worden gedeponeerd bij een common safekeeper (CSK) die een ICSD of een CSD is die i) een in aanmerking komende SSS of ii) een SSS met een in aanmerking komende link met een in aanmerking komende SSS heeft, exploiteert. Dit vereiste is niet van toepassing op internationale schuldinstrumenten de in de vorm van wereldwijde obligaties aan toonder die vóór 1 januari 2007 als Classical Global Notes zijn uitgegeven, en fungibele doorlopende uitgiften van dergelijke notes met dezelfde ISIN-code, ongeacht de datum van de doorlopende uitgifte.”; 13. Artikel 67 wordt als volgt gewijzigd: (a) lid 1 wordt vervangen door: “1.   De toepasselijke afwikkelingsprocedure voor de mobilisatie van verhandelbare activa als onderpand is uiteengezet in Richtsnoer (EU) 2024/3129 (ECB/2024/2022). Om beleenbaar te zijn, zijn schuldinstrumenten giraal overdraagbaar en worden zij afgewikkeld volgens het recht van een lidstaat die de euro als munt heeft, waarbij de totstandkoming en uitwinning van onderpand onderworpen is aan de lidstaat die de euro als munt heeft.” ; (b) lid 1 bis wordt geschrapt; (c) lid 2 wordt geschrapt; 14. Artikel 70 wordt als volgt gewijzigd: (a) de leden 1 en 2 worden vervangen door: “1.   Schuldbewijzen zijn beleenbaar indien zij worden uitgegeven door een emittent die is gevestigd in de EER of in een niet-EER G10-land, onder voorbehoud van de uitzonderingen in de leden 3 tot en met 6 van dit artikel en artikel 81 bis, lid 4. Voor verhandelbare activa met meer dan één emittent is dit vereiste op elke emittent van toepassing.”; 2.   Schuldbewijzen zijn beleenbaar indien de garanten zijn gevestigd in de EER, tenzij een waarborg niet gebruikt wordt om de kredietkwaliteitsvereisten voor een specifiek schuldbewijs vast te stellen met de kredietskwaliteitsvereisten voor specifieke schuldbewijzen, behoudens de in lid 3 bis en 4 neergelegde uitzonderingen. De mogelijkheid tot gebruik van een EKBI-beoordeling van garanten ter vaststelling van de betreffende kredietkwaliteitsvereisten voor specifieke schuldbewijzen is vastgelegd in artikel 84.” ; (b) lid 3 wordt geschrapt; 15. Artikel 86 wordt vervangen door: “ Article 86 Ratings in lokale en vreemde valuta Voor de toepassing van de EKBI-beoordelingen van emittenten en garanten zijn ratings in vreemde valuta aanvaardbaar. Indien het activum in de nationale valuta van de emittent luidt, is de beoordeling in de lokale valuta van de emittent ook aanvaardbaar. Indien het activum in de nationale valuta van de garant luidt, is de beoordeling in de lokale valuta van de garant ook aanvaardbaar.”; 16. Artikel 87 wordt als volgt gewijzigd: (a) lid 1 wordt vervangen door: “1.   Bij gebreke aan een behoorlijke kredietkwaliteitsbeoordeling door een aanvaarde EKBI voor de emissie, emittent of de garant, al naargelang wat van toepassing zou zijn krachtens artikel 84 punt a) of b), wordt door het Eurosysteem een stilzwijgende kredietbeoordeling van verhandelbare activa (met uitzondering van effecten op onderpand van activa) afgeleid, in overeenstemming met de in de lid 2 neergelegde regels. Deze stilzwijgende kredietbeoordeling is vereist om te voldoen aan de kredietkwaliteitsvereisten van het Eurosysteem.” ; (b) lid 3 wordt geschrapt; 17. Artikel 98 wordt vervangen door: “ Artikel 98 Transactieprocedures: Kredietvorderingen worden overeenkomstig de procedures van het Eurosysteem als vastgelegd in de desbetreffende nationale documentatie van de NCB’s, en indien van toepassing, overeenkomstig Richtsnoer (EU) 2024/3129 (ECB/2024/2022) verwerkt.”; 18. Artikel 109 wordt als volgt gewijzigd: (a) lid 1 wordt vervangen door: “1.   Het Eurosysteem beoordeelt de kredietkwaliteit van kredietvorderingen op basis van de kredietkwaliteit van de debiteuren of garanten aan de hand van de overeenkomstig artikel 110 geselecteerde kredietbeoordelingssystemen of de kredietbeoordelingsbronnen.” ; (b) lid 3 wordt vervangen door: “3.   Wederpartijen zorgen ervoor dat zij de meest recente kredietkwaliteitsbeoordeling gebruiken die beschikbaar is uit hun kredietbeoordelingssystemen of de kredietbeoordelingsbronnen, zoals geselecteerd overeenkomstig artikel 110 voor de debiteuren of garanten van kredietvorderingen die als onderpand zijn gemobiliseerd.” ; 19. Artikel 110 wordt als volgt gewijzigd: (a) de titel wordt vervangen door: “ Selectie van het kredietbeoordelingssysteem of de kredietbeoordelingsbron”; (b) het volgende lid -1 wordt ingevoegd: “-1.   De interne kredietbeoordelingssystemen (IKAS’en) van NCB’s die door het Eurosysteem worden aanvaard overeenkomstig de algemene aanvaardingscriteria van deel vier, titel V, worden gebruikt als primaire kredietbeoordelingsbron voor de beoordeling van de kredietkwaliteit van debiteuren en garanten van als onderpand gemobiliseerde kredietvorderingen indien een kredietbeoordeling door een aanvaard IKAS van de eigen NCB of van een andere NCB beschikbaar is.” ; (c) de leden 1 tot en met 3 worden vervangen door: “1.   Wederpartijen die kredietvorderingen als onderpand mobiliseren, selecteren een aanvullend kredietbeoordelingssysteem of een aanvullende kredietbeoordelingsbron uit een van de drie kredietbeoordelingsbronnen die het Eurosysteem overeenkomstig de algemene aanvaardingscriteria in deel vier, titel V, heeft aanvaard. Het op basis van dit lid geselecteerde kredietbeoordelingssysteem of de geselecteerde kredietbeoordelingsbron wordt aangeduid als het secundaire kredietbeoordelingssysteem of de secundaire kredietbeoordelingsbron van de wederpartij. Het secundaire kredietbeoordelingssysteem of de secundaire kredietbeoordelingsbron mag alleen worden gebruikt indien er voor de desbetreffende debiteur of garant geen door de NCB aanvaarde IKAS beschikbaar is. 2.   De eigen NCB kan wederpartijen toestaan meer dan twee kredietbeoordelingssystemen of -kredietbeoordelingsbronnen te gebruiken na indiening van een met redenen omkleed verzoek aan de eigen NCB, ondersteund door een adequate businesscase gebaseerd op het ontbreken van voldoende dekking van de primaire en secundaire kredietbeoordelingsbronnen of -systemen. 3.   In de gevallen waarin het een wederpartij is toegestaan om overeenkomstig lid 2 meer dan twee kredietbeoordelingssystemen of kredietbeoordelingsbronnen te gebruiken, wordt verwacht dat het secundaire kredietbeoordelingssysteem of de secundaire kredietbeoordelingsbron van de wederpartij de kredietkwaliteitsbeoordeling verstrekt van het grootste aantal debiteuren van de als zekerheid gemobiliseerde kredietvorderingen uit de kredietbeoordelingssystemen of kredietbeoordelingsbronnen van de tegenpartij die overeenkomstig de leden 1 en 2 zijn geselecteerd in aanvulling op de primaire kredietbeoordelingsbron. Indien kredietbeoordelingen bestaan uit meerdere kredietbeoordelingssystemen of kredietbeoordelingsbronnen die voor de wederpartij worden aanvaard, zijn de kredietbeoordelingen die worden gebruikt om de toelaatbaarheid van respectievelijk de debiteur of garant te bepalen, en de surpluspercentages die op de desbetreffende kredietvordering van toepassing zijn, overeenkomstig de leden 1 tot en met 3: a) de primaire kredietbeoordelingsbron of, bij ontstentenis daarvan, b) het secundaire kredietbeoordelingssysteem of de secundaire kredietbeoordelingsbron, voor zover geselecteerd door de wederpartij, of, bij ontstentenis daarvan, c) de aanvullende kredietbeoordelingssystemen of -bronnen als bedoeld in lid 2, voor zover geselecteerd door de wederpartij.” ; d) lid 6 wordt vervangen door: “6.   Onder bepaalde omstandigheden, en met name wanneer een wederpartij haar IRB-systeem geleidelijk aan invoert of kredietvorderingen als onderpand begint te gebruiken, kan bij de eigen NCB bij wijze van uitzondering na indiening van een onderbouwd verzoek een wederpartij een vrijstelling verlenen met betrekking tot de beperking van de minimumperiode van twaalf maanden zoals bedoeld in lid 4 en de wederpartijen toestaan binnen die periode van het door hen geselecteerde kredietbeoordelingssysteem of de geselecteerde kredietbeoordelingsbron te wijzigen.” ; e) lid 7 wordt vervangen door: “7.   Indien de wederpartij de EKBI-kredietbeoordelingsbron heeft gekozen, mag een EKBI-debiteuren- of EKBI-garantenrating worden gebruikt. Indien voor dezelfde kredietvordering meerdere EKBI-debiteuren- en/of EKBI-garantenratings beschikbaar zijn, wordt overeenkomstig de leden 1 tot en met 3 de best beschikbare EKBI-kredietbeoordeling van alle aanvaarde EKBI’s gebruikt.” ; 20. Artikel 111 wordt als volgt gewijzigd: (a) in lid 1 wordt punt a) vervangen door: “a) Indien een kredietbeoordeling van de overeenkomstig artikel 110 door de wederpartij geselecteerde systemen of bronnen bestaat, gebruikt het Eurosysteem die beoordeling om vast te stellen of het publiekrechtelijke lichaam dat optreedt als debiteur of garant voldoet aan de kredietkwaliteitsvereisten van het Eurosysteem voor niet-verhandelbare activa, zoals bedoeld in artikel 108.”; (b) lid 2 wordt vervangen door: “2.   Het Eurosysteem beoordeelt de kredietkwaliteit van kredietvorderingen met niet-financiële vennootschappen als debiteur of garant als volgt: de kredietkwaliteitsbeoordeling van de door de wederpartij geselecteerde systemen of bronnen houdt een kredietbeoordeling in die voldoet aan de kredietkwaliteitsvereisten van het Eurosysteem voor niet-verhandelbare activa, zoals bedoeld in artikel 108.” ; 21. In artikel 112 bis worden de leden 1 en 2 vervangen door: “1.   Van DECC’s wordt niet verlangd dat zij beoordeeld worden door een van de kredietbeoordelingsbronnen die het Eurosysteem overeenkomstig de algemene aanvaardingscriteria in deel vier, titel V heeft aanvaard. 2.   Elke onderliggende kredietvordering in de cover pool van DECC’s heeft een kredietbeoordeling die is uitgevoerd door een van de kredietbeoordelingsbronnen die het Eurosysteem overeenkomstig de algemene aanvaardingscriteria van deel vier, Titel V, heeft aanvaard. Het gebruikte kredietbeoordelingssysteem of de gebruikte kredietbeoordelingsbron is bovendien identiek aan het door de initiator overeenkomstig artikel 110 geselecteerde systeem of de geselecteerde bron. De in afdeling 1 vastgelegde regels inzake de kredietkwaliteitsvereisten van het Eurosysteem voor de onderliggende kredietvorderingen zijn van toepassing.” ; 22. In artikel 118, punt 1, wordt punt b) geschrapt; 23. in artikel 128, lid 1, wordt punt b), vervangen door: “b) variatiemarges ( marking-to-market ): het Eurosysteem verlangt dat de voor surpluspercentages gecorrigeerde marktwaarde van beleenbare activa gedurende de looptijd van een liquiditeitsverruimende transactie met wederinkoop wordt aangehouden. Indien de dagelijks gemeten waarde van de beleenbare activa onder een bepaald niveau komt, vereist de eigen NCB dat de wederpartij aanvullende activa of contanten ter beschikking stelt door middel van een margestorting overeenkomstig artikel 136. Evenzo, indien de waarde van de beleenbare activa na hun herwaardering tot boven een bepaald niveau stijgt, kan de NCB het teveel aan contanten terugstorten;”; 24. in artikel 134 wordt punt d) geschrapt; 25. Artikel 136 wordt als volgt gewijzigd: (a) lid 1 wordt vervangen door: “1.   Overeenkomstig de waarderingsregels zoals bedoeld in de artikelen 134 en 135 bepalen NCB’s dagelijks de waarde van activa die zijn gemobiliseerd voor Eurosysteemkrediettransacties.” ; (b) lid 2 wordt vervangen door: “2.   Indien de gemobiliseerde activa na waardering en surpluspercentages niet voldoen aan de op die dag berekende vereisten, worden margestortingen verricht overeenkomstig de procedures van artikel 11 van Richtsnoer (EU) 2024/3129 (ECB/2024/2022). Indien de waarde van door een wederpartij gemobiliseerde beleenbare activa na herwaardering hoger is dan het door de wederpartij verschuldigde bedrag plus, indien van toepassing, de variatiemarge, retourneert de NCB de overtollige contanten die de wederpartij voor een margestorting heeft verstrekt.” ; (c) lid 3 wordt geschrapt; 26. Artikel 144 bis wordt als volgt gewijzigd: (a) lid 1 wordt vervangen door: “1.   De NCB’s bepalen dat een wederpartij aansprakelijk blijft voor de tijdige betaling van bedragen van negatieve kasstromen in verband met beleenbare activa die zij als onderpand heeft aangeboden of gebruikt en krachtens Richtsnoer (EU) 2024/3129 (ECB/2024/2022) heeft beheerd.” ; (b) lid 2 wordt vervangen door: “2.   Indien een wederpartij verzuimt tijdig te betalen krachtens lid 1, kan het Eurosysteem die betrokken betaling uitvoeren, maar is daartoe niet gehouden.” (c) lid 3 wordt vervangen door: “3.   Elk door het Eurosysteem uit hoofde van lid 2 betaalde bedrag wordt beschouwd als een krediet van het Eurosysteem, waarvoor overeenkomstig artikel 154 een sanctie van toepassing is.” ; 27. Artikel 148 wordt vervangen door: “ Artikel 148 Grensoverschrijdend gebruik van beleenbare activa Wederpartijen kunnen in het gehele eurogebied beleenbare activa voor alle soorten Eurosysteemkrediettransacties grensoverschrijdend gebruiken overeenkomstig de procedures die van toepassing zijn op de mobilisatie van beleenbare activa als onderpand zoals vastgelegd in Richtsnoer (EU) 2024/3129 (ECB/2024/2022).”; 28. Artikel 149 wordt geschrapt; 29. Artikel 150 wordt geschrapt; 30. Artikel 151 wordt geschrapt; 31. Artikel 152 wordt geschrapt; 32. Bijlage VI wordt geschrapt; 33. Bijlage VI bis wordt geschrapt. 34. Bijlage XII wordt als volgt gewijzigd: a) in de “Lijst van voorbeelden” wordt “Voorbeeld 6 Risicobeheersingsmaatregelen” geschrapt; b) Afdeling VI, getiteld “VOORBEELD 6: RISICOBEHEERSINGSMAATREGELEN” wordt geschrapt. Artikel 3 Vankrachtwording en tenuitvoerlegging 1.   Dit richtsnoer wordt van kracht op de dag van kennisgeving ervan aan de NCB’s. 2.   De NCB’s nemen de nodige maatregelen om aan dit richtsnoer te voldoen en passen die maatregelen met ingang van 16 juni 2025.toe Zij stellen de ECB uiterlijk op 4 december 2024 in kennis van de met deze maatregelen verband houdende teksten en middelen. Artikel 4 Geadresseerden Dit richtsnoer is gericht tot alle centrale banken van het Eurosysteem. Gedaan te Frankfurt am Main, 14 november 2024. Voor de Raad van gouverneurs van de ECB De president van de ECB Christine LAGARDE ( 1 ) Richtsnoer (EU) 2024/3129 van de Europese Centrale Bank van 13 augustus 2024 betreffende het beheer van onderpand bij krediettransacties van het Eurosysteem (ECB/2024/2022) ( PB L, 2024/3129, 20.12.2024, ELI: http://data.europa.eu/eli/guideline/2024/3129/oj ). ( 2 ) Richtsnoer (EU) 2015/510 van de Europese Centrale Bank van 19 december 2014 betreffende de tenuitvoerlegging van het monetairbeleidskader van het Eurosysteem (algemene documentatie richtsnoer) (ECB/2014/60) ( PB L 91 van 2.4.2015, blz. 3 ). ( 3 ) Richtsnoer (EU) 2024/3130 van de Europese Centrale Bank van 13 augustus 2024 tot wijziging van Richtsnoer (EU) 2015/510 betreffende de tenuitvoerlegging van het monetairbeleidskader van het Eurosysteem (ECB/2014/60) (ECB/2024/23) ( PB L, 2024/3130, 20.12.2024, ELI: http://data.europa.eu/eli/guideline/2024/3130/oj ). ELI: http://data.europa.eu/eli/guideline/2024/3132/oj ISSN 1977-0758 (electronic edition)",
  "source": "EUR LEX"
}