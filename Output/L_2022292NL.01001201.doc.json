{
  "url": "http://www.w3.org/1999/xhtml\">",
  "content": "L_2022292NL.01001201.xml 11.11.2022 NL Publicatieblad van de Europese Unie L 292/12 BESLUIT (EU) 2022/2193 VAN DE RAAD van 22 december 2021 betreffende de ondertekening en sluiting van de Overeenkomst tussen de Europese Unie en de Republiek Peru tot vaststelling van een kader voor de deelname van de Republiek Peru aan crisisbeheersingsoperaties van de Europese Unie DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, leden 5 en 6, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 21 september 2020 heeft de Raad een besluit vastgesteld houdende machtiging tot het openen van onderhandelingen over een overeenkomst tussen de Unie en de Republiek Peru tot vaststelling van een kader voor de deelname van dat land aan crisisbeheersingsoperaties van de Unie. (2) De hoge vertegenwoordiger van de Unie voor buitenlandse zaken en veiligheidsbeleid heeft vervolgens krachtens artikel 37 van het Verdrag betreffende de Europese Unie onderhandeld over de Overeenkomst tussen de Europese Unie en de Republiek Peru tot vaststelling van een kader voor de deelname van de Republiek Peru aan crisisbeheersingsoperaties van de Europese Unie (“de overeenkomst”). (3) De overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst tussen de Europese Unie en de Republiek Peru tot vaststelling van een kader voor de deelname van de Republiek Peru aan crisisbeheersingsoperaties van de Europese Unie wordt namens de Unie goedgekeurd ( 1 ) . Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst te ondertekenen teneinde daardoor de Unie te binden. Artikel 3 De voorzitter van de Raad verricht namens de Unie de in artikel 17, lid 1, van de overeenkomst bedoelde kennisgeving ( 2 ) . Artikel 4 Dit besluit treedt in werking op de datum waarop het wordt vastgesteld. Gedaan te Brussel, 22 december 2021. Voor de Raad De voorzitter G. DOVŽAN ( 1 ) Zie bladzijde 14 van dit Publicatieblad. ( 2 ) De datum van inwerkingtreding van de overeenkomst zal door het secretariaat-generaal van de Raad in het Publicatieblad van de Europese Unie worden bekendgemaakt.",
  "source": "EUR LEX"
}