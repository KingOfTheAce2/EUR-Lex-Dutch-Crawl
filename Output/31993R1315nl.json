{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1315:NL:HTML\">",
  "content": "EUR-Lex - 31993R1315 - NL Avis juridique important | 31993R1315 Verordening (EEG) nr. 1315/93 van de Commissie van 28 mei 1993 tot vaststelling, voor aardappelzetmeel van GN- code 1108 13 00, van de toepassingsbepalingen van Verordening (EEG) nr. 3834/90 van de Raad tot verlaging van de heffingen voor bepaalde landbouwprodukten van oorsprong uit ontwikkelingslanden Publicatieblad Nr. L 132 van 29/05/1993 blz. 0071 - 0072 VERORDENING (EEG) Nr. 1315/93 VAN DE COMMISSIE van 28 mei 1993 tot vaststelling, voor aardappelzetmeel van GN-code 1108 13 00, van de toepassingsbepalingen van Verordening (EEG) nr. 3834/90 van de Raad tot verlaging van de heffingen voor bepaalde  landbouwprodukten van oorsprong uit ontwikkelingslanden DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3834/90 van de Raad van 20 december 1990 houdende verlaging voor 1991 van de heffingen voor bepaalde landbouwprodukten van oorsprong uit ontwikkelingslanden (1), gewijzigd bij Verordening (EEG) nr. 1509/92 (2), Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (3), laatstelijk gewijzigd bij Verordening (EEG) nr. 1738/92 (4), inzonderheid op artikel 12, lid 2, Overwegende dat bij Verordening (EEG) nr. 3917/92 van de Raad (5) de regeling van Verordening (EEG) nr. 3834/90 waarbij de invoerheffing voor aardappelzetmeel van GN-code 1108 13 00 binnen een hoeveelheid van 50 ton per jaar verlaagd, voor 1993 is  verlengd; Overwegende dat de toepassingsbepalingen van genoemde verordening moeten worden vastgesteld; dat dient te worden bepaald dat de certificaten bij invoer van de betrokken produkten binnen genoemde hoeveelheid eerst na verloop van een bedenktijd worden  afgegeven, in voorkomend geval met vaststelling van een uniform verlagingspercentage op de betrokken hoeveelheden; Overwegende dat men zich in het bijzonder van de oorsprong van de produkten dient te vergewissen door slechts invoercertificaten af te geven tegen overlegging van door de betrokken landen opgestelde documenten; Overwegende dat het dienstig is te bepalen welke vermeldingen op de aanvragen en de certificaten moeten worden aangebracht in afwijking van de artikelen 8 en 21 van Verordening (EEG) nr. 3719/88 van de Commissie van 16 november 1988 houdende  gemeenschappelijke uitvoeringsbepalingen inzake het stelsel van invoer-, uitvoer- en voorfixatiecertificaten voor landbouwprodukten (6), laatstelijk gewijzigd bij Verordening (EEG) nr. 2101/92 (7); dat echter, rekening houdend met de periode waarvoor  Verordening (EEG) nr. 3917/92 van toepassing is, de geldigheidsduur van de certificaten moet worden begrensd tot 31 december van het jaar van afgifte van de certificaten; Overwegende dat, met het oog op een goed beheer van de vastgestelde regeling, in afwijking van artikel 12 van Verordening (EEG) nr. 891/89 van de Commissie van 5 april 1989 houdende bijzondere uitvoeringsbepalingen inzake het stelsel van invoer- en  uitvoercertificaten in de sector granen en rijst (8), laatstelijk gewijzigd bij Verordening (EEG) nr. 3570/92 (9), dient te worden bepaald dat de zekerheid voor invoercertificaten in het kader van die regeling op 25 ecu per ton wordt gesteld; Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Aardappelzetmeel van GN-code 1108 13 00, van oorsprong uit ontwikkelingslanden, komt binnen het raam van de onderhavige verordening voor de in artikel 1 van Verordening (EEG) nr. 3834/90 bedoelde regeling in aanmerking. Artikel 2 De aanvraag voor het invoercertificaat moet, om ontvankelijk te zijn, vergezeld gaan van het origineel van het certificaat van oorsprong APS, formulier A, dat voor de betreffende produkten door de bevoegde autoriteiten van het betrokken land  wordt afgegeven. Artikel 3 1. De aanvragen voor invoercertificaten binnen de bij Verordening (EEG) nr. 3834/90 vastgestelde hoeveelheid worden telkens op de eerste werkdag van de week tot 13.00 uur (plaatselijke tijd Brussel) bij de bevoegde autoriteiten van iedere  Lid-Staat ingediend. De certificaataanvragen moeten betrekking hebben op een hoeveelheid van ten hoogste 10 ton. 2. De Lid-Staten zenden per telex of per fax de Commissie de aanvragen voor invoercertificaten toe op de dag van de indiening ervan, uiterlijk om 18.00 uur (plaatselijke tijd Brussel). Deze inlichting wordt los van die betreffende de overige aanvragen voor invoercertificaten voor granen verstrekt. 3. De vrijdag volgende op de dag van indiening van de aanvragen bepaalt de Commissie in welke mate de certificaataanvragen worden ingewilligd en zij deelt dit per telex aan de Lid-Staten mede. 4. De Lid-Staten geven de certificaten af, zodra zij de mededeling van de Commissie hebben ontvangen. In afwijking van artikel 21, lid 1, van Verordening (EEG) nr. 3719/88 wordt de geldigheidsduur van het certificaat berekend vanaf de dag van feitelijke  afgifte ervan. De geldigheidsduur van de invoercertificaten verstrijkt echter uiterlijk op 31 december van het jaar van afgifte. 5. In afwijking van artikel 8, lid 4, van Verordening (EEG) nr. 3719/88 mag de in het vrije verkeer gebrachte hoeveelheid niet groter zijn dan die welke in de vakken 17 en 18 van het invoercertificaat is aangegeven. In vak 19 van genoemd certificaat  wordt hiertoe het cijfer  \"0\" ingevuld. Artikel 4 Voor de invoer van aardappelzetmeel met verlaagde heffing als bedoeld in artikel 1, lid 1, van Verordening (EEG) nr. 3834/90 behelzen de certificaataanvraag en het invoercertificaat a) in vak 20 een van de volgende vermeldingen: Producto SPG, Reglamento (CEE) no 1315/93, GPO-produkt, forordning (EOEF) nr. 1315/93, APS-Erzeugnis, Verordnung (EWG) Nr. 1315/93, Proion SGP, kanonismos (EOK) arith. 1315/93, SGP-Product, Regulation (EEC) No 1315/93, Produit SPG, règlement (CEE) no 1315/93, Prodotto SPG, regolamento (CEE) n. 1315/93, APS-produkt, Verordening (EEG) nr. 1315/93, Produto SPG, Regulamento (CEE) no 1315/93; b) in vak 8 het land van oorsprong van het produkt. Het certificaat verplicht tot invoer uit dat land. Voorts wordt in vak 24 een van de volgende vermeldingen aangebracht: Exacción reguladora reducida un 50 %, Nedsaettelse af importafgiften med 50 %, Ermaessigung der Abschoepfung um 50 %, Eisfora meiomeni kata 50 %, 50 % levy reduction, Prélèvement réduit de 50 %, Prelievo ridotto del 50 %, Met 50 % verlaagde heffing, Direito nivelador reduzido de 50 %. Artikel 5 In afwijking van artikel 12, onder a) en b), van Verordening (EEG) nr. 891/89 bedraagt de zekerheid voor de in de onderhavige verordening bedoelde invoercertificaten 25 ecu per ton. Artikel 6 Deze verordening treedt in werking op de zevende dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 28 mei 1993. Voor de Commissie René STEICHEN Lid van de Commissie (1) PB nr. L 370 van 31. 12. 1990, blz. 121. (2) PB nr. L 159 van 12. 6. 1992, blz. 1. (3) PB nr. L 281 van 1. 11. 1975, blz. 1. (4) PB nr. L 180 van 1. 7. 1992, blz. 1. (5) PB nr. L 396 van 31. 12. 1992, blz. 1. (6) PB nr. L 331 van 2. 12. 1988, blz. 1. (7) PB nr. L 210 van 25. 7. 1992, blz. 18. (8) PB nr. L 94 van 7. 4. 1989, blz. 13. (9) PB nr. L 362 van 11. 12. 1992, blz. 51.",
  "source": "EUR LEX"
}