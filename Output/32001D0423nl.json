{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0423:NL:HTML\">",
  "content": "EUR-Lex - 32001D0423 - NL Avis juridique important | 32001D0423 2001/423/EG: Beschikking van de Commissie van 22 mei 2001 betreffende regelingen voor de bekendmaking of verspreiding van statistische gegevens die zĳn verzameld ingevolge Richtlĳn 95/64/EG van de Raad betreffende de statistiek van het zeevervoer van goederen en personen (Voor de EER relevante tekst) (kennisgeving geschied onder nummer C(2001) 1456) Publicatieblad Nr. L 151 van 07/06/2001 blz. 0041 - 0041 Beschikking van de Commissie van 22 mei 2001 betreffende regelingen voor de bekendmaking of verspreiding van statistische gegevens die zijn verzameld ingevolge Richtlijn 95/64/EG van de Raad betreffende de statistiek van het zeevervoer van goederen en personen (kennisgeving geschied onder nummer C(2001) 1456) (Voor de EER relevante tekst) (2001/423/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 95/64/EG van de Raad van 8 december 1995 betreffende de statistiek van het zeevervoer van goederen en personen(1), laatstelijk gewijzigd bij Beschikking 2000/363/EG van de Commissie(2), en met name op de artikelen 9 en 12, Overwegende hetgeen volgt: (1) Ingevolge artikel 9 van Richtlijn 95/64/EG moet de Commissie passende statistische gegevens verspreiden met een periodiciteit die overeenkomt met die van de overbrenging van resultaten. (2) Bij de verspreiding van de gegevens moet rekening worden gehouden met de bepalingen betreffende de statistische geheimhouding, neergelegd in Verordening (EEG, Euratom) nr. 1588/90 van de Raad(3) en in Verordening (EG) nr. 322/97 van de Raad(4). (3) De in deze beschikking vervatte maatregelen zijn in overeenstemming met het advies van het Comité statistisch programma, opgericht bij Beschikking 89/382/EEG, Euratom van de Raad(5), HEEFT DE VOLGENDE BESCHIKKING GEGEVEN: Artikel 1 Doel Het doel van deze beschikking is de vaststelling van regelingen voor de bekendmaking of verspreiding van ingevolge Richtlijn 95/64/EG verzamelde gegevens door de Commissie in het kader van haar algemene beleid inzake de verspreiding van statistieken. Artikel 2 Periodiciteit De periodiciteit van de bekendmaking of verspreiding komt overeen met die van de overbrenging van resultaten. Binnen vijf maanden nadat de gegevens van de lidstaten zijn ontvangen, worden de kwartaalgegevens verspreid of bekendgemaakt. Binnen acht maanden nadat de gegevens van de lidstaten zijn ontvangen, worden de jaargegevens verspreid of bekendgemaakt. Artikel 3 Geheimhouding De verspreiding of bekendmaking van ingevolge Richtlijn 95/64/EG verzamelde statistische gegevens geschiedt overeenkomstig de bepalingen in Verordening (EEG, Euratom) nr. 1588/90 en Verordening (EG) nr. 322/97. Artikel 4 Gedetailleerdheid van de verspreide gegevens Totdat de Commissie overeenkomstig de procedure van artikel 13 van Richtlijn 95/64/EG een nieuwe beschikking goedkeurt, is het meest gedetailleerde niveau waarop gegevens mogen worden bekendgemaakt of gepubliceerd dat van haven naar en vanaf kustgebied. De Commissie kan evenwel gegevens op een meer geaggregeerd niveau bekendmaken indien de kwaliteit en/of de volledigheid van de informatie bij deze mate van gedetailleerdheid niet geschikt zijn. Artikel 5 Deze beschikking is gericht tot de lidstaten. Gedaan te Brussel, 22 mei 2001. Voor de Commissie Pedro Solbes Mira Lid van de Commissie (1) PB L 320 van 30.12.1995, blz. 25. (2) PB L 132 van 5.6.2000, blz. 1. (3) PB L 151 van 15.6.1990, blz. 1. (4) PB L 52 van 22.2.1997, blz. 1. (5) PB L 181 van 28.6.1989, blz. 47.",
  "source": "EUR LEX"
}