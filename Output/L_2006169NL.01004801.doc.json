{
  "url": "http://www.w3.org/1999/xhtml\">",
  "content": "L_2006169NL.01004801.xml 22.6.2006 NL Publicatieblad van de Europese Unie L 169/48 OVEREENKOMST tussen de Europese Gemeenschap en Bosnië en Herzegovina inzake bepaalde aspecten van luchtdiensten DE EUROPESE GEMEENSCHAP, enerzijds, en BOSNIË EN HERZEGOVINA, anderzijds, (hierna „de partijen” genoemd), VASTSTELLEND dat verscheidene lidstaten van de Europese Gemeenschap met Bosnië en Herzegovina bilaterale overeenkomsten voor luchtdiensten hebben gesloten die bepalingen bevatten welke in strijd zijn met de wetgeving van de Europese Gemeenschap, VASTSTELLEND dat de Europese Gemeenschap exclusief bevoegd is voor diverse aspecten die kunnen worden opgenomen in bilaterale overeenkomsten voor luchtdiensten tussen de lidstaten van de Europese Gemeenschap en derde landen, VASTSTELLEND dat in een lidstaat gevestigde communautaire luchtvervoerders overeenkomstig de wetgeving van de Europese Gemeenschap het recht hebben op niet-discriminerende toegang tot luchtroutes tussen de lidstaten van de Europese Gemeenschap en derde landen, GELET OP de overeenkomsten tussen de Europese Gemeenschap en bepaalde derde landen waarin onderdanen van deze derde landen de mogelijkheid wordt geboden eigendom te verwerven in luchtvervoerders die een vergunning hebben gekregen overeenkomstig de wetgeving van de Europese Gemeenschap, ERKENNENDE dat de bepalingen van de tussen lidstaten van de Europese Gemeenschap en Bosnië en Herzegovina gesloten bilaterale overeenkomsten voor luchtdiensten die in strijd zijn met de wetgeving van de Europese Gemeenschap met deze wetgeving in overeenstemming moeten worden gebracht om een degelijke rechtsgrond voor luchtdiensten tussen de Europese Gemeenschap en Bosnië en Herzegovina tot stand te brengen, en om de continuïteit van dergelijke luchtdiensten te garanderen, VASTSTELLEND dat de Europese Gemeenschap er in het kader van deze onderhandelingen niet naar streeft het totale volume aan luchtverkeer tussen de Europese Gemeenschap en Bosnië en Herzegovina te doen toenemen, noch om het evenwicht tussen communautaire luchtvervoerders en luchtvervoerders uit Bosnië en Herzegovina te wijzigen, noch om te onderhandelen over wijzigingen van de bepalingen van bestaande bilaterale overeenkomsten inzake vervoersrechten, ZIJN HET VOLGENDE OVEREENGEKOMEN: Artikel 1 Algemene bepalingen 1.   In deze overeenkomst worden onder „lidstaten” lidstaten van de Europese Gemeenschap verstaan. 2.   Wanneer in de in bijlage I vermelde overeenkomsten wordt verwezen naar onderdanen van de lidstaat die partij is bij de overeenkomst, wordt dit begrepen als een verwijzing naar onderdanen van de lidstaten van de Europese Gemeenschap. 3.   Wanneer in de in bijlage I vermelde overeenkomsten wordt verwezen naar luchtvervoerders of luchtvaartmaatschappijen van de lidstaat die partij is bij de overeenkomst, wordt dit begrepen als een verwijzing naar de door die lidstaat aangewezen luchtvervoerders of luchtvaartmaatschappijen. Artikel 2 Aanwijzing door een lidstaat 1.   De bepalingen van de leden 2 en 3 hebben voorrang op de overeenkomstige bepalingen van de in bijlage II, onder a) en b), genoemde artikelen wat betreft de aanwijzing van een luchtvervoerder door de desbetreffende lidstaat, de vergunningen en machtigingen die door Bosnië en Herzegovina aan deze luchtvervoerder zijn toegekend en de weigering, intrekking, opschorting of beperking van de vergunningen en machtigingen van de luchtvervoerder. 2.   Wanneer Bosnië en Herzegovina een aanwijzing van een lidstaat ontvangt, verleent het zo spoedig mogelijk de passende vergunningen en machtigingen, mits: i) de luchtvervoerder, overeenkomstig het Verdrag tot oprichting van de Europese Gemeenschap, op het grondgebied van de aanwijzende lidstaat is gevestigd en beschikt over een geldige exploitatievergunning overeenkomstig de wetgeving van de Europese Gemeenschap; ii) de lidstaat die verantwoordelijk is voor de afgifte van het Air Operator's Certificate (bewijs luchtvaartexploitant) op doeltreffende wijze controleert of de luchtvervoerder de regelgeving naleeft en de bevoegde luchtvaartautoriteit duidelijk in de aanwijzing is vermeld; en iii) de luchtvervoerder rechtstreeks of door een meerderheidsbelang eigendom is en blijft van lidstaten en/of onderdanen van lidstaten, of van andere in bijlage III vermelde landen en/of onderdanen van die landen, en deze landen en/of onderdanen daadwerkelijk zeggenschap uitoefenen over de luchtvervoerder. 3.   Bosnië en Herzegovina mag de vergunningen of machtigingen van een door een lidstaat aangewezen luchtvervoerder weigeren, intrekken, opschorten of beperken indien: i) de luchtvervoerder niet overeenkomstig het Verdrag tot oprichting van de Europese Gemeenschap op het grondgebied van de aanwijzende lidstaat is gevestigd of niet overeenkomstig de wetgeving van de Europese Gemeenschap over een geldige exploitatievergunning beschikt; ii) de lidstaat die verantwoordelijk is voor de afgifte van het Air Operator's Certificate niet op doeltreffende wijze controleert of de luchtvervoerder de regelgeving naleeft, of de relevante luchtvaartautoriteit niet duidelijk in de aanwijzing is vermeld; of iii) de luchtvervoerder niet rechtstreeks of door een meerderheidsbelang eigendom is van lidstaten en/of onderdanen van lidstaten en/of van andere in bijlage III vermelde landen en/of onderdanen van die landen, of deze landen en/of onderdanen niet daadwerkelijk zeggenschap uitoefenen over de luchtvervoerder. Bij de uitoefening van de rechten die het krachtens dit lid zijn verleend, maakt Bosnië en Herzegovina geen onderscheid tussen communautaire luchtvervoerders op grond van nationaliteit. Artikel 3 Rechten met betrekking tot wettelijk toezicht 1.   De bepalingen van lid 2 vormen een aanvulling op de in bijlage II, onder c), vermelde artikelen. 2.   Wanneer een lidstaat een luchtvervoerder heeft aangewezen die onder het wettelijk toezicht van een andere lidstaat staat, zijn de rechten van Bosnië en Herzegovina uit hoofde van de veiligheidsvoorschriften van de overeenkomst tussen de lidstaat die de luchtvervoerder heeft aangewezen en Bosnië en Herzegovina zowel van toepassing op de vaststelling, naleving of handhaving van veiligheidsnormen door die andere lidstaat als op de exploitatievergunning van die luchtvervoerder. Artikel 4 Belasting op vliegtuigbrandstof 1.   De bepalingen van lid 2 vormen een aanvulling op de in bijlage II, onder d), vermelde artikelen. 2.   Niettegenstaande eventuele andersluidende bepalingen, beletten de in bijlage II, onder d), vermelde overeenkomsten op generlei wijze dat de lidstaten belastingen, heffingen, accijnzen, vergoedingen of kosten in rekening brengen voor de brandstof die op hun grondgebied wordt geleverd voor gebruik in een vliegtuig van een aangewezen luchtvervoerder van Bosnië en Herzegovina dat een plaats op het grondgebied van die lidstaat verbindt met een andere plaats op het grondgebied van die lidstaat of op het grondgebied van een andere lidstaat. Artikel 5 Tarieven voor vervoer binnen de Europese Gemeenschap 1.   De bepalingen van lid 2 vormen een aanvulling op de in bijlage II, onder e), vermelde artikelen. 2.   De tarieven die de luchtvervoerder(s) welke door Bosnië en Herzegovina is/zijn aangewezen krachtens een in bijlage I vermelde overeenkomst die een in bijlage II, onder e), vermelde bepaling bevat, in rekening brengt/brengen voor vervoer dat volledig binnen de Europese Gemeenschap plaatsvindt, vallen onder de wetgeving van de Europese Gemeenschap. Artikel 6 Bijlagen bij de overeenkomst De bijlagen bij deze overeenkomst maken een integrerend deel uit van deze overeenkomst. Artikel 7 Herziening of wijziging De partijen kunnen deze overeenkomst op elk ogenblik met wederzijdse instemming wijzigen. Artikel 8 Inwerkingtreding en voorlopige toepassing 1.   Deze overeenkomst treedt in werking wanneer de partijen elkaar schriftelijk hebben medegedeeld dat zij hun interne procedures voor de inwerkingtreding van de overeenkomst hebben voltooid. 2.   Onverminderd het bepaalde in lid 1 stemmen de partijen ermee in deze overeenkomst voorlopig toe te passen vanaf de eerste dag van de maand volgende op de datum waarop de partijen elkaar in kennis hebben gesteld van de voltooiing van de vereiste procedures. 3.   De overeenkomsten en andere regelingen tussen lidstaten en Bosnië en Herzegovina die, op de datum van de ondertekening van deze overeenkomst, nog niet in werking zijn getreden en niet voorlopig worden toegepast, zijn vermeld in bijlage I, onder b). Zodra deze overeenkomsten en regelingen in werking treden of voorlopig worden toegepast, vallen ze onder de onderhavige overeenkomst. Artikel 9 Beëindiging 1.   Wanneer een in bijlage I vermelde overeenkomst wordt beëindigd, komen tegelijkertijd alle bepalingen van de onderhavige overeenkomst die betrekking hebben op de desbetreffende in bijlage I vermelde overeenkomst te vervallen. 2.   Wanneer alle in bijlage I vermelde overeenkomsten worden beëindigd, wordt de onderhavige overeenkomst tegelijkertijd beëindigd. TEN BLIJKE WAARVAN de ondergetekenden, daartoe naar behoren gemachtigd, deze overeenkomst hebben ondertekend. Gedaan te Salzburg, in tweevoud, op vijf mei tweeduizend zes in de Tsjechische, de Deense, de Nederlandse, de Engelse, de Estse, de Finse, de Franse, de Duitse, de Griekse, de Hongaarse, de Italiaanse, de Letse, de Litouwse, de Maltese, de Poolse, de Portugese, de Slowaakse, de Sloveense, de Spaanse, de Zweedse en de Bosnische taal. Por la Comunidad Europea Za Evropské společenství For Det Europæiske Fællesskab Für die Europäische Gemeinschaft Euroopa Ühenduse nimel Για την Ευρωπαϊκή Κοινότητα For the European Community Pour la Communauté européenne Per la Comunità europea Eiropas Kopienas vārdā Europos bendrijos vardu Az Európai Közösség részéről Għall-Komunità Ewropea Voor de Europese Gemeenschap W imieniu Wspólnoty Europejskiej Pela Comunidade Europeia Za Európske spoločenstvo Za Evropsko skupnost Euroopan yhteisön puolesta För Europeiska gemenskapen Za Evropsku zajednicu За Европску заједниџу Za Europsku zajednicu Por Bosnia y Herzegovina Za Bosnu a Hercegovinu For Bosnien-Hercegovina Für Bosnien-Herzegowina Bosnia ja Hertsegoviina nimel Για τη Βοσνία-Ερζεγοβίνη For Bosnia and Herzegovina Pour la Bosnie-Herzégovine Per la Bosnia-Erzegovina Bosnijas un Hercegovinas vārdā Bosnijos ir Hercegovinos vardu Bosznia és Hercegovina részéről Għall-Bosnia u Herzegovina Voor Bosnië-Herzegovina W imieniu Bośni i Hercegowiny Pela Bósnia e Herzegovina Za Bosnu a Hercegovinu Za Bosno in Hercegovino Bosnia ja Hertsegovinan puolesta För Bosnien och Hercegovina Za Bosnu i Hercegovinu За Босну и Херцеговину Za Bosnu i Hercegovinu BIJLAGE I Lijst van de overeenkomsten waarnaar wordt verwezen in artikel 1 van deze overeenkomst a) Overeenkomsten voor luchtdiensten tussen Bosnië en Herzegovina en lidstaten van de Europese Gemeenschap die, op de datum van ondertekening van de onderhavige overeenkomst, zijn gesloten, ondertekend en/of voorlopig worden toegepast — Luchtvervoersovereenkomst tussen de federale regering van Oostenrijk en de regering van Bosnië en Herzegovina, ondertekend te Sarajevo op 21 augustus 1998, hierna de „overeenkomst tussen Bosnië en Herzegovina en Oostenrijk”. Laatstelijk gewijzigd bij de intentieverklaring die op 23 januari 1996 in Wenen is ondertekend. — Luchtvervoersovereenkomst tussen de Republiek Tsjechoslowakije en de Federatieve Volksrepubliek Joegoslavië, ondertekend te Belgrado op 28 februari 1956, hierna de „overeenkomst tussen Bosnië en Herzegovina en Tsjechië”. — Luchtvervoersovereenkomst tussen de regering van de Bondsrepubliek Duitsland en de regering van de Republiek Bosnië en Herzegovina, ondertekend te Bonn op 10 mei 1995, hierna de „overeenkomst tussen Bosnië en Herzegovina en Duitsland”. — Luchtvervoersovereenkomst tussen de regering van de Helleense Republiek en de Raad van ministers van Bosnië en Herzegovina, ondertekend te Athene op 2 december 2004, hierna de „overeenkomst tussen Bosnië en Herzegovina en Griekenland”. — Overeenkomst met betrekking tot luchtdiensten tussen de regering van de Republiek Hongarije en de Raad van ministers van Bosnië en Herzegovina, ondertekend te Boedapest op 27 april 2004, hierna de „overeenkomst tussen Bosnië en Herzegovina en Hongarije”. — Luchtvervoersovereenkomst tussen de regering van Malta en de regering van de Federatieve Volksrepubliek Joegoslavië, ondertekend te Rome op 5 februari 1975, hierna de „overeenkomst tussen Bosnië en Herzegovina en Malta”. — Overeenkomst tussen het Koninkrijk der Nederlanden en de Federatieve Volksrepubliek Joegoslavië inzake geregelde luchtdiensten, ondertekend te Belgrado op 13 maart 1957, hierna de „overeenkomst tussen Bosnië en Herzegovina en Nederland”. — Overeenkomst met betrekking tot luchtdiensten tussen de Volksrepubliek Polen en de Federatieve Volksrepubliek Joegoslavië, ondertekend te Warschau op 14 november 1955, hierna de „overeenkomst tussen Bosnië en Herzegovina en Polen”. — Overeenkomst tussen de Republiek Slovenië en de Republiek Bosnië en Herzegovina met betrekking tot geregelde luchtdiensten, ondertekend te Sarajevo op 19 januari 1996, hierna de „overeenkomst tussen Bosnië en Herzegovina en Slovenië”. b) Geparafeerde of ondertekende overeenkomsten voor luchtdiensten en andere regelingen tussen de regering van Bosnië en Herzegovina en lidstaten van de Europese Gemeenschap die, op de datum van ondertekening van de onderhavige overeenkomst, nog niet van kracht zijn geworden en niet voorlopig worden toegepast — Overeenkomst tussen de regering van het Verenigd Koninkrijk van Groot-Brittannië en Noord-Ierland en de Raad van ministers van Bosnië en Herzegovina met betrekking tot luchtdiensten, geparafeerd te Londen op 14 maart 2003, hierna de „overeenkomst tussen Bosnië en Herzegovina en het Verenigd Koninkrijk”. Te lezen in samenhang met de intentieverklaring die op 14 maart 2003 in Londen en op 21 maart 2003 in Sarajevo is ondertekend. BIJLAGE II Lijst van de artikelen van de in bijlage I vermelde overeenkomsten waarnaar wordt verwezen in de artikelen 2 tot en met 5 van de onderhavige overeenkomst a) Aanwijzing door een lidstaat: — artikel 3, lid 5, van de overeenkomst tussen Bosnië en Herzegovina en Oostenrijk; — artikel 2 van de overeenkomst tussen Bosnië en Herzegovina en Tsjechië; — artikel 3, lid 4, van de overeenkomst tussen Bosnië en Herzegovina en Duitsland; — artikel 3, lid 2 van de overeenkomst tussen Bosnië en Herzegovina en Griekenland; — artikel 4, lid 4, onder a), van de overeenkomst tussen Bosnië en Herzegovina en Hongarije; — artikel 3 van de overeenkomst tussen Bosnië en Herzegovina en Malta; — artikel 2 van de overeenkomst tussen Bosnië en Herzegovina en Polen; — artikel 3, lid 4, van de overeenkomst tussen Bosnië en Herzegovina en Slovenië; — artikel 4 van de overeenkomst tussen Bosnië en Herzegovina en het Verenigd Koninkrijk. b) Weigering, intrekking, opschorting of beperking van vergunningen en machtigingen: — artikel 4, lid 1, onder a), van de overeenkomst tussen Bosnië en Herzegovina en Oostenrijk; — artikel 4 van de overeenkomst tussen Bosnië en Herzegovina en Duitsland; — artikel 4, lid 1, onder a), van de overeenkomst tussen Bosnië en Herzegovina en Griekenland; — artikel 5, lid 1, onder a), i), van de overeenkomst tussen Bosnië en Herzegovina en Hongarije; — artikel 4 van de overeenkomst tussen Bosnië en Herzegovina en Malta; — artikel 3, lid 1, van de overeenkomst tussen Bosnië en Herzegovina en Nederland; — artikel 4, lid 1, onder a), van de overeenkomst tussen Bosnië en Herzegovina en Slovenië; — artikel 5 van de overeenkomst tussen Bosnië en Herzegovina en het Verenigd Koninkrijk. c) Wettelijk toezicht: — artikel 7 van de overeenkomst tussen Bosnië en Herzegovina en Griekenland; — artikel 16 van de overeenkomst tussen Bosnië en Herzegovina en Hongarije; — artikel 14 van de overeenkomst tussen Bosnië en Herzegovina en het Verenigd Koninkrijk. d) Belasting op vliegtuigbrandstof: — artikel 7 van de overeenkomst tussen Bosnië en Herzegovina en Oostenrijk; — artikel 6 van de overeenkomst tussen Bosnië en Herzegovina en Tsjechië; — artikel 6 van de overeenkomst tussen Bosnië en Herzegovina en Duitsland; — artikel 10 van de overeenkomst tussen Bosnië en Herzegovina en Griekenland; — artikel 8 van de overeenkomst tussen Bosnië en Herzegovina en Hongarije; — artikel 5 van de overeenkomst tussen Bosnië en Herzegovina en Malta; — artikel 9 van de overeenkomst tussen Bosnië en Herzegovina en Nederland; — artikel 6 van de overeenkomst tussen Bosnië en Herzegovina en Polen; — artikel 6 van de overeenkomst tussen Bosnië en Herzegovina en Slovenië; — artikel 8 van de overeenkomst tussen Bosnië en Herzegovina en het Verenigd Koninkrijk. e) Tarieven voor vervoer binnen de Europese Gemeenschap: — artikel 11 van de overeenkomst tussen Bosnië en Herzegovina en Oostenrijk; — artikel 7 van de overeenkomst tussen Bosnië en Herzegovina en Tsjechië; — artikel 10 van de overeenkomst tussen Bosnië en Herzegovina en Duitsland; — artikel 13 van de overeenkomst tussen Bosnië en Herzegovina en Griekenland; — artikel 11 van de overeenkomst tussen Bosnië en Herzegovina en Hongarije; — artikel 9 van de overeenkomst tussen Bosnië en Herzegovina en Malta; — artikel 7 van de overeenkomst tussen Bosnië en Herzegovina en Nederland; — artikel 7 van de overeenkomst tussen Bosnië en Herzegovina en Polen; — artikel 13 van de overeenkomst tussen Bosnië en Herzegovina en Slovenië; — artikel 7 van de overeenkomst tussen Bosnië en Herzegovina en het Verenigd Koninkrijk. BIJLAGE III Lijst van andere landen waarnaar wordt verwezen in artikel 2 van deze overeenkomst a) de Republiek IJsland (in het kader van de Overeenkomst betreffende de Europese Economische Ruimte); b) het Vorstendom Liechtenstein (in het kader van de Overeenkomst betreffende de Europese Economische Ruimte); c) het Koninkrijk Noorwegen (in het kader van de Overeenkomst betreffende de Europese Economische Ruimte); d) de Zwitserse Bondsstaat (in het kader van de Overeenkomst inzake luchtvervoer tussen de Europese Gemeenschap en de Zwitserse Bondsstaat).",
  "source": "EUR LEX"
}