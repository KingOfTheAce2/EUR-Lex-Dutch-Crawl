{
  "url": "http://www.w3.org/1999/xhtml\">",
  "content": "L_2020196NL.01000801.xml 19.6.2020 NL Publicatieblad van de Europese Unie L 196/8 BESLUIT (GBVB) 2020/849 VAN DE RAAD van 18 juni 2020 tot wijziging van Besluit 2010/413/GBVB betreffende beperkende maatregelen tegen Iran DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 26 juli 2010 heeft de Raad Besluit 2010/413/GBVB ( 1 ) betreffende beperkende maatregelen tegen Iran vastgesteld. (2) Overeenkomstig artikel 26, lid 3, van Besluit 2010/413/GBVB heeft de Raad de lijst van aangewezen personen en entiteiten in bijlage II bij dat besluit opnieuw bezien. (3) De Raad heeft geconcludeerd dat de beperkende maatregelen tegen alle personen en entiteiten in de lijst in bijlage II bij Besluit 2010/413/GBVB moeten worden gehandhaafd, voor zover hun namen niet zijn vermeld in bijlage VI bij dat besluit, en dat tien in bijlage II opgenomen vermeldingen moeten worden geactualiseerd. (4) Besluit 2010/413/GBVB moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage II bij Besluit 2010/413/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie. Gedaan te Brussel, 18 juni 2020. Voor de Raad De voorzitter A. METELKO-ZGOMBIĆ ( 1 ) Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( PB L 195 van 27.7.2010, blz. 39 ). BIJLAGE Bijlage II bij Besluit 2010/413/GBVB wordt als volgt gewijzigd: 1) Onder de titel “I. Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen”, komen de volgende vermeldingen in de plaats van de overeenkomstige vermeldingen in de lijst in rubriek “A. Natuurlijke personen”: Naam Informatie ter identificatie Motivering Datum plaatsing op de lijst “8. Ebrahim MAHMUDZADEH Voormalig directeur Iran Electronic Industries (zie deel B, nr. 20) Momenteel algemeen directeur van de Armed Forces Social Security Organization. 23.6.2008 12. Mohammad Reza MOVASAGHNIA Voormalig hoofd van Samen Al A'Emmeh Industries Group (SAIG), ook bekend als de Cruise Missile Industry Group. Deze organisatie staat op de lijst van UNSCR 1747 en is opgenomen in bijlage I bij Gemeenschappelijk Standpunt 2007/140/GBVB. 26.7.2010 25. Sayed Shamsuddin BORBORUDI (alias Seyed Shamseddin BORBOROUDI) Geboortedatum: 21.9.1969 Voormalig plaatsvervangend directeur van de door de VN aangewezen Atomic Energy Organisation of Iran, waar hij ondergeschikt was aan de op de VN-lijst geplaatste Feridun Abbasi Davani. Is zeker sedert 2002 betrokken bij het Iraans kernprogramma, onder meer als voormalig hoofd bevoorrading en logistiek bij AMAD, waar hij verantwoordelijk was voor het gebruik van dekmantelbedrijven, zoals Kimia Madan, voor het aankopen van apparatuur en materiaal voor het kernwapenprogramma van Iran. 1.12.2011” 2) Onder de titel “I. Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen”, komen de volgende vermeldingen in de plaats van de overeenkomstige vermeldingen in de lijst in rubriek “B. Entiteiten”: Naam Informatie ter identificatie Motivering Datum plaatsing op de lijst “87. Khala Afarin Pars (alias PISHRO KHALA AFARIN COMPANY) Laatste bekende adres: Unit 5, 2nd Floor, No75, Mehran Afrand St, Sattarkhan St, Teheran Betrokken bij de verwerving van apparatuur en materialen die rechtstreeks in het Iraanse kernprogramma kunnen worden toegepast. 1.12.2011 161. Sharif University of Technology Laatste bekende adres: Azadi Ave/Street, PO Box 11365-11155, Teheran, Iran, Tel: +98 21 66 161 E-mail: info@sharif.ir Sharif University of Technology (SUT) heeft samenwerkingsovereenkomsten met door de VN en/of de EU aangewezen Iraanse overheidsorganisaties die rechtstreeks of zijdelings op militair gebied actief zijn, vooral bij de productie en aanschaf van ballistische raketten. Het betreft onder meer een overeenkomst met de door de EU aangewezen Aerospace Industries Organisation, onder meer voor de productie van satellieten; samenwerking met het Iraanse ministerie van Defensie en de Iraanse revolutionaire wachten (IRGC) bij wedstrijden voor smartboats; een bredere overeenkomst met de IRGC Air Force voor ontwikkeling en uitbreiding van de betrekkingen van de SUT, voor organisatorische en strategische samenwerking; de SUT is partij bij een overeenkomst met zes universiteiten, op grond waarvan de regering van Iran wordt gesteund door middel van defensie-gerelateerd onderzoek. Uit dit alles blijkt de vergaande verwevenheid met, en dus steun aan de Iraanse regering, op militaire en aanverwante gebieden 8.11.2014” 3) Onder de titel “II. Islamitische Revolutionaire Garde”, komen de volgende vermeldingen in de plaats van de overeenkomstige vermeldingen in de lijst in rubriek “A. Natuurlijke personen”: Naam Informatie ter identificatie Motivering Datum plaatsing op de lijst “6. Mohammad Ali JAFARI, IRGC Voormalig bevelhebber van de IRGC 23.6.2008 7. IRGC-brigadegeneraal Mostafa Mohammad NAJJAR Voormalig minister van Binnenlandse Zaken, voormalig minister van het MODAFL, belast met alle militaire programma’s, incl. programma’s voor ballistische raketten. Momenteel hoofdadviseur van de generale staf van de strijdkrachten. 23.6.2008 8. IRGC-brigadegeneraal Mohammad Reza NAQDI Geboorteplaats: Najaf, Irak Geboortedatum: 1953 Plaatsvervangend coördinator van de IRGC. Voormalig plaatsvervangend bevelhebber van de IRGC voor culturele en sociale zaken. Voormalig bevelhebber van de Basij Resistance Force. 26.7.2010 11. IRGC-brigadegeneraal Hossein SALAMI Bevelhebber van de IRGC 26.7.2010 13. IRGC-brigadegeneraal Ahmad VAHIDI Voorzitter van de Supreme National Defense University en voormalig minister van het MODAFL. 23.6.2008”",
  "source": "EUR LEX"
}