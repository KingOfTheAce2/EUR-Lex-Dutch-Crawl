{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31978A0063:NL:HTML\">",
  "content": "EUR-Lex - 31978A0063 - NL Avis juridique important | 31978A0063 78/63/EEG: Advies van de Commissie van 14 december 1977 aan de Regering van het Koninkrijk Denemarken over haar mededeling betreffende de maatregelen ter uitvoering van Richtlijn 76/135/EEG van de Raad van 20 januari 1976 inzake de wederzijdse erkenning van scheepsattesten voor binnenschepen Publicatieblad Nr. L 020 van 25/01/1978 blz. 0031 - 0031 ++++ ADVIES VAN DE COMMISSIE van 14 december 1977 aan de Regering van het Koninkrijk Denemarken over haar mededeling betreffende de maatregelen ter uitvoering van Richtlijn 76/135/EEG van de Raad van 20 januari 1976 inzake de wederzijdse erkenning van scheepsattesten voor binnenschepen ( 78/63/EEG ) 1 . Bij een brief van haar Permanente Vertegenwoordiging van 29 juni 1977 heeft de Regering van het Koninkrijk Denemarken , in het kader van artikel 6 van Richtlijn 76/135/EEG van de Raad van 20 januari 1976 inzake de wederzijdse erkenning van scheepsattesten voor binnenschepen ( 1 ) , de Commissie medegedeeld dat Denemarken niet hoeft over te gaan tot wijziging van de wetgeving of tot invoering van andere bestuursrechtelijke bepalingen dan die welke zijn opgenomen in nr . 86 \" Scheepsattesten voor binnenschepen op de binnenwateren van de EG \" van de \" Skibstilsynets Meddelelser \" nr . 314 van 28 december 1976 , waarin is bepaald dat een attest kan worden gevraagd aan de Directie Scheepvaartinspectie van de Staat . De bevoegdheid tot afgifte van dergelijke attesten is neergelegd in de Deense wet inzake de scheepvaartinspectie . 2 . De Commissie constateert dat : - de publikatie van de Regering van Denemarken verwijst naar Richtlijn 76/135/EEG van de Raad van 20 januari 1976 en sommige bepalingen daarvan vermeldt , met name ten aanzien van het toepassingsgebied en de afgifte van de scheepsattesten , - in die publikatie de voor de afgifte van scheepsattesten bevoegde organisatie wordt aangewezen . 3 . De Commissie moet echter de aandacht van de Deense Regering vestigen op het feit dat bovenbedoelde tekst niet voorziet in de bij artikel 3 , lid 1 , van de richtlijn voorgeschreven erkenning van de door een andere Lid-Staat afgegeven scheepsattesten . Daarom verzoekt de Commissie de Deense Regering publikatie nr . 314 in deze zin aan te vullen . Gedaan te Brussel , 14 december 1977 . Voor de Commissie Richard BURKE Lid van de Commissie ( 1 ) PB nr . L 21 van 29 . 1 . 1976 , blz . 10 .",
  "source": "EUR LEX"
}