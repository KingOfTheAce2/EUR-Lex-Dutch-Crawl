{
  "url": "http://www.w3.org/1999/xhtml\">",
  "content": "L_2005192NL.01000801.xml 22.7.2005 NL Publicatieblad van de Europese Unie L 192/8 BESLUIT VAN DE RAAD van 22 november 2004 betreffende de ondertekening van een kaderovereenkomst tussen de Europese Gemeenschap en Bosnië en Herzegovina inzake de algemene beginselen voor de deelname van Bosnië en Herzegovina aan communautaire programma’s (2005/518/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 13, 71, 80, 95, 127, 137, 149, 150, 151, 152, 153, 157, 166, 175, 280 en 308, in samenhang met artikel 300, lid 2, eerste alinea, tweede zin, Gezien het voorstel van de Commissie, Overwegende hetgeen volgt: (1)(2) De Commissie heeft met Bosnië en Herzegovina namens de Gemeenschap onderhandeld over een kaderovereenkomst inzake de algemene beginselen voor de deelname van Bosnië en Herzegovina aan communautaire programma’s.Onder voorbehoud van eventuele sluiting op een later tijdstip dient de overeenkomst, die op 30 september 2004 is geparafeerd, te worden ondertekend, BESLUIT: Enig artikel Onder voorbehoud van eventuele sluiting op een later tijdstip wordt de voorzitter van de Raad gemachtigd de persoon aan te wijzen die bevoegd is namens de Europese Gemeenschap over te gaan tot ondertekening van de kaderovereenkomst tussen de Europese Gemeenschap en Bosnië en Herzegovina inzake de algemene beginselen voor de deelname van Bosnië en Herzegovina aan communautaire programma’s. Gedaan te Brussel, 22 november 2004. Voor de Raad De voorzitter B. R. BOT KADEROVEREENKOMST tussen de Europese Gemeenschap en Bosnië en Herzegovina inzake de algemene beginselen voor de deelname van Bosnië en Herzegovina aan communautaire programma’s DE EUROPESE GEMEENSCHAP, hierna „de Gemeenschap” genoemd, enerzijds, en BOSNIË EN HERZEGOVINA, anderzijds, beide hierna „de overeenkomstsluitende partijen” genoemd, OVERWEGENDE HETGEEN VOLGT: (1) De Europese Raad bevestigde in december 2002 in Kopenhagen het Europese perspectief van de landen van de westelijke Balkan als potentiële kandidaten, en benadrukte vastbesloten te zijn om de inspanningen van die landen voor een nauwere aansluiting bij de Europese Unie te steunen. (2) De Europese Raad erkende in juni 2003 in Thessaloniki dat het stabilisatie- en associatieproces het kader blijft voor de Europese koers van de landen van de westelijke Balkan tot hun toetreding, en hechtte zijn goedkeuring aan „De agenda van Thessaloniki voor de westelijke Balkan – Op weg naar Europese integratie”, die gericht is op verdere versterking van de bijzondere betrekkingen tussen de EU en de westelijke Balkan op basis van de ervaringen die met de uitbreiding zijn opgedaan. (3) In het kader van de Agenda van Thessaloniki werden de landen van de westelijke Balkan uitgenodigd deel te nemen aan communautaire programma’s en agentschappen, overeenkomstig de beginselen die gelden voor de deelname van de kandidaat-lidstaten, teneinde de betrokken landen en hun bevolking te laten kennismaken met het beleid en de werkmethoden van de EU en hen daarmee steviger te verankeren in de EU en hen aan te moedigen bij hun inspanningen gericht op Europese integratie. (4) Bosnië en Herzegovina heeft de wens geuit aan een aantal communautaire programma’s deel te nemen. (5) De specifieke voorwaarden voor de deelname van Bosnië en Herzegovina aan elk afzonderlijk programma, waaronder de financiële bijdrage, dienen te worden vastgesteld bij een overeenkomst tussen de Commissie van de Europese Gemeenschappen, die optreedt namens de Gemeenschap, en Bosnië en Herzegovina, ZIJN ALS VOLGT OVEREENGEKOMEN: Artikel 1 Bosnië en Herzegovina mag deelnemen aan de volgende communautaire programma’s: 1. De in de bijlage genoemde lopende communautaire programma’s, die voor de deelname van Bosnië en Herzegovina worden opengesteld zodra deze overeenkomst (hierna „de overeenkomst” genoemd) in werking treedt; 2. Communautaire programma’s die na de inwerkingtreding van de overeenkomst worden ingesteld of verlengd en die een openstellingsclausule bevatten die in de deelname van Bosnië en Herzegovina voorziet. Artikel 2 Bosnië en Herzegovina verstrekt een financiële bijdrage aan de algemene begroting van de Europese Unie in overeenstemming met de specifieke programma’s waaraan het deelneemt. Artikel 3 Vertegenwoordigers van Bosnië en Herzegovina mogen als waarnemers de vergaderingen bijwonen van de comités van beheer die belast zijn met het toezicht op de programma’s waaraan Bosnië en Herzegovina een financiële bijdrage levert, deze betrekking hebben op onderwerpen die Bosnië en Herzegovina aangaan. Artikel 4 Ten aanzien van projecten en initiatieven die door deelnemers uit Bosnië en Herzegovina worden ingediend, gelden in het kader van de betrokken programma’s mogelijk dezelfde voorwaarden, regels en procedures als voor de lidstaten. Artikel 5 De specifieke voorwaarden voor de deelname van Bosnië en Herzegovina aan elk afzonderlijk programma, in het bijzonder de verschuldigde financiële bijdrage, worden vastgesteld bij een overeenkomst in de vorm van een memorandum van overeenstemming tussen de Commissie, die optreedt namens de Gemeenschap, en Bosnië en Herzegovina. Indien Bosnië en Herzegovina verzoekt om externe bijstand van de Gemeenschap uit hoofde van Verordening (EG) nr. 2666/2000 van de Raad van 5 december 2000 betreffende de steun aan Albanië, Bosnië-Herzegovina, Kroatië, de Federale Republiek Joegoslavië en de Voormalige Joegoslavische Republiek Macedonië, gewijzigd bij Verordening (EG) nr. 2415/2001 van de Raad van 10 december 2001, of uit hoofde van een eventuele toekomstige soortgelijke verordening waarin in externe bijstand van de Gemeenschap voor Bosnië en Herzegovina wordt voorzien, worden de voorwaarden voor het gebruik door Bosnië en Herzegovina van de bijstand van de Gemeenschap vastgesteld in een financieringsovereenkomst. Artikel 6 Overeenkomstig het financieel reglement van de Gemeenschap wordt in het memorandum van overeenstemming bepaald dat door of op gezag van de Europese Commissie, OLAF en de Rekenkamer van de Europese Gemeenschappen financiële controles of audits worden verricht. Er worden gedetailleerde bepalingen vastgesteld inzake financiële controle en audits, administratieve maatregelen, sancties en invordering, waarbij aan de Europese Commissie, OLAF en de Rekenkamer bevoegdheden worden toegekend die gelijkwaardig zijn met hun bevoegdheden ten aanzien van begunstigden of contractanten die in de Gemeenschap zijn gevestigd. Artikel 7 De overeenkomst is voor onbepaalde tijd van toepassing. Iedere overeenkomstsluitende partij kan deze overeenkomst door schriftelijke kennisgeving aan de andere overeenkomstsluitende partij opzeggen. De overeenkomst verstrijkt zes maanden na de datum van die kennisgeving. Artikel 8 Uiterlijk drie jaar na de inwerkingtreding van de overeenkomst, en vervolgens iedere drie jaar, kunnen beide overeenkomstsluitende partijen de tenuitvoerlegging van de overeenkomst evalueren aan de hand van de werkelijke deelname van Bosnië en Herzegovina aan een of meer communautaire programma’s. Artikel 9 Deze overeenkomst is van toepassing op enerzijds de grondgebieden waar het Verdrag tot oprichting van de Europese Gemeenschap van toepassing is, op de in dat verdrag neergelegde voorwaarden, en anderzijds het grondgebied van Bosnië en Herzegovina. Artikel 10 Deze overeenkomst treedt in werking op de dag van ontvangst langs diplomatieke weg van de laatste schriftelijke kennisgeving waarbij de overeenkomstsluitende partijen elkaar in kennis stellen van de voltooiing van de voor de inwerkingtreding benodigde interne procedures. Artikel 11 1.   Deze overeenkomst is opgesteld in tweevoud in de Deense, de Duitse, de Engelse, de Estse, de Finse, de Franse, de Griekse, de Hongaarse, de Italiaanse, de Letse, de Litouwse, de Nederlandse, de Poolse, de Portugese, de Sloveense, de Slowaakse, de Spaanse, de Tsjechische, de Zweedse taal en de officiële talen van Bosnië en Herzegovina. 2.   Zodra de instellingen van de Europese Unie verplicht zijn alle officiële besluiten in de Maltese taal in het Publicatieblad van de Europese Unie bekend te maken, wordt de overeenkomst eveneens opgesteld in tweevoud in de Maltese taal. 3.   Alle taalversies zijn gelijkelijk authentiek. Hecho en Bruselas, el veintidós de noviembre del dos mil cuatro. V Bruselu dne dvacátého druhého listopadu dva tisíce čtyři. Udfærdiget i Bruxelles den toogtyvende november to tusind og fire. Geschehen zu Brüssel am zweiundzwanzigsten November zweitausendundvier. Kahe tuhande neljanda aasta novembrikuu kahekümne teisel päeval Brüsselis. Έγινε στις Βρυξέλλες, στις είκοσι δύο Νοεμβρίου δύο χιλιάδες τέσσερα. Done at Brussels on the twenty-second day of November in the year two thousand and four. Fait à Bruxelles, le vingt-deux novembre deux mille quatre. Fatto a Bruxelles, addi' ventidue novembre duemilaquattro. Briselē, divi tūkstoši ceturtā gada divdesmit otrajā novembrī. Priimta du tūkstančiai ketvirtų metų lapkričio dvidešimt antrą dieną Briuselyje. Kelt Brüsszelben, a kétezer-negyedik év november havának huszonkettedik napján. Magħmul fi Brussel fit-tieni u għoxrin jum ta' Novembru tas-sena elfejn u erbgħa. Gedaan te Brussel, de tweeëntwintigste november tweeduizendvier. Sporządzono w Brukseli dnia dwudziestego drugiego listopada roku dwutysięcznego czwartego. Feito em Bruxelas, em vinte e dois de Novembro de dois mil e quatro. V Bruseli dvadsiatehodruhého novembra dvetisícštyri. V Bruslju, dvaindvajsetega novembra leta dva tisoč štiri. Tehty Brysselissä kahdentenakymmenentenätoisena päivänä marraskuuta vuonna kaksituhattaneljä. Som skedde i Bryssel den tjugoandra november tjugohundrafyra. Sastavljeno u Briselu, dana 22.11.2004. Sačinjeno u Briselu, dana 22.11.2004. Састављено у Бриселу, дана 22.11.2004. Por la Comunidad Europea Za Evropské společenstvi For Det Europæiske Fællesskab Für die Europäische Gemeinschaft Euroopa Ühenduse nimel Τια τηυ Ευρωπαϊκή Κοιυότητα For the European Community Pour la Communauté européenne Per la Comunità europea Eiropas Kopienas vārdā Europos bendrijos vardu az Európai Közösség részéről Għall-Komunità Ewropea Voor de Europese Gemeenschap W imieniu Wspólnoty Europejskiej Pela Comunidade Europeia Za Európske spoločenstvo za Evropsko skupnost Euroopan yhteisön puolesta På Europeiska gemenskapens vägnar Za Europsku zajednicu Za Europsku zajednicu За Европску заједницу Za Vijeće ministara Bosne i Hercegovine Za Vijeće ministara Bosne i Hercegovine За Савјет министара Босне и Херцеговине BIJLAGE LIJST VAN LOPENDE COMMUNAUTAIRE PROGRAMMA’S BEDOELD IN ARTIKEL 1 — Bestrijding van discriminatie (2001-2006) ( 1 ) — Bestrijding van sociale uitsluiting (2001-2006) ( 2 ) — Communautaire acties ter ondersteuning van het consumentenbeleid (2004-2007) ( 3 ) — Communautair actieprogramma ter bevordering van op Europees niveau actieve organisaties en ter ondersteuning van gerichte activiteiten op het gebied van onderwijs en opleiding (2004-2006) ( 4 ) — Communautair actieprogramma ter bevordering van actief Europees burgerschap (2004-2006) ( 5 ) — Communautair actieprogramma op het gebied van de volksgezondheid (2003-2008) ( 6 ) — Cultuur 2000 (2000-2006) ( 7 ) — Douane 2007 (2003-2007) ( 8 ) — Daphne II (2004-2008) ( 9 ) — eContent Plus (2004-2008) ( 10 ) — eLearning (2004-2006) ( 11 ) — Erasmus Mundus (2004-2008) ( 12 ) — Fiscalis (2003-2007) ( 13 ) — Gelijkheid van mannen en vrouwen (2001-2006) ( 14 ) — Hercules (2004-2006) ( 15 ) — Intelligente Energie – Europa (2003-2006) ( 16 ) — Life (2000-2006) ( 17 ) — Leonardo da Vinci II (2000-2006) ( 18 ) — Marco Polo (2003-2010) ( 19 ) — Media Plus ( 20 ) /Media Opleiding ( 21 ) (2001-2006) — Veiliger Internet plus (2005-2008) ( 22 ) — Zesde Kaderprogramma voor onderzoek, technologische ontwikkeling en demonstratie (2002-2006) ( 23 ) — Socrates II (2000-2006) ( 24 ) — Jeugd (2000-2006) ( 25 ) ( 1 ) Zie Besluit 2000/750/EG van de Raad van 27 november 2000 tot vaststelling van een communautair actieprogramma ter bestrijding van discriminatie (2001-2006) ( PB L 303 van 2.12.2000, blz. 23 ). ( 2 ) Zie Besluit nr. 50/2002/EG van het Europees Parlement en de Raad van 7 december 2001 tot vaststelling van een communautair actieprogramma ter aanmoediging van samenwerking tussen lidstaten bij de bestrijding van sociale uitsluiting ( PB L 10 van 12.1.2002, blz. 1 ). ( 3 ) Zie Besluit nr. 20/2004/EG van het Europees Parlement en de Raad van 8 december 2003 tot vaststelling van een algemeen kader voor de financiering van communautaire acties ter ondersteuning van het consumentenbeleid in de periode 2004-2007 ( PB L 5 van 9.1.2004, blz. 1 ). ( 4 ) Zie Besluit nr. 791/2004/EG van het Europees Parlement en de Raad van 21 april 2004 tot vaststelling van een communautair actieprogramma ter bevordering van op Europees niveau actieve organisaties en ter ondersteuning van gerichte activiteiten op het gebied van onderwijs en opleiding ( PB L 138 van 30.4.2004, blz. 31 ). ( 5 ) Zie Besluit 2004/100/EG van de Raad van 26 januari 2004 tot instelling van een communautair actieprogramma ter bevordering van actief Europees burgerschap („civic participation”) ( PB L 30 van 4.2.2004, blz. 6 ). ( 6 ) Zie Besluit nr. 1786/2002/EG van het Europees Parlement en de Raad van 23 september 2002 tot vaststelling van een communautair actieprogramma op het gebied van de volksgezondheid (2003-2008) ( PB L 271 van 9.10.2002, blz. 1 ). ( 7 ) Zie Besluit nr. 508/2000/EG van het Europees Parlement en de Raad van 14 februari 2000 tot instelling van het programma „Cultuur 2000” ( PB L 63 van 10.3.2000, blz. 1 ) en Besluit nr. 626/2004/EG van het Europees Parlement en de Raad van 31 maart 2004 tot wijziging van Besluit nr. 508/2000/EG tot oprichting van het programma „Cultuur 2000” ( PB L 99 van 3.4.2004, blz. 3 ). ( 8 ) Zie Beschikking nr. 253/2003/EG van het Europees Parlement en de Raad van 11 februari 2003 houdende goedkeuring van een actieprogramma voor de douane in de Gemeenschap („Douane 2007”) ( PB L 36 van 12.2.2003, blz. 1 ). ( 9 ) Zie Besluit nr. 803/2004/EG van het Europees Parlement en de Raad van 21 april 2004 tot vaststelling van een communautair actieprogramma (2004-2008) ter voorkoming en bestrijding van geweld tegen kinderen, jongeren en vrouwen en ter bescherming van slachtoffers en risicogroepen (Daphne II-programma) ( PB L 143 van 30.4.2004, blz. 1 ). ( 10 ) In behandeling – zie COM(2004) 96 def. - 2004/0025 (COD). ( 11 ) Zie Beschikking nr. 2318/2003/EG van het Europees Parlement en de Raad van 5 december 2003 tot goedkeuring van een meerjarenprogramma (2004-2006) voor de doeltreffende integratie van informatie- en communicatietechnologie (ICT) in de onderwijs- en beroepsopleidingsstelsels in Europa (eLearning-programma) ( PB L 345 van 31.12.2003, blz. 9 ). ( 12 ) Zie Besluit nr. 2317/2003/EG van het Europees Parlement en de Raad van 5 december 2003 tot invoering van een programma voor de verhoging van de kwaliteit van het hoger onderwijs en de bevordering van het intercultureel begrip door middel van samenwerking met derde landen (Erasmus Mundus) (2004-2008) ( PB L 345 van 31.12.2003, blz. 1 ). ( 13 ) Zie Beschikking nr. 2235/2002/EG van het Europees Parlement en de Raad van 3 december 2002 tot vaststelling van een communautair programma ter verbetering van het functioneren van de belastingstelsels in de interne markt (Fiscalis 2003-2007-programma) ( PB L 341 van 17.12.2002, blz. 1 ). ( 14 ) Zie Beschikking nr. 2001/51/EG van de Raad van 20 december 2000 betreffende het programma in verband met de communautaire strategie inzake de gelijkheid van mannen en vrouwen (2001-2005) ( PB L 17 van 19.1.2001, blz. 22 . ( 15 ) Zie Besluit nr. 804/2004/EG van het Europees Parlement en de Raad van 21 april 2004 tot vaststelling van een communautair actieprogramma ter bevordering van acties op het gebied van de bescherming van de financiële belangen van de Gemeenschap (Hercules-programma) ( PB L 143 van 30.4.2004, blz. 9 ). ( 16 ) Zie Beschikking nr. 1230/2003/EG van het Europees Parlement en de Raad van 26 juni 2003 tot vaststelling van een meerjarenprogramma voor acties op energiegebied: „Intelligente energie - Europa” (2003-2006) ( PB L 176 van 15.7.2003, blz. 29 ). ( 17 ) Zie Verordening (EG) nr. 1655/2000 van het Europees Parlement en de Raad van 17 juli 2000 betreffende het financieringsinstrument voor het milieu (LIFE) ( PB L 192 van 28.7.2000, blz. 1 ), gewijzigd bij Verordening (EG) nr. 1682/2004 ( PB L 308 van 5.10.2004, blz. 1 ). ( 18 ) Zie Besluit nr. 1999/382/EG van de Raad van 26 april 1999 tot vaststelling van de tweede fase van het communautaire actieprogramma inzake beroepsopleiding „Leonardo da Vinci” ( PB L 146 van 11.6.1999, blz. 33 ). ( 19 ) Zie Verordening (EG) nr. 1382/2003 van het Europees Parlement en de Raad van 22 juli 2003 betreffende de toekenning van communautaire financiële bijstand om de milieuprestaties van het vrachtvervoersysteem te verbeteren („Marco Polo-programma”) ( PB L 196 van 2.8.2003, blz. 1 ). ( 20 ) Zie Rectificatie op Besluit 2000/821/EG van de Raad van 20 december 2000 betreffende de uitvoering van een programma ter aanmoediging van de ontwikkeling, de distributie en de promotie van Europese audiovisuele werken (Media Plus Ontwikkeling, distributie en promotie) (2001-2005) ( PB L 336 van 30.12.2000, blz. 82 ) ( PB L 13 van 17.1.2001, blz. 34 ), gewijzigd bij Besluit nr. 846/2004/EG van het Europees Parlement en de Raad ( PB L 157 van 30.4.2004, blz. 4 ). ( 21 ) Zie Besluit nr. 163/2001/EG van het Europees Parlement en de Raad van 19 januari 2001 betreffende de uitvoering van een opleidingsprogramma voor vakmensen van de Europese audiovisuele programma-industrie (Media-opleiding) (2001-2005) ( PB L 26 van 27.1.2001, blz. 1 ), gewijzigd bij Besluit nr. 845/2004 ( PB L 157 van 30.4.2004, blz. 1 ). ( 22 ) In behandeling - zie COM(2004) 91 def. - 2004/0023 (COD). ( 23 ) Zie Besluit nr. 1513/2002/EG van het Europees Parlement en de Raad van 27 juni 2002 betreffende het zesde kaderprogramma van de Europese Gemeenschap voor activiteiten op het gebied van onderzoek, technologische ontwikkeling en demonstratie, ter bevordering van de totstandbrenging van de Europese onderzoeksruimte en van innovatie (2002-2006) ( PB L 232 van 29.8.2002, blz. 1 ). ( 24 ) Zie Besluit nr. 253/2000/EG van het Europees Parlement en de Raad van 24 januari 2000 tot vaststelling van de tweede fase van het communautaire actieprogramma op onderwijsgebied „Socrates” ( PB L 28 van 3.2.2000, blz. 1 ). ( 25 ) Zie Besluit nr. 1031/2000/EG van het Europees Parlement en de Raad van 13 april 2000 tot vaststelling van het communautaire actieprogramma „Jeugd” ( PB L 117 van 18.5.2000, blz. 1 ).",
  "source": "EUR LEX"
}