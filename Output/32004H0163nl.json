{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004H0163:NL:HTML\">",
  "content": "EUR-Lex - 32004H0163 - NL Avis juridique important | 32004H0163 Aanbeveling van de Commissie van 17 februari 2004 inzake het gecoördineerde controleprogramma op het gebied van diervoeding voor het jaar 2004 krachtens Richtlĳn 95/53/EG van de Raad (Voor de EER relevante tekst) Publicatieblad Nr. L 052 van 21/02/2004 blz. 0070 - 0076 Aanbeveling van de Commissie van 17 februari 2004 inzake het gecoördineerde controleprogramma op het gebied van diervoeding voor het jaar 2004 krachtens Richtlijn 95/53/EG van de Raad (Voor de EER relevante tekst) (2004/163/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 95/53/EG van de Raad van 25 oktober 1995 tot vaststelling van de beginselen inzake de organisatie van de officiële controles op het gebied van diervoeding(1), en met name op artikel 22, lid 3, Overwegende hetgeen volgt: (1) Ingevolge Richtlijn 95/53/EG moet de Commissie een algemeen synthetisch verslag over de resultaten van de in de Gemeenschap uitgevoerde controles indienen. Dit algemeen synthetisch verslag bevat gegevens over officiële controles, die gebaseerd zijn op de door de lidstaten verstrekte informatie over de uitvoering van de inspectieprogramma's in 2002. (2) In 2003 hebben de lidstaten een aantal onderwerpen vastgesteld waarvoor in 2004 een gecoördineerd inspectieprogramma zou moeten worden uitgevoerd. (3) Richtlijn 2002/32/EG van het Europees Parlement en de Raad van 7 mei 2002 inzake ongewenste stoffen in diervoeding(2) stelt weliswaar maximale gehaltes aan aflatoxine B1 in diervoeders vast, maar er zijn geen communautaire voorschriften voor andere mycotoxinen, zoals ochratoxine A, zearalenon, deoxynivalenol en fumonisinen. Met het oog op de opstelling van wetgeving zou het verzamelen van informatie over de aanwezigheid van die mycotoxinen door steekproefsgewijze bemonstering nuttige gegevens voor een beoordeling van de situatie kunnen opleveren. Vooral bepaalde voedermiddelen zoals granen en oliehoudende zaden staan bloot aan verontreiniging met mycotoxinen door de omstandigheden bij de oogst, de opslag en het vervoer. Omdat de mycotoxineconcentratie van jaar tot jaar uiteenloopt, is het zinvol voor alle genoemde mycotoxinen gegevens voor opeenvolgende jaren te verzamelen. (4) Vroegere controles op de aanwezigheid van antibiotica en coccidiostatica in bepaalde diervoeders waarin die stoffen niet zijn toegestaan, duiden erop dat dergelijke inbreuken nog steeds voorkomen. De frequentie van dergelijke vondsten en de gevoeligheid van de materie rechtvaardigen de voortzetting van de controles. (5) Er moet op worden toegezien dat de verbodsbepalingen ten aanzien van het gebruik van voedermiddelen van dierlijke oorsprong in diervoeders, zoals neergelegd in de desbetreffende Gemeenschapswetgeving, daadwerkelijk worden toegepast. (6) De verontreiniging van diervoeding en de voedselketen met medroxyprogesteronacetaat (MPA) heeft aangetoond hoe belangrijk de selectie van leveringen voor de veiligheid van diervoeders is. Sommige ingrediënten van diervoeders zijn bijproducten van de levensmiddelenindustrie, van andere industrieën of van de winning van mineralen. De bron van de voedermiddelen van industriële oorsprong en de erop toegepaste verwerkingsmethoden kunnen bijzonder significant zijn voor de veiligheid van de producten. Daarom moeten de bevoegde autoriteiten dit aspect bij hun controles in aanmerking nemen. (7) De in deze aanbeveling vervatte maatregelen zijn in overeenstemming met het advies van het Permanent Comité voor de voedselketen en de diergezondheid, BEVEELT AAN: 1. De lidstaten wordt aanbevolen in 2004 een gecoördineerd programma uit te voeren dat gericht is op de controle op: a) de concentratie van mycotoxinen (aflatoxine B1, ochratoxine A, zearalenon, deoxynivalenol en fumonisinen) in diervoeders, waarbij zij de analysemethoden aangeven. De bemonstering moet zowel steekproefsgewijs als gericht geschieden. Bij gerichte bemonstering moet het bij de monsters gaan om voedermiddelen waarvan vermoed wordt dat ze hogere mycotoxineconcentraties bevatten, zoals granen, oliehoudende zaden en vruchten, producten en bijproducten daarvan, alsmede voedermiddelen die lange tijd opgeslagen zijn geweest of over grote afstand over zee zijn aangevoerd. Voor de verslaglegging over de resultaten van de controles moet gebruik worden gemaakt van het model in bijlage I; b) bepaalde geneeskrachtige stoffen, of deze nu wel of niet voor bepaalde diersoorten en -categorieën als toevoegingsmiddel in het voeder zijn toegelaten, in niet-gemedicineerde voormengsels en mengvoeders waarin deze geneeskrachtige stoffen niet zijn toegestaan. Bij de controles moet gericht naar deze geneeskrachtige stoffen in voormengsels en mengvoeders worden gezocht als de bevoegde autoriteit denkt dat het vrij waarschijnlijk is dat er onregelmatigheden worden aangetroffen. Voor de verslaglegging over de resultaten moet gebruik worden gemaakt van het model in bijlage II; c) de tenuitvoerlegging van verbodsbepalingen ten aanzien van de productie en het gebruik van voedermiddelen van dierlijke oorsprong, zoals uiteengezet in bijlage III; d) de door de mengvoederfabrikanten toegepaste procedures om hun leveringen van voedermiddelen van industriële oorsprong te selecteren en te beoordelen en de kwaliteit en veiligheid van deze ingrediënten te waarborgen, zoals uiteengezet in bijlage IV. 2. De lidstaten wordt aanbevolen de resultaten van het onder punt 1 bedoelde gecoördineerde controleprogramma op te nemen in een afzonderlijk hoofdstuk van het jaarverslag over de controleactiviteiten, dat uiterlijk op 1 april 2005 in overeenstemming met artikel 22, lid 2, van Richtlijn 95/53/EG en overeenkomstig de laatste versie van het geharmoniseerde modelverslag moet worden ingediend. Gedaan te Brussel, 17 februari 2004. Voor de Commissie David Byrne Lid van de Commissie (1) PB L 265 van 8.11.1995, blz. 17. Richtlijn laatstelijk gewijzigd bij Richtlijn 2001/46/EG van het Europees Parlement en de Raad (PB L 234 van 1.9.2001, blz. 55). (2) PB L 140 van 30.5.2002, blz. 10. Richtlijn laatstelijk gewijzigd bij Richtlijn 2003/100/EG van de Commissie (PB L 285 van 1.11.2003, blz. 33). BIJLAGE I >PIC FILE= \"L_2004052NL.007102.TIF\"> De bevoegde autoriteit moet ook aangeven: - de maatregelen die worden genomen wanneer de maximale gehaltes aan aflatoxine B1 worden overschreden; - de gebruikte analysemethoden; - de aantoonbaarheidsgrenzen. BIJLAGE II Aanwezigheid van bepaalde geneeskrachtige stoffen die niet als toevoegingsmiddel in diervoeders zijn toegelaten Sommige antibiotica, coccidiostatica en andere geneeskrachtige stoffen kunnen legitiem als toevoegingsmiddel in voormengsels en mengvoeders voor bepaalde diersoorten en -categorieën aanwezig zijn wanneer dit is toegestaan krachtens Richtlijn 70/524/EEG van de Raad van 23 november 1970 betreffende toevoegingsmiddelen in de veevoeding(1). De aanwezigheid van niet-toegelaten geneeskrachtige stoffen in diervoeders vormt een inbreuk. De te controleren geneeskrachtige stoffen worden gekozen uit de volgende lijsten: 1. Geneeskrachtige stoffen die alleen voor bepaalde diersoorten of -categorieën als toevoegingsmiddel in het voeder zijn toegelaten: Avilamycine Decoquinaat Diclazuril Flavofosfolipol Halofuginone-hydrobromide Lasalocide A natrium Maduramicine-ammonium alfa Monensin-natrium Narasin Narasin - nicarbazine Robenidinehydrochloride Salinomycine-natrium Semduramicin-natrium. 2. Geneeskrachtige stoffen die niet meer als toevoegingsmiddel in diervoeders zijn toegelaten: Amprolium Amprolium/ethopabaat Arprinocide Avoparcine Carbadox Dimetridazol Dinitolmide Ipronidazol Meticlorpindol Meticlorpindol/methylbenzoquaat Nicarbazine Nifursol Olaquindox Ronidazol Spiramycine Tetracyclinen Tylosinefosfaat Virginiamycine Zinkbacitracine Andere antimicrobiële stoffen. 3. Geneeskrachtige stoffen die nooit als toevoegingsmiddel in diervoeders waren toegelaten: Overige stoffen. >PIC FILE= \"L_2004052NL.007202.TIF\"> De bevoegde autoriteit moet ook aangeven: - het totale aantal geteste monsters, - de namen van de onderzochte stoffen, - de gebruikte analysemethoden, - de aantoonbaarheidsgrenzen. (1) PB L 270 van 14.12.1970, blz. 1. BIJLAGE III Verbodsbepalingen ten aanzien van de productie en het gebruik van voedermiddelen van dierlijke oorsprong Onverminderd de artikelen 3 tot en met 13 en 15 van Richtlijn 95/53/EG voeren de lidstaten in 2004 een gecoördineerd controleprogramma uit om na te gaan of de verbodsbepalingen ten aanzien van de productie en het gebruik van voedermiddelen van dierlijke oorsprong in acht zijn genomen. Met name om ervoor te zorgen dat het verbod op het vervoederen van verwerkte dierlijke eiwitten aan bepaalde dieren, zoals neergelegd in bijlage IV bij Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën(1), daadwerkelijk wordt toegepast, voeren de lidstaten een specifiek controleprogramma op basis van gerichte controles uit. Overeenkomstig artikel 4 van Richtlijn 95/53/EG gaat dat controleprogramma uit van een risicogebaseerde strategie die alle stadia van de productie omvat, alsmede alle soorten inrichtingen waar diervoeders worden vervaardigd, gehanteerd en toegediend. De lidstaten besteden bijzondere aandacht aan de vaststelling van criteria die aan een risico gerelateerd kunnen worden. Het gewicht dat aan elk criterium wordt toegekend, moet in verhouding staan tot het risico. De frequentie van de controles en het aantal in de inrichting onderzochte monsters moeten correleren met de som van de aan die inrichting toegekende gewichten. Ter indicatie dienen de onderstaande inrichtingen en criteria bij de opstelling van een controleprogramma in aanmerking te worden genomen. >RUIMTE VOOR DE TABEL> Als alternatief voor deze ter indicatie genoemde inrichtingen en criteria mogen de lidstaten vóór 31 maart 2004 (vóór 31 mei 2004 voor de lidstaten die op 1 mei 2004 toetreden) hun eigen risicobeoordeling aan de Commissie sturen. De bemonstering moet worden gericht op partijen of gebeurtenissen waarbij kruisverontreiniging met verboden verwerkte eiwitten het waarschijnlijkst is (eerste partij na het vervoer van diervoeders die voor deze volgende partij verboden dierlijke eiwitten bevatten, technische problemen of veranderingen in de productielijnen, veranderingen in de opslagbunkers of silo's voor bulkmateriaal). Per jaar moeten er in een lidstaat minimaal tien controles per 100000 ton geproduceerd mengvoeder plaatsvinden en moeten er minimaal 20 officiële monsters per 100000 ton geproduceerd mengvoeder worden genomen. In afwachting van de goedkeuring van alternatieve methoden moet voor de analyse van de monsters de microscopische identificatie en schatting zoals beschreven in Richtlijn 98/88/EG van de Commissie van 13 november 1998 tot vaststelling van richtsnoeren voor de microscopische identificatie en de schatting van het gehalte aan bestanddelen van dierlijke oorsprong in het kader van de officiële controle van dierenvoeders(2) worden gebruikt. Iedere aanwezigheid van verboden bestanddelen van dierlijke oorsprong in diervoeders dient als overtreding van het voederverbod te worden beschouwd. De resultaten van de controleprogramma's moeten aan de Commissie worden meegedeeld aan de hand van onderstaande tabellen. >PIC FILE= \"L_2004052NL.007501.TIF\"> >PIC FILE= \"L_2004052NL.007601.TIF\"> Daarnaast moeten de lidstaten voor diervoeders bestemde vetten en plantaardige oliën analyseren op de aanwezigheid van sporen van beenderen en de resultaten van deze analyses opnemen in het in punt 2 van de aanbeveling genoemde verslag. (1) PB L 147 van 31.5.2001, blz. 1. (2) PB L 318 van 27.11.1998, blz. 45. BIJLAGE IV Procedures voor de selectie en beoordeling van leveringen van voedermiddelen van industriële oorsprong De bevoegde autoriteiten moeten vaststellen welke procedures de mengvoederfabrikanten toepassen om hun leveringen van voedermiddelen van industriële oorsprong te selecteren en te beoordelen, en deze kort beschrijven. Sommige procedures kunnen verband houden met de vaststelling vooraf van kenmerken van de te leveren producten of de leveranciers, of van eisen die aan de producten of de leveranciers worden gesteld; andere met eigen controles van de mengvoederfabrikanten bij de ontvangst van de leveringen ter verificatie van de overeenstemming met bepaalde parameters. Voor iedere voor de selectie en de beoordeling van leveringen vastgestelde procedure moeten de bevoegde autoriteiten de voor- en nadelen van de toepassing ervan met het oog op de voedselveiligheid aangeven. Ten slotte moeten zij beoordelen of de procedures, gezien de potentiële risico's, aanvaardbaar, ontoereikend of onaanvaardbaar zijn om de veiligheid van de diervoeders te waarborgen, en de redenen geven die tot die conclusie leiden. >PIC FILE= \"L_2004052NL.007603.TIF\">",
  "source": "EUR LEX"
}