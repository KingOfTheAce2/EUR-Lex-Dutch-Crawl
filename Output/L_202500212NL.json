{
  "url": "http://www.w3.org/1999/xhtml\">",
  "content": "L_202500212NL.000101.fmx.xml Publicatieblad van de Europese Unie NL L-serie 2025/212 31.1.2025 GEDELEGEERDE VERORDENING (EU) 2025/212 VAN DE COMMISSIE van 13 september 2024 tot rectificatie van Gedelegeerde Verordening (EU) 2017/2055 van de Commissie tot aanvulling van Richtlijn (EU) 2015/2366 van het Europees Parlement en de Raad wat betreft technische reguleringsnormen voor de samenwerking en uitwisseling van gegevens tussen bevoegde autoriteiten met betrekking tot de uitoefening van het recht van vestiging en de vrijheid van dienstverrichting (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn (EU) 2015/2366 van het Europees Parlement en de Raad van 25 november 2015 betreffende betalingsdiensten in de interne markt en tot wijziging van de Richtlijnen 2002/65/EG, 2009/110/EG, 2013/36/EU en Verordening (EU) nr. 1093/2010 en tot intrekking van Richtlijn 2007/64/EG ( 1 ) , en met name artikel 28, lid 5, Overwegende hetgeen volgt: (1) Bijlage I bij Gedelegeerde Verordening (EU) 2017/2055 van de Commissie ( 2 ) bevat een fout wat betreft het toepasselijke unieke identificatienummer voor Denemarken. Deze fout raakt aan de inhoud van die bijlage. (2) Gedelegeerde Verordening (EU) 2017/2055 moet derhalve dienovereenkomstig worden gerectificeerd, HEEFT DE VOLGENDE VERORDENING VASTGESTELD: Artikel 1 Bijlage I bij Gedelegeerde Verordening (EU) 2017/2055 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 september 2024. Voor de Commissie De voorzitter Ursula VON DER LEYEN ( 1 ) PB L 337 van 23.12.2015, blz. 35 , ELI: http://data.europa.eu/eli/dir/2015/2366/oj . ( 2 ) Gedelegeerde Verordening (EU) 2017/2055 van de Commissie van 23 juni 2017 tot aanvulling van Richtlijn (EU) 2015/2366 van het Europees Parlement en de Raad wat betreft technische reguleringsnormen voor de samenwerking en uitwisseling van gegevens tussen bevoegde autoriteiten met betrekking tot de uitoefening van het recht van vestiging en de vrijheid van dienstverrichting ( PB L 294 van 11.11.2017, blz. 1 , ELI: http://data.europa.eu/eli/reg_del/2017/2055/oj ). BIJLAGE In bijlage I bij Gedelegeerde Verordening (EU) 2017/2055 wordt de rij voor Denemarken vervangen door: “Denemarken Handelsregisternummer (CVR-nummer) 8-cijferig nummer (bv. 12345678) Voor eenmanszaken: Handelsregisternummer (CVR-nummer) Voor natuurlijke personen andere dan eenmanszaken: Persoonsnummer (CPR-nummer) 8-cijferig nummer in het format “12345678” 10-cijferig nummer in het format “123456-7890”” ELI: http://data.europa.eu/eli/reg_del/2025/212/oj ISSN 1977-0758 (electronic edition)",
  "source": "EUR LEX"
}