{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0488:NL:HTML\">",
  "content": "EUR-Lex - 31994D0488 - NL Avis juridique important | 31994D0488 94/488/EG: Beschikking van de Commissie van 26 juli 1994 houdende goedkeuring van het door de Franse Republiek ingediende programma voor de uitroeiing van rabies en vaststelling van de financiële bijdrage van de Gemeenschap (Slechts de tekst in de Franse taal is authentiek) Publicatieblad Nr. L 201 van 04/08/1994 blz. 0032 - 0033 BESCHIKKING VAN DE COMMISSIE van 26 juli 1994 houdende goedkeuring van het door de Franse Republiek ingediende programma voor de uitroeiing van rabies en vaststelling van de financiële bijdrage van de Gemeenschap (Slechts de tekst in de Franse  taal is authentiek) (94/488/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG (2), en met name op artikel 24, Overwegende dat Beschikking 89/455/EEG van de Raad van 24 juli 1989 tot instelling van een communautaire actie betreffende het opzetten van proefprojecten voor de bestrijding van rabies met het oog op de uitroeiing of de voorkoming daarvan (3) in het  voorjaar 1992 is afgelopen en dat deze proefprojecten met opmerkelijk succes zijn bekroond en hebben aangetoond dat het mogelijk is rabies in de Gemeenschap uit te roeien; Overwegende dat het thans wenselijk is in de besmette Lid-Staten en in aangrenzende besmette derde landen grootschalige uitroeiingsmaatregelen ten uitvoer te leggen om insleep van rabies te voorkomen; Overwegende dat de Franse Republiek bij brief d. d. 10 juni 1994 een programma voor de uitroeiing van rabies heeft ingediend dat in het najaar van 1994 ten uitvoer zal worden gelegd; Overwegende dat bij het onderzoek van het programma is gebleken dat het voldoet aan alle communautaire criteria in verband met de uitroeiing van de ziekte als bepaald in Beschikking 90/638/EEG van de Raad van 27 november 1990 tot vaststelling van  communautaire criteria voor de maatregelen inzake de uitroeiing van en de controle op bepaalde dierziekten (4), laatstelijk gewijzigd bij Beschikking 92/65/EEG (5); Overwegende dat een financiële bijdrage van de Gemeenschap zal worden verleend op voorwaarde dat aan de voornoemde voorwaarden wordt voldaan en de autoriteiten, overeenkomstig artikel 24, lid 8, van Beschikking 90/424/EEG, alle vereiste informatie  verstrekken; dat het dienstig is de financiële bijdrage van de Gemeenschap vast te stellen op 0,5 ecu voor elke dosis lokaas met vaccin die wordt uitgelegd, plus een vergoeding van 50 % van de kosten om het lokaas vanuit de lucht op de plaats van  bestemming af te werpen; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Het door de Franse Republiek ingediende programma voor de uitroeiing van rabies in september, oktober en november 1994 wordt hierbij goedgekeurd. Artikel 2 De Franse Republiek doet uiterlijk op 1 september 1994 de wettelijke en bestuursrechtelijke bepalingen voor de tenuitvoerlegging van het in artikel 1 bedoelde programma in werking treden. Artikel 3 1. De financiële bijdrage van de Gemeenschap bedraagt: - 0,5 ecu voor elke dosis lokaas met vaccin die in het uitroeiingsgebied wordt uitgelegd, - een vergoeding van 50 % van de kosten, exclusief BTW, voor het afwerpen van lokaas met vaccin vanuit de lucht, tot ten hoogste 480 000 ecu. 2. De financiële bijdrage van de Gemeenschap wordt verleend na overlegging aan de Commissie van de nodige bewijsstukken betreffende de gedane uitgaven, samen met het in artikel 24, lid 8, van Beschikking 90/424/EEG bedoelde verslag. 3. De financiële bijdrage van de Gemeenschap geldt alleen voor uitgaven die tot en met 1 juli 1995 bij de Commissie zijn gemeld. 4. De financiële bijdrage van de Gemeenschap wordt uitbetaald in ecu tegen de in het Publikatieblad van de Europese Gemeenschappen bekendgemaakte koers die geldt op de eerste werkdag van de maand waarin de vergoedingsaanvraag is ingediend. Artikel 4 Deze beschikking is gericht tot de Franse Republiek. Gedaan te Brussel, 26 juli 1994. Voor de Commissie René STEICHEN Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31. (3) PB nr. L 223 van 2. 8. 1989, blz. 19. (4) PB nr. L 347 van 12. 12. 1990, blz. 27. (5) PB nr. L 268 van 14. 9. 1992, blz. 54.",
  "source": "EUR LEX"
}