{
  "url": "http://www.w3.org/1999/xhtml\">",
  "content": "L_202402116NL.000101.fmx.xml Publicatieblad van de Europese Unie NL L-serie 2024/2116 5.8.2024 UITVOERINGSBESLUIT (GBVB) 2024/2116 VAN DE RAAD van 26 juli 2024 tot uitvoering van Besluit 2012/642/GBVB betreffende beperkende maatregelen met het oog op de situatie in Belarus en in het licht van de betrokkenheid van Belarus bij de Russische agressie tegen Oekraïne DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 31, lid 2, Gezien Besluit 2012/642/GBVB van de Raad van 15 oktober 2012 betreffende beperkende maatregelen met het oog op de situatie in Belarus en in het licht van de betrokkenheid van Belarus bij de Russische agressie tegen Oekraïne ( 1 ) , en met name artikel 6, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 oktober 2012 Besluit 2012/642/GBVB vastgesteld. (2) Op 25 januari 2024 veroordeelde de Unie in de krachtigste bewoordingen de aanhoudende golf van repressie tegen voormalige politieke gevangenen en tegen familieleden van politieke gevangenen in Belarus. De Unie heeft zich solidair verklaard met de bevolking van Belarus, die zij blijft steunen op hun weg naar een onafhankelijk en democratisch land. (3) Op 26 februari 2024 heeft de hoge vertegenwoordiger van de Unie voor buitenlandse zaken en veiligheidsbeleid (de “hoge vertegenwoordiger”) een verklaring afgelegd naar aanleiding van de lokale en parlementsverkiezingen in Belarus. De hoge vertegenwoordiger veroordeelde het ongekende niveau van repressie, mensenrechtenschendingen en beperkingen op politieke participatie en op de toegang tot onafhankelijke media, en onderstreepte dat de parlementaire en lokale verkozenen in Belarus democratische legitimiteit ontberen, aangezien niet is voldaan aan de voorwaarden voor vrije en eerlijke verkiezingen. (4) Gezien de ernst van de situatie moeten 28 personen worden toegevoegd aan de in bijlage I bij Besluit 2012/642/GBVB opgenomen lijst van natuurlijke personen en rechtspersonen, entiteiten en lichamen die onderworpen zijn aan beperkende maatregelen. (5) Besluit 2012/642/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Bijlage I bij Besluit 2012/642/GBVB wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 26 juli 2024. Voor de Raad De voorzitter BÓKA J. ( 1 ) PB L 285 van 17.10.2012, blz. 1 . BIJLAGE In bijlage I bij Besluit 2012/642/GBVB worden de volgende natuurlijke personen toegevoegd aan de lijst in afdeling A “In artikel 3, lid 1, en artikel 4, lid 1, bedoelde natuurlijke personen”: Naam (Engelse transcriptie van Belarussische spelling) (Engelse transcriptie van Russische spelling) Naam (Belarussische spelling) (Russische spelling) Informatie ter identificatie Redenen voor plaatsing op de lijst Datum van plaatsing op de lijst “234. Andrii Valeriovich ANANENKO Andrei Valerievich ANANENKO Андрій Валерійович АНАНЕНКО Андрей Валерьевич АНАНЕНКО Hoofd van de hoofdafdeling voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken Geboortedatum: 13.10.1977 Geboorteplaats: Minsk, Belarus Nationaliteit: Belarussisch Geslacht: man Andrii Ananenko is het hoofd van de hoofdafdeling voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken. GUBOPiK is een van de belangrijkste organen die verantwoordelijk zijn voor de politieke vervolgingen in Belarus, met inbegrip van de willekeurige en onwettige arrestaties en mishandeling, waaronder marteling, van activisten en leden van het maatschappelijk middenveld. GUBOPiK heeft video’s gepubliceerd van gedwongen bekentenissen van Belarussische activisten en gewone burgers, die zo worden blootgesteld aan het grote publiek in Belarus en worden gebruikt als politiek drukmiddel. In zijn positie is Andrii Ananenko verantwoordelijk voor ernstige mensenrechtenschendingen en voor de repressie van het maatschappelijk middenveld in Belarus. Bovendien steunt hij het Lukashenka-regime. 5.8.2024 235. Mikhail Piatrovich BYADUNKEVICH Mikhail Petrovitch BEDUNKEVICH Міхаіл Пятровіч БЯДУНКЕВIЧ Михаил Петрович БЕДУНКЕВИЧ Adjunct-hoofd van de hoofdafdeling voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken; hoofd van de derde afdeling van GUBOPiK, dat verantwoordelijk is voor de bestrijding van “extremisme” Geboortedatum: 8.10.1977 Geboorteplaats: Minsk, Belarus Nationaliteit: Belarussisch Geslacht: man Mikhail Byadunkevich is adjunct-hoofd van de hoofdafdelingvoor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken en hoofd van de derde afdeling van GUBOPiK, dat verantwoordelijk is voor de bestrijding van “extremisme”. GUBOPiK is een van de belangrijkste organen die verantwoordelijk zijn voor de politieke vervolgingen in Belarus, met inbegrip van de willekeurige en onwettige arrestaties en mishandeling, waaronder marteling, van activisten en leden van het maatschappelijk middenveld. GUBOPiK heeft video’s gepubliceerd van gedwongen bekentenissen van Belarussische activisten en gewone burgers, die zo worden blootgesteld aan het grote publiek in Belarus en worden gebruikt als politiek drukmiddel. In zijn positie is Mikhail Byadunkevich bijgevolg verantwoordelijk voor ernstige mensenrechtenschendingen en voor de repressie van het maatschappelijk middenveld in Belarus. Bovendien steunt hij het Lukashenka-regime. 5.8.2024 236. Zmitser Aliaksandrovich KOVACH Dimitri Aleksandrovich KOVACH Змiцер Аляксандравiч КОВАЧ Дмитрий Александрович КОВАЧ Adjunct-hoofd van de hoofdafdeling voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken Geboortedatum: 14.1.1979 Geboorteplaats: Elisovo (oblast Mogilev) Nationaliteit: Belarussisch Geslacht: man Zmitser Kovach is het adjunct-hoofd van de hoofdafdeling voor de bestrijding van georganiseerde criminaliteit en corruptie (GUBOPiK) van het Ministerie van Binnenlandse Zaken. GUBOPiK is een van de belangrijkste organen die verantwoordelijk zijn voor politieke vervolgingen in Belarus uitvoeren, met inbegrip van willekeurige en onwettige arrestaties en mishandeling, waaronder marteling, van activisten en leden van het maatschappelijk middenveld. GUBOPiK heeft video’s gepubliceerd van gedwongen bekentenissen van Belarussische activisten en gewone burgers, die zo worden blootgesteld aan het grote publiek in Belarus en worden gebruikt als politiek drukmiddel. In zijn positie is Zmitser Kovach verantwoordelijk voor ernstige mensenrechtenschendingen en voor de repressie van het maatschappelijk middenveld in Belarus. Bovendien steunt hij het Lukashenka-regime. 5.8.2024 237. Mikhail KAVALIOU Mikhail KOVALEV Міхаіл КАВАЛЁЎ Михаил КАВАЛЁВ Adjunct-hoofd van de afdeling van het Openbaar Ministerie die toeziet op de wettelijkheid van gerechtelijke uitspraken in strafzaken, parket-generaal Nationaliteit: Belarussisch Geslacht: man Als adjunct-hoofd van de afdeling van het Openbaar Ministerie die toeziet op de wettelijkheid van gerechtelijke uitspraken in strafzaken, parket-generaal, is Mikhail Kavaliou verantwoordelijk voor talrijke politiek gemotiveerde strafzaken tegen de Belarussische politieke oppositie. Hij is met name betrokken bij de politiek gemotiveerde vervolging van Svetlana Tsichanovskaya, Pavel Latushko, Olga Kovalkova, Maria Moroz en Sergei Dilevsky, allen leden van de Coördinatieraad, een Belarussisch oppositieorgaan, en hij is betrokken bij de “samenzwering met als doel de macht te grijpen”-zaak tegen Yuri Ziankovich, Alexander Fyaduta, Ryhor Kastusyov, Olga Halubovych en Dzianis Kravchuk. Mikhail Kavaliou is bijgevolg verantwoordelijk voor ernstige mensenrechtenschendingen en voor de ernstige ondermijning van de rechtsstaat en repressie van het maatschappelijk middenveld en de democratische oppositie in Belarus. 5.8.2024 238. Viktar Aliaksandravich DUBROUKA Viktor Alexandrovich DUBROVKA Віктар Аляксандравіч ДУБРОЎКА Виктор Александрович ДУБРОВКА Hoofd van de justitiële inrichting Strafkolonie nr. 11; kolonel van de interne dienst Nationaliteit: Belarussisch Geboortedatum: 19.6.1978 Geboorteplaats: Makhnachi, district Slonim, regio Grodno Geslacht: man Persoonlijk identificatienummer: 3190678K013PB2 Viktar Dubrouka is het hoofd van de justitiële inrichting Strafkolonie nr. 11, waar Siarhei Ramanau een straf uitzit van 20 jaar en elf maanden en Vadzim Bobyrau een straf uitzit van 11 jaar. Zowel Ramanau als Bobyrau zijn meermaals in de strafcel geplaatst. Viktar Dubrouka is bijgevolg verantwoordelijk voor ernstige mensenrechtenschendingen in Belarus. 5.8.2024 239. Pavel Ivanavich KAZAKOU Pavel Ivanovich KAZAKOV Павел Iванавіч КАЗАКОЎ Павел Иванович КАЗАКОВ Hoofd van de justitiële inrichting Gevangenis nr. 1 Grodno; kolonel van de interne dienst Geboortedatum: 11.6.1977 Geboorteplaats: Russ, district Volkavysk, regio Grodno Nationaliteit: Belarussisch Geslacht: man Persoonlijk identificatienummer: 3110677K031PB5 Pavel Kazakou is hoofd van de justitiële inrichting Gevangenis nr. 1 in Grodno, waar politiek gevangene Ales Pushkin en kunstenaar Ruslan Karchauli om het leven kwamen doordat zij niet de juiste medische zorg kregen. Andere gevangenen die in die inrichting werden vastgehouden, getuigden van de onmenselijke omstandigheden. Pavel Kazakou is bijgevolg verantwoordelijk voor ernstige mensenrechtenschendingen in Belarus. 5.8.2024 240. Dzianis Anatolievich TAUSTSIANKOU Denis Anatolievich TOLSTENKOV Дзяніс Анатольевіч ТАЎСЦЯНКОЎ Денис Анатольевич ТОЛСТЕНКОВ Hoofd van de justitiële inrichting Strafkolonie nr. 4; luitenant-kolonel van de interne dienst Nationaliteit: Belarussisch Geboortedatum: 17.8.1977 Geboorteplaats: Orsha, regio Vitebsk Geslacht: man Persoonlijk identificatienummer: 3170877M000PB9 Dzianis Taustsiankou is het hoofd van de justitiële inrichting Strafkolonie nr. 4, waar Polina Sharendo-Panasyuk, een sociaal activist, gevangen zit. De echtgenoot van Sharendo, Andrei Sharendo, heeft gesproken over de onmenselijke omstandigheden en de foltering die zijn vrouw moest doorstaan in die kolonie. Dzianis Taustsiankou is bijgevolg verantwoordelijk voor ernstige mensenrechtenschendingen in Belarus. 5.8.2024 241. Vasil Vasilevich KOLEDA Vasily Vasilyevich KOLEDA Васіль Васільевіч КОЛЕДА Василий Васильевич КОЛЕДА Plaatsvervangend hoofd van “Gevangenis nr. 1” in Grodno; luitenant-kolonel van de interne dienst Geslacht: mannelijk Vasil Koleda is adjunct-hoofd van Gevangenis nr. 1 in Grodno, waar politiek gevangene Ales Pushkin en kunstenaar Ruslan Karchauli om het leven kwamen doordat zij niet de juiste medische zorg kregen. Andere gevangenen die in die inrichting werden vastgehouden, getuigden van de onmenselijke omstandigheden. Vasil Koleda is bijgevolg verantwoordelijk voor ernstige mensenrechtenschendingen in Belarus. 5.8.2024 242. Andrei Mikhailovich TSEDRYK Andrey Mikhailovich TSEDRIK Андрэй Міхайлавіч ЦЭДРЫК Андрей Михайлович ЦЕДРИК Hoofd van het centrum voor voorlopige hechtenis nr. 1; kolonel van de interne dienst Nationaliteit: Belarussisch Geboortedatum: 20.4.1978 Geboorteplaats: Minsk Geslacht: man Persoonlijk identificatienummer: 3200478A058PB3 Andrei Tsedryk is het hoofd van het centrum voor voorlopige hechtenis nr. 1 in Minsk, dat ook bekend staat als “Voldarka”. Veel politieke gevangenen, waaronder Ales Poesjkin, hebben dat centrum bezocht en hebben getuigd dat de omstandigheden in het centrum onmenselijk zijn. Ales Bialiatski wordt daar in hechtenis gehouden. Het centrum beschikt ook niet over een goede kliniek. Andrei Tsedryk is bijgevolg verantwoordelijk voor ernstige mensenrechtenschendingen in Belarus. 5.8.2024 243. Iryna Barisauna AKULOVICH Irina Borisovna AKULOVICH Iрына Барысаўна АКУЛОВIЧ Ирина Борисовна АКУЛОВИЧ Directeur-generaal van de onder de Republiek Belarus vallende gecentraliseerde onderneming Belarusian Telegraph Agency (BelTA) Geboortedatum: 24.10.1974 Geboorteplaats: Mogilev, Belarus Nationaliteit: Belarussisch Geslacht: vrouw Iryna Akulovich is sinds lange tijd een aanhanger van Aliaksandr Lukashenka. In 2018 werd zij door hem benoemd tot directeur-generaal van het grootste staatsnieuwsagentschap Belarusian Telegraph Agency (BelTA) en die functie bekleedt zij nog steeds. Via publicaties en activiteiten, zoals fototentoonstellingen en openbare evenementen, promoot BelTA Lukashenka en zijn regime op grote schaal. In haar publieke uitlatingen en activiteiten heeft Iryna Akulovich steun betuigd voor Lukashenka en zijn narratieven over de democratische oppositie. Als hoofd van BelTA bepaalt zij de toon en richting van het nieuwsagentschap en ziet zij de media als instrument om het huidige regime van het land in het zadel te houden. Aldus steunt zij het Lukashenka-regime. 5.8.2024 244. Mikita Sviatoslavovich RACHYLOUSKI Nikita Sviatoslavovich RACHILOVSKYI Мікіта Святаслававіч РАЧЫЛОЎСКI Никита Святославович РАЧИЛОВСКИЙ Presentator van het televisieprogramma “Senaat” op het kanaal STV (CTB); voorzitter van de Jeugdraad (Jeugdparlement van de Nationale Vergadering van de Republiek Belarus); lid van de commissie inzake toerisme en milieu van de Jongerenkamer in de parlementaire vergadering van de Uniestaat van Belarus en Rusland; voorzitter van de jongerenalliantie Voorwaarts Geboortedatum: 28.7.1997 Geboorteplaats: Minsk, Belarus Nationaliteit: Belarussisch Geslacht: man Mikita Rachylouski bekleedt hoge functies in de Jeugdraad van de overheid, in de GONGO “Voorwaarts” en in de media (het televisieprogramma “Senaat”). Mykyta Rachylouski heeft van deze functies gebruikgemaakt om zich uit te spreken tegen Belarussische burgers omdat zij kritiek hadden op de regering, deelnamen aan de protesten in 2020 of er tegengestelde standpunten op nahielden. Hij heeft zich met name uitgesproken voor het vervolgen en bestraffen van de blogger genaamd Kokobay en de muziekband Drozdy en anderen. Zijn verklaringen zetten aan tot vervolging en wakkeren haat jegens de critici van het regime aan. Tijdens een van zijn talrijke televisieoptredens pleitte hij voor het verwijderen van het personeel van de faculteit geschiedenis aan de Belarussische universiteiten. Hij heeft herhaaldelijk zijn steun betuigd aan de Belarussische regering en aan Aliaksandr Lukashenka. Aldus steunt hij het Lukashenka-regime. 5.8.2024 245. Dzmitry Aliaksandrovich ZHUK Dmitrii Aleksandrovich ZHUK Дзмітрый Аляксандравіч ЖУК Дмитрий Александрович ЖУК Directeur en hoofdredacteur van de uitgeverij Belarus Today Geboortedatum: 7.7.1970 Geboorteplaats: Letkaushchyna, regio Minsk Nationaliteit: Belarussisch Geslacht: man Persoonlijk identificatienummer: 3070770A081PB7 Dzmitry Zhuk is sinds lange tijd een aanhanger van Aliaksandr Lukashenka en zijn regime. Voordien was hij hoofd van de persdienst van Lukashenka, en was hij lange tijd directeur-generaal van het grootste staatsnieuwsagentschap, Belarusian Telegraph Agency (BelTA). Sinds 2018 is hij directeur en hoofdredacteur van de uitgeverij Belarus Today. In deze positie heeft Dzmitry Zhuk het Belarussische publiek opzettelijk onjuiste informatie verstrekt over door de staatsautoriteiten begane repressie, heeft hij door zowel de Belarussische als de Russische autoriteiten geproduceerde desinformatie verspreid en haat jegens de democratische oppositie en het maatschappelijk middenveld aangewakkerd. Hij is rechtstreeks verantwoordelijk voor de manier waarop Belarus Today informatie over de situatie in het land brengt en steunt de autoriteiten, met inbegrip van Lukashenka. Aldus steunt hij het Lukashenka-regime. 5.8.2024 246. Viachaslau Ivanavich TULEYKA Vyacheslav Ivanovich TULEYKO Вячаслаў Iванавіч ТУЛЕЙКА Вячеслав Иванович ТУЛЕЙКО Rechter van de regionale rechtbank van Minsk Geboortedatum: 27.7.1977 Geslacht: man Nationaliteit: Belarussisch Als rechter van de regionale rechtbank van Minsk heeft Viachaslau Tuleyka het Lukashenka-regime vertegenwoordigd in talrijke politiek gemotiveerde processen en is hij verantwoordelijk voor de lange vonnissen tegen verschillende mediawerkers: lryna Leushyna (BelaPAN), Dzmitry Navazhylau (Bela PAN), Andrey Alyaksandrau (BelaPAN), lryna Zlobina (Bela PAN), Stepan Putilo (Nexta), Yan Rudik (Nexta) en Roman Pratasevich (Nexta). Hij veroordeelde ook een Belarussische burger voor het publiceren van tegen de regering gerichte reacties op sociale media. Die vonnissen maken deel uit van een systematische ontzegging en bestraffing van de uitoefening van de vrijheid van meningsuiting door de Belarussische autoriteiten. Viachaslau Tuleyka is bijgevolg verantwoordelijk voor ernstige mensenrechtenschendingen en voor de ernstige ondermijning van de rechtsstaat en repressie van het maatschappelijk middenveld en de democratische oppositie in Belarus. 5.8.2024 247. Alena Mikalayeuna ANANICH Elena Nikoayevna ANANICH Алена Мікалаеўна АНАНIЧ Елена Николаевна АНАНИЧ Rechter van de rechtbank van de stad Minsk Geslacht: vrouw Nationaliteit: Belarussisch Alena Ananich is een Belarussische rechter die sinds 2015 werkzaam is bij de rechtbank van de stad Minsk, na te zijn benoemd door Aliaksandr Lukashenka. Zij heeft een groot aantal politiek gemotiveerde vonnissen uitgesproken tegen de tegenstanders van de Belarussische autoriteiten, waaronder bijzonder hoge gevangenisstraffen: Yauhen Yushkevich — 11 jaar; Vital Brahiniets (advocaat van de winnaar van de Nobelprijs voor de vrede Alies Bialatski) — 8 jaar, Viachaslau Kandyba — 7 jaar; en Siarhiei Nikitsin — 6 jaar. Zij veroordeelde eveneens bij verstek een activist van de oppositie in het buitenland, Stanislau Lupanosau, voormalig officier van de hoofdafdeling voor de bestrijding van georganiseerde misdaad en corruptie (GUBOPiK) van het ministerie van Binnenlandse Zaken tot 18 jaar gevangenisstraf. Zij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 248. Anatoliy Ryhoravich SOTNIKAU Anatoliy Grigorievich SOTNIKOV Анатолій Рыгоравіч СОТНIКАЎ Анатолий Григорьевич СОТНИКОВ Rechter van de regionale rechtbank van Homel Nationaliteit: Belarussisch Geslacht: man Anatoliy Sotnikau is een rechter die sinds 2019 werkzaam is bij de regionale rechtbank van Homel, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de grootschalige aanvalsoorlog van Rusland tegen Oekraïne en de wreedheid van Belarussische rechtshandhavingsinstanties. Hij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 249. Andrey Viktaravich MLECHKA Andrei Viktorovich MLECHKO Андрэй Віктаравіч МЛЕЧКА Андрей Викторович МЛЕЧКО Rechter van de rechtbank van het Frunze-district van de stad Minsk Nationaliteit: Belarussisch Geslacht: man Andrey Mlechka is een rechter die sinds 2021 werkzaam is bij de rechtbank van het Frunze-district van de stad Minsk, na te zijn benoemd door Aliaksandr Lukashenka. Hij heeft hoge politiek gemotiveerde vonnissen uitgesproken tegen burgers die op straat en op het internet op vreedzame wijze kritische meningen over de autoriteiten uitten. Hij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 250. Ihar Aliaksandravich SHVEDAU Igor Alexandrovich SHVEDOV Iгар Аляксандравіч ШВЕДАЎ Игорь Александрович ШВЕДОВ Rechter van de regionale rechtbank van Mahiliou Nationaliteit: Belarussisch Geslacht: man Ihar Shvedau is een rechter die sinds 2020 werkzaam is bij de regionale rechtbank van Mahiliou, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen tegenstanders van het Lukashenka-regime, onder meer tegen journalist Andrei Kuznechyk (6 jaar gevangenis), politiek gevangene Anton Shybut (5 jaar) en anderen die kritiek hadden op de Belarussische autoriteiten. Hij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 251. Iryna Vladimirovna PADKAVYRAVA Irina Vladimirovna PODKOVYROVA Iрына Уладзіміраўна ПАДКАВЫРАВА Ирина Владимировна ПОДКОВЫРОВА Openbaar aanklager Geboortedatum: 22.9.1972 Nationaliteit: Belarussisch Geslacht: vrouw Iryna Padkavyrava is een openbaar aanklager. Zij heeft ten minste sinds 2009, toen zij als hoofdaanklager in de regio Gomel werkzaam was, banden met de vervolgingsautoriteiten. In 2022 trad zij op als openbaar aanklager in het proces tegen een onafhankelijke journalist die banden had met TVP en Belsat TV. Destijds heeft zij voor de journalist een gevangenisstraf van vier jaar gevorderd. Zij heeft ook deelgenomen aan de behandeling van beroepen tegen vonnissen wegens het plaatsen van berichten op Belarussische sociale media waarin kritiek werd geuit op de regering en haar ambtenaren. Als openbaar aanklager heeft zij de straffen gesteund en achtte zij deze toereikend en billijk. Zij is bijgevolg verantwoordelijk voor ernstige mensenrechtenschendingen en de repressie van het maatschappelijk middenveld en de democratische oppositie in Belarus. 5.8.2024 252. Tatsiana Viktarauna SHOTSIK Tatiana Viktorovna SHOTIK Таццяна Віктараўна ШОЦIК Татьяна Викторовна ШОТИК Rechter van de rechtbank van het Leninsky-district in Minsk Geboortedatum: 21.1.1992 Nationaliteit: Belarussisch Geslacht: vrouw Persoonlijk identificatienummer: 4210192A027PB8 Tatsiana Shotsik is een rechter die sinds 2021 werkzaam is bij de rechtbank van het Leninsky-district in Minsk, na te zijn benoemd door Aliaksandr Lukashenka. Zij heeft politiek gemotiveerde vonnissen uitgesproken tegen burgers van Belarus die zich uitspraken tegen de president en de wreedheid van Belarussische rechtshandhavingsinstanties. Igor Lednik, een politiek gevangene die door Shotsik tot drie jaar gevangenisstraf is veroordeeld, stierf op 20 februari 2024. Tatsiana Shotsik is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 253. Vasil Uladzimiravich SKOK Vasily Vladimirovich SKOK Васіль Уладзіміравіч СКОК Василий Владимирович СКОК Rechter van de regionale rechtbank van Grodno Nationaliteit: Belarussisch Geboortedatum: 17.11.1959 Geslacht: man Persoonlijk identificatienummer: 3171159K025PB0 Vasil Skok is een rechter die sinds 2003 werkzaam is bij de regionale rechtbank van Grodno, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de president, het regime en de wreedheid van Belarussische rechtshandhavingsinstanties. Hij veroordeelde Andrey Sachevko tot zes jaar gevangenisstraf in een zwaarbeveiligde strafkolonie. Hij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 254. Stanislau Uladzimiravich IVANIUTSENKA Stanislav Vladimirovich IVANYUTENKO Станіслаў Уладзіміравіч IВАНЮЦЕНКА Станислав Владимирович ИВАНЮТЕНКО Rechter van de rechtbank van het Rechitsa-district in de regio Gomel Geboortedatum: 29.7.1982 Nationaliteit: Belarussisch Geslacht: man Persoonlijk identificatienummer: 3290782H007PB3 Stanislau Ivaniutsenka is een rechter die sinds 2019 werkzaam is bij de rechtbank van het Rechitsa-district in de regio Gomel, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de president en de wreedheid van Belarussische rechtshandhavingsinstanties. Hij heeft uitspraak gedaan over de zaak Polina Sharendo, een sociaal activiste uit Belarus, die in januari 2021 werd vastgezet. Hij is bijgevolg verantwoordelijk voor ernstige mensenrechtenschendingen, dan wel de repressie van het maatschappelijk middenveld en de democratische oppositie in Belarus. 5.8.2024 255. Aliaksey Anatolevich KHLYSZCZANKAU Alexey Anatolievich KHLYSHCHENKOV Аляксей Анатольевіч ХЛЫШЧАНКАЎ Алексей Анатольевич ХЛЫЩЕНКОВ Rechter van de regionale rechtbank van Gomel Geboortedatum: 27.8.1982 Nationaliteit: Belarussisch Geslacht: man Persoonlijk identificatienummer: 3270882H007PB4 Aliaksey Klyshchankau is een rechter die sinds 2019 werkzaam is bij de regionale rechtbank van Gomel, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de president en de wreedheid van Belarussische rechtshandhavingsinstanties. Hij heeft Yuri Vlasov, een vertrouweling van presidentskandidaat Svetlana Tichanovskaya, veroordeeld tot 6,5  jaar in een maximaal beveiligde strafkolonie. Aliaksey Klyshchankau is bijgevolg verantwoordelijk voor ernstige ondermijning van de rechststaat en voor de repressie van het maatschappelijk middenveld en de democratische oppositie in Belarus. 5.8.2024 256. Ihar Fiodaravich ZIAMTSAU Igor Fedorovich ZEMTSOV Iгар Фёдаравіч ЗЯМЦОЎ Игорь Федорович ЗЕМЦОВ Rechter van de regionale rechtbank van Mogilev Nationaliteit: Belarussisch Geboortedatum: 20.3.1975 Geslacht: man Persoonlijk identificatienummer: 3200375M061PB1 Ihar Ziamtsau is een rechter die sinds 2017 werkzaam is bij de regionale rechtbank van Mogilev, na te zijn benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de president en de wreedheid van Belarussische rechtshandhavingsinstanties. Hij is bijgevolg verantwoordelijk voor ernstige ondermijning van de rechtsstaat en voor de repressie van het maatschappelijk middenveld en de democratische oppositie in Belarus. 5.8.2024 257. Aliaksei Iurievich KRIAKVIN Alexey Yurevich KRIAKVIN Аляксей Юр’евіч КРАКВIН Алексей Юрьевич КРЯКВИН Propagandist op het tv-kanaal All National Television (ONT) Geboortedatum: 9.11.1984 Geboorteplaats: Minsk, Belarus Nationaliteit: Belarussisch Geslacht: man Aliaksei Kriakvin is een propagandist voor het staatstelevisiekanaal ONT en is betrokken bij de productie van propagandamateriaal ter ondersteuning van het Lukashenka-regime. Hij was met name rechtstreeks betrokken bij het “speciale onderzoek” van ONT naar de strafzaak van Viktor Babariko, waarin gegevens uit het vooronderzoek werden bekendgemaakt. Hij treedt op in televisieprogramma’s waarin hij regelmatig kritiek uit op het optreden van tegenstanders van het Lukashenka-regime en spreekt over de betrokkenheid van het Westen bij de onrust onder bevolking in Belarus. Aldus steunt hij het Lukashenka-regime. 5.8.2024 258. Viktar Arkadzievich SHAUTSOU Viktor Arkadievich SHEVTSOV Вiктар Аркадзьевiч ШАЎЦОЎ Виктор Аркадьевич ШВЕЦОВ Zakenman, investeerder Geboortedatum: 5.12.1963 Geboorteplaats: Razumava, regio Vitebsk, Belarus Nationaliteit: Belarussisch Geslacht: man Paspoortnummer: MP4572331, afgegeven op 12 februari 2021 Persoonlijk identificatienummer: 3051263A036PB7 Viktar Shautsou is een zakenman die actief is in Belarus, met zakelijke belangen in holografie. Hij is de enige aandeelhouder van Tekhnokhimtrade. JSC Holography Industry is mede-eigendom van onder meer Tekhnokhimtrade en twee staatsentiteiten. Viktar Shautsou is begunstigde van een kunstmatig door de staat gecreëerd monopolie, aangezien JSC Holography Industry sinds maart 2011 de enige Belarussische onderneming is die van het ministerie van Financiën van Belarus een vergunning heeft gekregen om veiligheidshologrammen en kristallogrammen voor veiligheidsformulieren en -documenten te produceren. De ministerraad van Belarus heeft de verplichting opgelegd hologramstickers op een breed scala aan goederen, kassa’s en speelautomaten te plaatsen. Die hologramstickers worden uitsluitend geproduceerd door JSC Holography Industry. Viktar Shautsou trekt aldus profijt van het Lukashenka-regime. 5.8.2024 259. Volha Anatoleuna DUBOVIK Olga Anatolievna DUBOVIK Вольга Анатольеўна ДУБОВIК Ольга Анатольевна ДУБОВИК Rechter van de rechtbank van het Maladzechna-district van de regio Minsk Nationaliteit: Belarussisch Geboortedatum: 26.8.1978 Geslacht: vrouw Persoonlijk identificatienummer: 4260878B038PB7 Volha Dubovik is een Belarussische rechter die werkzaam is bij de rechtbank van het Maladzechna-district van de regio Minsk. Zij is door Aliaksandr Lukashenka benoemd in 2020. Zij heeft politiek gemotiveerde vonnissen uitgesproken, onder meer tegen burgers van Belarus die protesteerden tegen de frauduleuze presidentsverkiezingen van 2020. Zij heeft ook een burger veroordeeld wegens zelfverdediging tegen wreedheden van rechtshandhavingsinstanties. Zij is bijgevolg verantwoordelijk voor ernstige ondermijning van de rechtsstaat en de voor repressie van het maatschappelijk middenveld en de democratische oppositie. 5.8.2024 260. Anton Genadzevich DUDAL Anton Gennadievich DUDAL Антон Генадзевіч ДУДАЛЬ Антон Геннадьевич ДУДАЛЬ Rechter van de rechtbank van de regio Bobruisk en de stad Bobruisk Nationaliteit: Belarussisch Geboortedatum: 11.8.1986 Geslacht: man Persoonlijk identificatienummer: 3110886M079PB3 Anton Dudal is een rechter die werkzaam is bij de rechtbank van het Bobruisk-district en de stad Bobruisk. Hij is door Aliaksandr Lukashenka benoemd in 2019. Hij heeft politiek gemotiveerde vonnissen uitgesproken, onder meer tegen burgers van Belarus die zich uitspraken tegen de president. Hij heeft een burger veroordeeld wegens zelfverdediging tegen wreedheden van rechtshandhavingsinstanties. Hij heeft Andrey Sachevko over laten brengen naar de gevangenis in Mahiliou. Anton Dudal is bijgevolg verantwoordelijk voor repressie van het maatschappelijk middenveld en de democratische oppositie. 5.8.2024 261. Mikalai Vasilievich SIARHEEVICH Nikolai Vasilievich SERGEEVICH Мікалай Васільевіч СЯРГЕЕВIЧ Николай Васильевич СЕРГЕЕВИЧ Rechter van de rechtbank van het Zhlobinsky-district in de regio Gomel Nationaliteit: Belarussisch Geboortedatum: 22.8.1983 Geslacht: man Persoonlijk identificatienummer: 3220883H026PB7 Mikalai Siarheevich is een Belarussische rechter die werkzaam is bij de rechtbank van het Zhlobinsky-district van de regio Gomel. Hij is benoemd door Aliaksandr Lukashenka. Hij heeft politiek gemotiveerde vonnissen uitgesproken tegen burgers van Belarus die zich uitspraken tegen de frauduleuze presidentsverkiezingen van 2020, onder meer aan deelnemers van de Zhlobin-protesten. Mikalai Siarheevich is bijgevolg verantwoordelijk voor de repressie van het maatschappelijk middenveld en de democratische oppositie. 5.8.2024” ELI: http://data.europa.eu/eli/dec_impl/2024/2116/oj ISSN 1977-0758 (electronic edition)",
  "source": "EUR LEX"
}