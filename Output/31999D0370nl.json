{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0370:NL:HTML\">",
  "content": "EUR-Lex - 31999D0370 - NL Avis juridique important | 31999D0370 1999/370/EG: Administratieve Commissie van de Europese Gemeenschappen voor de sociale zekerheid van migrerende werknemers - Besluit nr. 171 van 9 december 1998 tot wijziging van Besluit nr. 135 van 1 juli 1987 betreffende de verlening van verstrekkingen als bedoeld in artikel 17, lid 7, en artikel 60, lid 6, van Verordening (EEG) nr. 574/72 en het begrip spoedgevallen als bedoeld in artikel 20 van Verordening (EEG) nr. 1408/71 en onmiskenbare spoedgevallen als bedoeld in artikel 17, lid 7, en artikel 60, lid 6, van Verordening (EEG) nr. 574/72 Publicatieblad Nr. L 143 van 08/06/1999 blz. 0011 - 0012 BESLUIT Nr. 171 van 9 december 1998 tot wijziging van Besluit nr. 135 van 1 juli 1987 betreffende de verlening van verstrekkingen als bedoeld in artikel 17, lid 7, en artikel 60, lid 6, van Verordening (EEG) nr. 574/72 en het begrip spoedgevallen als bedoeld in artikel 20 van Verordening (EEG) nr. 1408/71 en onmiskenbare spoedgevallen als bedoeld in artikel 17, lid 7, en artikel 60, lid 6, van Verordening (EEG) nr. 574/72 (1999/370/EG) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81, onder a), van Verordening (EEG) nr. 1408/71 van de Raad van 14 juni 1971, op grond waarvan zij tot taak heeft alle vraagstukken van administratieve of interpretatieve aard, voortvloeiende uit de bepalingen van Verordening (EEG) nr. 1408/71 en latere verordeningen, te behandelen, Gelet op artikel 17, lid 7, en artikel 60, lid 6, van Verordening (EEG) nr. 574/72 van de Raad van 21 maart 1972, Gelet op Verordening (EG) nr. 1103/97 van de Raad van 17 juni 1997 over enkele bepalingen betreffende de invoering van de euro, Gelet op Verordening (EG) nr. 974/98 van de Raad van 3 mei 1998 over de invoering van de euro, Gelet op Besluit nr. 135, Overwegende dat de in Besluit nr. 135 vermelde bedragen die uitgedrukt zijn in de nationale valuta van vóór de invoering van de euro, in euro moeten worden omgerekend; Overwegende dat Besluit nr. 135 als eerste doelstelling had, het vaststellen van eenzelfde drempel voor alle lidstaten, uitgedrukt in euro, die van toepassing is voor alle lidstaten, ook voor deze die niet aan de euro deelnemen, BESLUIT: 1. Lid 2.2 van Besluit nr. 135 van 1 juli 1987 wordt vervangen door: \"2.2. de waarschijnlijke of werkelijke kosten van de verstrekking overschrijden het forfaitair bedrag van 500 EUR.\". 2. Dit besluit wordt bekendgemaakt in het Publicatieblad van de Europese Gemeenschappen. Het is van toepassing vanaf 1 januari 1999. De voorzitter van de Administratieve Commissie Helmut SIEDL",
  "source": "EUR LEX"
}