{
  "url": "http://www.w3.org/1999/xhtml\">",
  "content": "L_2017170NL.01009601.xml 1.7.2017 NL Publicatieblad van de Europese Unie L 170/96 BESLUIT (GBVB) 2017/1177 VAN HET POLITIEK EN VEILIGHEIDSCOMITÉ van 26 juni 2017 tot benoeming van de commandant van de EU-missiestrijdkrachten van de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) (EUTM RCA/2/2017) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, Gezien Besluit (GBVB) 2016/610 van de Raad van 19 april 2016 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( 1 ) , en met name artikel 5, Overwegende hetgeen volgt: (1) Bij artikel 5, lid 1, van Besluit (GBVB) 2016/610 heeft de Raad het Politiek en Veiligheidscomité (PVC) gemachtigd om overeenkomstig artikel 38 van het Verdrag betreffende de Europese Unie de nodige besluiten te nemen ten behoeve van de politieke controle op en de strategische leiding van EUTM RCA, met inbegrip van de besluiten tot benoeming van de volgende commandanten van de EU-missie. (2) Het PVC heeft op 10 januari 2017 Besluit (GBVB) 2017/112 ( 2 ) vastgesteld, waarbij brigadegeneraal Herman RUYS werd benoemd tot commandant van de EU-missie voor EUTM RCA. (3) Besluit (EU) 2017/971 van de Raad ( 3 ) heeft de commandostructuur van EUTM RCA gewijzigd. Bijgevolg is Besluit (GBVB) 2017/112 ingetrokken en is brigadegeneraal Herman RUYS benoemd tot commandant van de EU-missiestrijdkrachten van EUTM RCA. (4) Op 24 mei 2017 heeft het Militair Comité van de EU aanbevolen de benoeming goed te keuren van brigadegeneraal Fernando GARCÍA BLÁZQUEZ, voorgedragen door het gemeenschappelijk comité van het Eurokorps, tot commandant van de EU-missiestrijdkrachten van EUTM RCA als opvolger van brigadegeneraal Herman RUYS, met ingang van 24 juli 2017. (5) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied. Denemarken neemt derhalve niet deel aan de vaststelling van dit besluit, dat bijgevolg niet bindend is voor, noch van toepassing is op deze lidstaat, HEEFT HET VOLGENDE BESLUIT VASTGESTELD: Artikel 1 Brigadegeneraal Fernando GARCÍA BLÁZQUEZ wordt met ingang van 24 juli 2017 benoemd tot commandant van de EU-missiestrijdkrachten van de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA). Artikel 2 Dit besluit treedt in werking op de dag van de vaststelling ervan. Gedaan te Brussel, 26 juni 2017. Voor het Politiek en Veiligheidscomité De voorzitter W. STEVENS ( 1 ) PB L 104 van 20.4.2016, blz. 21 . ( 2 ) Besluit (GBVB) 2017/112 van het Politiek en Veiligheidscomité van 10 januari 2017 houdende benoeming van de EU-missiecommandant voor de militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) (EUTM RCA/1/2017) ( PB L 18 van 24.1.2017, blz. 47 ). ( 3 ) Besluit (EU) 2017/971 van de Raad van 8 juni 2017 tot bepaling van de plannings- en uitvoeringsregelingen voor niet-uitvoerende militaire GVDB-missies van de EU en tot wijziging van Besluit 2010/96/GBVB betreffende een militaire missie van de Europese Unie om de Somalische veiligheidstroepen te helpen opleiden, Besluit 2013/34/GBVB betreffende een militaire missie van de Europese Unie om de Malinese strijdkrachten te helpen opleiden (EUTM Mali) en Besluit (GBVB) 2016/610 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( PB L 146 van 9.6.2017, blz. 133 ).",
  "source": "EUR LEX"
}