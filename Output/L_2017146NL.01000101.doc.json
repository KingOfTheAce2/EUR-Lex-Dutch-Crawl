{
  "url": "http://www.w3.org/1999/xhtml\"><!--",
  "content": "L_2017146NL.01000101.xml 9.6.2017 NL Publicatieblad van de Europese Unie L 146/1 VERORDENING (EU) 2017/964 VAN DE RAAD van 8 juni 2017 tot wijziging van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 215, Gezien Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( 1 ) , Gezien het gezamenlijke voorstel van de hoge vertegenwoordiger van de Unie voor buitenlandse zaken en veiligheidsbeleid en van de Europese Commissie, Overwegende hetgeen volgt: (1) Verordening (EU) nr. 267/2012 van de Raad ( 2 ) geeft uitvoering aan de bij Besluit 2010/413/GBVB vastgestelde maatregelen. (2) Bij artikel 26 quater van Besluit 2010/413/GBVB wordt bepaald dat de aankoop van bepaalde nucleair gerelateerde goederen uit Iran door onderdanen van de lidstaten, of met gebruik van schepen of luchtvaartuigen onder hun vlag, goedgekeurd dient te worden door de gezamenlijke commissie. (3) Bij artikel 26 quinquies van Besluit 2010/413/GBVB wordt bepaald dat de lidstaten die overgaan tot de levering, verkoop of overdracht aan Iran, dan wel ten gebruike door of ten behoeve van Iran, van de in dat artikel bedoelde goederen, ervoor zorgen dat zij hebben verkregen dat hun recht van controle op het eindgebruik en op de locatie daarvan van deze goederen daadwerkelijk kan worden uitgeoefend. (4) De Raad heeft op 8 juni 2017 Besluit (GBVB) 2017/974 ( 3 ) vastgesteld tot wijziging van Besluit 2010/413/GBVB. (5) Bij Besluit (GBVB) 2017/974 wordt in artikel 26 quater van Besluit 2010/413/ GBVB de verplichting tot verkrijging van een vergunning van de gezamenlijke commissie vervangen door de verplichting de gezamenlijke commissie in kennis te stellen van elke aankoop van de relevante goederen. Besluit (GBVB) 2017/974 wijzigt ook artikel 26 quinquies van Besluit 2010/413/GBVB en stelt de verplichting in voor de lidstaten om, alvorens toestemming te verlenen tot enige daarin vermelde transactie, informatie te verkrijgen over het eindgebruik en de locatie daarvan met betrekking tot elk afzonderlijk geleverd goed. (6) Regelgeving op het niveau van de Unie is noodzakelijk voor de tenuitvoerlegging van de maatregelen, met name om te garanderen dat zij in alle lidstaten uniform door de marktdeelnemers worden toegepast. (7) Verordening (EU) nr. 267/2012 dient derhalve dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Verordening (EU) nr. 267/2012 wordt als volgt gewijzigd: 1) In artikel 2 bis wordt lid 5 vervangen door: „5.   De betrokken lidstaat stelt de gezamenlijke commissie in kennis van elke vergunning die is verleend uit hoofde van lid 1, onder e), en van elke vergunning met betrekking tot de aankoop, de invoer of het vervoer uit Iran van de andere goederen en technologie die zijn bedoeld in lid 4, ongeacht of deze van Iraanse oorsprong zijn of niet.”. 2) Artikel 3 bis wordt als volgt gewijzigd: a) lid 6 wordt vervangen door: „6.   De bevoegde autoriteit die krachtens lid 1, onder a), haar toestemming verleent, zorgt ervoor dat, behalve voor tijdelijke uitvoer, de aanvrager de verklaring inzake eindgebruik uit bijlage II bis, of een verklaring inzake eindgebruik via een gelijkwaardig document heeft ingediend, waarin informatie over het eindgebruik en waar in beginsel informatie over de locatie daarvan is opgenomen, met betrekking tot elk afzonderlijk geleverd goed.”; b) het volgende lid wordt ingevoegd: „6 bis.   Indien de bevoegde autoriteit besluit krachtens lid 1, onder a), haar toestemming te verlenen, terwijl er geen informatie over de locatie van het eindgebruik is verstrekt, kan de bevoegde autoriteit de aanvrager verzoeken deze informatie in een later stadium te verstrekken. De aanvrager verstrekt de informatie binnen een redelijke termijn.”. 3) Artikel 3 quater wordt als volgt gewijzigd: a) lid 2 wordt vervangen door: „2.   De bevoegde autoriteit die krachtens lid 1 haar toestemming verleent, zorgt ervoor dat, behalve voor tijdelijke uitvoer, de aanvrager de verklaring inzake eindgebruik uit bijlage II bis, of een verklaring inzake eindgebruik via een gelijkwaardig document heeft ingediend, waarin informatie over het eindgebruik en in beginsel informatie over de locatie daarvan is opgenomen, met betrekking tot elk afzonderlijk geleverd goed.”; b) het volgende lid wordt ingevoegd: „2 bis.   Indien de bevoegde autoriteit besluit krachtens lid 1, onder a), haar toestemming te verlenen, terwijl er geen informatie over de locatie van het eindgebruik is verstrekt, kan de bevoegde autoriteit de aanvrager verzoeken deze informatie in een later stadium te verstrekken. De aanvrager verstrekt de informatie binnen een redelijke termijn.”. 4) Artikel 3 quinquies wordt als volgt gewijzigd: a) lid 2 wordt vervangen door: „2.   De bevoegde autoriteit die overeenkomstig lid 1 toestemming verleent, zorgt ervoor dat: a) alle activiteiten in nauwe overeenstemming met het gezamenlijke alomvattende actieplan worden verricht; en b) behalve voor tijdelijke uitvoer, de aanvrager de verklaring inzake eindgebruik uit bijlage II bis, of een verklaring inzake eindgebruik via een gelijkwaardig document heeft ingediend, waarin informatie over het eindgebruik en in beginsel informatie over de locatie daarvan is opgenomen, met betrekking tot elk afzonderlijk geleverd goed.”; b) het volgende lid wordt ingevoegd: „2 bis.   Indien de bevoegde autoriteit besluit krachtens lid 1, onder a), haar toestemming te verlenen, terwijl er geen informatie over de locatie van het eindgebruik is verstrekt,, kan de bevoegde autoriteit de aanvrager verzoeken deze informatie in een later stadium te verstrekken. De aanvrager verstrekt de informatie binnen een redelijke termijn.”. 5) De tekst in de bijlage bij de onderhavige verordening wordt ingevoegd als bijlage II bis. Artikel 2 Deze verordening treedt in werking op de datum na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 8 juni 2017. Voor de Raad De voorzitter U. REINSALU ( 1 ) PB L 195 van 27.7.2010, blz. 39 . ( 2 ) Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( PB L 88 van 24.3.2012, blz. 1 ). ( 3 ) Besluit (GBVB) 2017/974 van de Raad van 8 juni 2017 tot wijziging van Besluit 2010/413/GBVB betreffende beperkende maatregelen ten aanzien van Iran ( PB L 146 van 9.6.2017, blz. 143 ). BIJLAGE „BIJLAGE II bis Verklaring inzake eindgebruik als bedoeld in artikel 3 bis, lid 6, artikel 3 quater, lid 2, en artikel 3 quinquies, lid 2, onder b) (Briefhoofd van de eindgebruiker/ontvanger in het land van eindbestemming) VERKLARING INZAKE EINDGEBRUIK (indien afgegeven door de overheidsinstantie, één identificerend certificaatnummer nr. …) A.   PARTIJEN 1. Uitvoerder (naam, adres en contactgegevens) 2. Ontvanger (naam, adres en contactgegevens) 3. Eindgebruiker (indien andere persoon dan de ontvanger) 4. Land van eindbestemming B.   GOEDEREN 1. Goederen (gedetailleerde omschrijving van de goederen) 2. Hoeveelheid (eenheden)/gewicht 3. Eindgebruik (specifiek doel waarvoor de goederen zullen worden gebruikt. -Indien de goederen bedoeld zijn om te worden ingebouwd in of gebruikt voor de ontwikkeling, de productie, het gebruik of de reparatie van een ander goed, beschrijf dat goed, het doel en de eindgebruiker ervan) 4. Specificatie van de locatie van het eindgebruik van de goederen (tenzij de ontvanger optreedt als handelaar, groothandelaar of wederverkoper en geen kennis heeft van de locatie van het eindgebruik van de goederen) C.   CERTIFICERING VAN DE BUITENLANDSE ONTVANGER C.1.   De ontvanger treedt op als eindgebruiker Bij artikel 3 bis, lid 6, artikel 3 quater, lid 2, artikel 3 quinquies, lid 2, onder b), van Verordening (EU) nr. 267/2012 van de Raad wordt de aanvrager van een vergunning verplicht om deze verklaring inzake eindgebruik of een gelijkwaardig document in te dienen, waarin informatie over het eindgebruik en over de locatie daarvan is opgenomen, met betrekking tot elk afzonderlijk geleverd goed. Wij certificeren (Ik certificeer) dat de in rubriek B omschreven en door de in rubriek A.1. genoemde exporteur geleverde goederen: 1. alleen zullen worden gebruikt voor de in rubriek B.3. omschreven doeleinden en dat de goederen of een replica daarvan, voor zover van toepassing, bestemd zijn voor eindgebruik in het in rubriek A.4. genoemde land, op de in rubriek B.4. genoemde locatie; 2. dat de goederen of een replica daarvan, voor zover van toepassing: — niet gebruikt zullen worden voor nucleaire explosieactiviteiten of voor splijtstofcyclusactiviteiten waarvoor geen waarborgen zijn gegeven; — niet zullen worden gebruikt voor een doel dat verband houdt met chemische, biologische of nucleaire wapens of raketten die dergelijke wapens naar hun doel kunnen voeren; — alleen zullen worden gebruikt voor civiel eindgebruik; — binnen Iran niet zullen worden herovergedragen zonder voorafgaande kennisgeving aan het exporterende land. C.2.   De ontvanger treedt op als handelaar, groothandelaar of wederverkoper (alleen invullen indien rubriek C.1. niet van toepassing is) Bij artikel 3 bis, lid 6, artikel 3 quater, lid 2, artikel 3 quinquies, lid 2, onder b), van Verordening (EU) nr. 267/2012 van de Raad wordt de aanvrager van een vergunning verplicht om deze verklaring inzake eindgebruik of een gelijkwaardig document in te dienen, waarin informatie over het eindgebruik en over de locatie daarvan is opgenomen, met betrekking tot elk afzonderlijk geleverd goed. Wij certificeren (Ik certificeer) dat de in rubriek B omschreven en door de in rubriek A.1. genoemde exporteur geleverde goederen: 1. alleen zullen worden gebruikt voor de in rubriek B.3. omschreven doeleinden en dat de producten of een replica daarvan, voor zover van toepassing, bestemd zijn voor eindgebruik in het in rubriek A.4. genoemde land; 2. dat de goederen of een replica daarvan, voor zover van toepassing: — niet gebruikt zullen worden voor nucleaire explosieactiviteiten of voor splijtstofcyclusactiviteiten waarvoor geen waarborgen zijn gegeven; — niet zullen worden gebruikt voor een doel dat verband houdt met chemische, biologische of nucleaire wapens of raketten die dergelijke wapens naar hun doel kunnen voeren; — alleen zullen worden gebruikt voor civiel eindgebruik; — alleen aan een derde persoon/onderneming zullen worden geleverd op voorwaarde dat die derde persoon/onderneming de verbintenissen uit bovenstaande verklaring aanvaardt als bindend voor zichzelf en dat deze derde persoon/onderneming bekend staat als geloofwaardig en betrouwbaar in de naleving van dergelijke verbintenissen. HANDTEKENING … Plaats en datum … Oorspronkelijke handtekening van de eindgebruiker/ontvanger … Ondernemingsstempel/officieel stempel … Naam en titel van de ondertekenaar, in blokletters Indien van toepassing: Stempel van de Kamer van Koophandel (of van een andere legaliserende autoriteit) ”",
  "source": "EUR LEX"
}