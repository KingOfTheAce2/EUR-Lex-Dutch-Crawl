{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0740:NL:HTML\">",
  "content": "EUR-Lex - 31997D0740 - NL Avis juridique important | 31997D0740 97/740/EG: Beschikking van de Commissie van 14 oktober 1997 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor metselwerk en bijbehorende producten (Voor de EER relevante tekst) Publicatieblad Nr. L 299 van 04/11/1997 blz. 0042 - 0046 BESCHIKKING VAN DE COMMISSIE van 14 oktober 1997 betreffende de procedure voor de conformiteitsverklaring van voor de bouw bestemde producten overeenkomstig artikel 20, lid 2, van Richtlijn 89/106/EEG van de Raad voor metselwerk en bijbehorende producten (Voor de EER relevante tekst) (97/740/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten (1), gewijzigd bij Richtlijn 93/68/EEG (2), inzonderheid op artikel 13, lid 4, Overwegende dat de Commissie bij de keuze tussen de twee in artikel 13, lid 3, van Richtlijn 89/106/EEG bedoelde procedures voor de conformiteitsverklaring van een product de \"minst kostbare veiligheidsconforme procedure\" moet kiezen; dat dit inhoudt dat het noodzakelijk is vast te stellen of voor een bepaald product of bepaalde familie van producten het bestaan van een onder de verantwoordelijkheid van de fabrikant vallend productiecontrolesysteem in de fabriek een noodzakelijke en toereikende voorwaarde is voor een conformiteitsverklaring, dan wel of daarvoor, om redenen die verband houden met de naleving van de in artikel 13, lid 4, genoemde criteria, een erkende certificatie-instantie moet worden ingeschakeld; Overwegende dat ingevolge artikel 13, lid 4, de aldus gekozen procedure in de mandaten en in de technische specificaties moet worden genoemd; dat het derhalve wenselijk is het in de mandaten en de technische specificaties gebruikte begrip producten of families van producten vast te leggen; Overwegende dat de twee procedures van artikel 13, lid 3, nader in bijlage III bij Richtlijn 89/106/EEG zijn beschreven; dat het derhalve noodzakelijk is voor elk product of elke familie van producten duidelijk de methoden voor de toepassing van de twee procedures aan te geven, onder verwijzing naar genoemde bijlage III, daar bijlage III aan bepaalde systemen de voorkeur geeft; Overwegende dat de procedure van artikel 13, lid 3, onder a), overeenkomt met de systemen die in mogelijkheid 1 zonder permanente bewaking en in de mogelijkheden 2 en 3 van punt 2, onder ii), van bijlage III zijn vastgelegd, en dat de procedure van artikel 13, lid 3, onder b), overeenkomt met de systemen die in punt 2, onder i), van bijlage III en in mogelijkheid 1 met permanente bewaking van punt 2, onder ii), van bijlage III zijn vastgesteld; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de bouw, HEEFT DE VOLGENDE BESCHIKKING GEGEVEN: Artikel 1 De conformiteit van de in bijlage I genoemde producten en families van producten wordt vastgesteld aan de hand van een procedure waarbij de fabrikant als enige verantwoordelijk is voor een productiecontrolesysteem dat waarborgt dat de producten in overeenstemming zijn met de desbetreffende technische specificaties. Artikel 2 De conformiteit van de in bijlage II genoemde producten wordt vastgesteld aan de hand van een procedure waarbij, naast een door de fabrikant uitgevoerd productiecontrolesysteem in de fabriek, bij de beoordeling en de bewaking van de productiecontrole of het product zelf een erkende certificatie-instantie wordt ingeschakeld. Artikel 3 De procedure voor de conformiteitsverklaring overeenkomstig bijlage III wordt vermeld in de mandaten voor geharmoniseerde normen. Artikel 4 Deze beschikking is gericht tot de lidstaten. Gedaan te Brussel, 14 oktober 1997. Voor de Commissie Martin BANGEMANN Lid van de Commissie (1) PB L 40 van 11. 2. 1989, blz. 12. (2) PB L 220 van 30. 8. 1993, blz. 1. BIJLAGE I Metselwerk en bijbehorende producten - metseleenheden van categorie II die worden gebruikt in muren, zuilen en scheidingswanden; - metseleenheden van categorie II met geïntegreerde thermische isolatiematerialen die worden gebruikt in muren en scheidingswanden en niet zijn opgenomen in bijlage II; - in de fabriek een bepaald recept gemaakte metselmortel voor muren, zuilen en scheidingswanden; - in de fabriek gemaakte berapings-/pleistermortel voor muren, zuilen, scheidingswanden en plafondafwerklagen; - ankers, trekstangen, klimijzers, consoles, hoekankers, strekvoegwapening en lateien die in gemetselde muren, zuilen en scheidingswanden worden opgenomen. BIJLAGE II Metselwerk en bijbehorende producten - metseleenheden van categorie I die worden gebruikt in muren, zuilen en scheidingswanden; - speciale metseleenheden van categorie I of II met geïntegreerde thermische isolatiematerialen, ingedeeld in een van de Euroklassen A, B of C, waarbij de brandprestaties van de onderdelen tijdens het productieproces kunnen veranderen (over het algemeen die welke oorspronkelijk zijn gemaakt van brandbare grondstoffen) of zijn gewijzigd door het opnemen van bepaalde stoffen, zoals brandvertragers, en die worden gebruikt in muren, zuilen en scheidingswanden, maar alleen wanneer deze onderdelen in de eindgebruikssituatie blootgesteld kunnen worden aan brand; en - in de fabriek op een bepaalde wijze samengestelde metselmortel voor muren, zuilen en scheidingswanden. BIJLAGE III PRODUCTFAMILIE METSELWERK EN BIJBEHORENDE PRODUCTEN (1/3) Systemen van conformiteitsverklaring CEN/Cenelec wordt verzocht in de desbetreffende geharmoniseerde norm(en) voor de onderstaande producten en het beoogde gebruik daarvan de volgende systemen van conformiteitsverklaring te vermelden: >RUIMTE VOOR DE TABEL> De specificatie van het systeem moet zodanig zijn, dat het ook kan worden toegepast wanneer de prestatie ten aanzien van een bepaalde eigenschap niet behoeft te worden vastgesteld, omdat minstens één lidstaat geen wettelijk voorschrift heeft voor een dergelijke eigenschap (zie artikel 2, lid 1, van Richtlijn 89/106/EEG en, indien van toepassing, punt 1.2.3 van de basisdocumenten). In die gevallen mag de fabrikant niet tot verificatie van een dergelijke eigenschap worden verplicht indien hij in dit opzicht niets over de prestatie van het product wil mededelen. PRODUCTFAMILIE METSELWERK EN BIJBEHORENDE PRODUCTEN (2/3) Systemen van conformiteitsverklaring CEN/Cenelec wordt verzocht in de desbetreffende geharmoniseerde norm(en) voor de onderstaande producten en het beoogde gebruik daarvan het volgende systeem van conformiteitsverklaring te vermelden: >RUIMTE VOOR DE TABEL> De specificatie van het systeem moet zodanig zijn, dat het ook kan worden toegepast wanneer de prestatie ten aanzien van een bepaalde eigenschap niet behoeft te worden vastgesteld, omdat minstens één lidstaat geen wettelijk voorschrift heeft voor een dergelijke eigenschap (zie artikel 2, lid 1, van Richtlijn 89/106/EEG en, indien van toepassing, punt 1.2.3 van de basisdocumenten). In die gevallen mag de fabrikant niet tot verificatie van een dergelijke eigenschap worden verplicht indien hij in dit opzicht niets over de prestatie van het product wil mededelen. PRODUCTFAMILIE METSELWERK EN BIJBEHORENDE PRODUCTEN (3/3) Systemen van conformiteitsverklaring CEN/Cenelec wordt verzocht in de desbetreffende geharmoniseerde norm(en) voor de onderstaande producten en het beoogde gebruik daarvan de volgende systemen van conformiteitsverklaring te vermelden: >RUIMTE VOOR DE TABEL> De specificatie van het systeem moet zodanig zijn dat het ook kan worden toegepast wanneer de prestatie ten aanzien van een bepaalde eigenschap niet behoeft te worden vastgesteld, omdat minstens één lidstaat geen wettelijk voorschrift heeft voor een dergelijke eigenschap (zie artikel 2, lid 1, van Richtlijn 89/106/EEG, en, indien van toepassing, punt 1.2.3 van de basisdocumenten). In die gevallen mag de fabrikant niet tot verificatie van een dergelijke eigenschap worden verplicht indien hij in dit opzicht niets over de prestatie van het product wil mededelen.",
  "source": "EUR LEX"
}