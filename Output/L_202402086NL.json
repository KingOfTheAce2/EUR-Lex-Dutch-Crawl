{
  "url": "http://www.w3.org/1999/xhtml\">",
  "content": "L_202402086NL.000101.fmx.xml Publicatieblad van de Europese Unie NL L-serie 2024/2086 26.7.2024 BESLUIT (EU) 2024/2086 VAN DE EUROPESE RAAD van 24 juli 2024 tot benoeming van de hoge vertegenwoordiger van de Unie voor buitenlandse zaken en veiligheidsbeleid DE EUROPESE RAAD, Gezien het Verdrag betreffende de Europese Unie, en met name artikel 18, lid 1, Overwegende hetgeen volgt: (1) Bij Besluit (EU) 2019/1330 van de Europese Raad ( 1 ) werd de hoge vertegenwoordiger van de Unie voor buitenlandse zaken en veiligheidsbeleid, de heer Josep BORRELL FONTELLES, benoemd tot en met 31 oktober 2024. (2) Een nieuwe hoge vertegenwoordiger van de Unie voor buitenlandse zaken en veiligheidsbeleid moet worden benoemd voor de periode die loopt van het einde van de huidige ambtstermijn van de Europese Commissie tot en met 31 oktober 2029. (3) Bij brief van 22 juli 2024 heeft de verkozen voorzitter van de Commissie ingestemd met de benoeming van mevrouw Kaja KALLAS tot hoge vertegenwoordiger van de Unie voor buitenlandse zaken en veiligheidsbeleid. (4) Overeenkomstig artikel 17, lid 7, derde alinea, van het Verdrag betreffende de Europese Unie worden de voorzitter, de hoge vertegenwoordiger van de Unie voor buitenlandse zaken en veiligheidsbeleid en de overige leden van de Commissie als college ter goedkeuring onderworpen aan een stemming van het Europees Parlement, HEEFT HET VOLGENDE BESLUIT VASTGESTELD: Artikel 1 Mevrouw Kaja KALLAS wordt benoemd tot hoge vertegenwoordiger van de Unie voor buitenlandse zaken en veiligheidsbeleid voor de periode die loopt van het einde van de huidige ambtstermijn van de Commissie tot en met 31 oktober 2029. Artikel 2 Dit besluit treedt in werking op de datum van de bekendmaking ervan in het Publicatieblad van de Europese Unie . Gedaan te Brussel, 24 juli 2024. Voor de Europese Raad De voorzitter C. MICHEL ( 1 ) Besluit (EU) 2019/1330 van de Europese Raad van 5 augustus 2019 houdende benoeming van de hoge vertegenwoordiger van de Unie voor buitenlandse zaken en veiligheidsbeleid ( PB L 207 van 7.8.2019, blz. 36 ). ELI: http://data.europa.eu/eli/dec/2024/2086/oj ISSN 1977-0758 (electronic edition)",
  "source": "EUR LEX"
}