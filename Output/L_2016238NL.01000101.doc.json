{
  "url": "http://www.w3.org/1999/xhtml\">",
  "content": "L_2016238NL.01000101.xml 6.9.2016 NL Publicatieblad van de Europese Unie L 238/1 UITVOERINGSVERORDENING (EU) 2016/1453 VAN DE COMMISSIE van 5 september 2016 tot wijziging van Verordening (EG) nr. 1210/2003 van de Raad betreffende bepaalde specifieke restricties op de economische en financiële betrekkingen met Irak DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1210/2003 van de Raad van 7 juli 2003 betreffende bepaalde specifieke restricties op de economische en financiële betrekkingen met Irak en tot intrekking van Verordening (EG) nr. 2465/96 ( 1 ) , en met name artikel 11, onder b), Overwegende hetgeen volgt: (1) Bijlage III bij Verordening (EG) nr. 1210/2003 bevat een lijst van overheidsinstellingen, -ondernemingen en -agentschappen, natuurlĳke personen en rechtspersonen, organen en entiteiten van de voormalige regering van Irak waarvan de tegoeden en economische middelen die zich op 22 mei 2003 buiten Irak bevonden, overeenkomstig die verordening bevroren dienen te worden. (2) Op 30 augustus 2016 heeft het Sanctiecomité van de Veiligheidsraad van de Verenigde Naties besloten vier entiteiten te schrappen van de lijst van personen, groepen en entiteiten waarvan de tegoeden en economische middelen dienen te worden bevroren, onder verwijzing naar de punten 19 en 23 van Resolutie 1483(2003) van de Veiligheidsraad van de Verenigde Naties. (3) Bijlage III bij Verordening (EG) nr. 1210/2003 dient daarom dienovereenkomstig te worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage III bij Verordening (EG) nr. 1210/2003 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 september 2016. Voor de Commissie, namens de voorzitter , Hoofd van de dienst Instrumenten voor het buitenlands beleid ( 1 ) PB L 169 van 8.7.2003, blz. 6 . Verordening laatstelijk gewijzigd bij Verordening (EU) nr. 131/2011 ( PB L 41 van 15.2.2011, blz. 1 ). BIJLAGE In bijlage III bij Verordening (EG) nr. 1210/2003 worden de volgende vermeldingen geschrapt: a) „5. Iraqi Airways Company (alias a) Iraq Airways Company, b) Iraqi Airways, c) Iraq Airways, d) IAC, e) I.A.C.).”; b) „29. DIRECTORATE GENERAL OF GOVERNORATE ELECTRICITY DISTRIBUTION. Adres: P.O. Box 20107, New Bagdad Aqaba Bin Nafii Square, Bagdad, Irak.”; c) „35. ELECTRONIC INDUSTRIAL COMPANY. Adres: P.O. Box 11359, Za'afaraniya, Bagdad, Irak.”; d) „74. LIGHT INDUSTRIES COMPANY. Adres: P.O. Box 164 Bagdad, Za'Afaraniya, Bagdad, Irak.”.",
  "source": "EUR LEX"
}