{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991L0322:NL:HTML\">",
  "content": "EUR-Lex - 31991L0322 - NL Avis juridique important | 31991L0322 Richtlijn 91/322/EEG van de Commissie van 29 mei 1991 tot vaststelling van indicatieve grenswaarden ter uitvoering van Richtlijn 80/1107/EEG van de Raad betreffende de bescherming van werknemers tegen de risico's van blootstelling aan chemische, fysische en biologische agentia op het werk Publicatieblad Nr. L 177 van 05/07/1991 blz. 0022 - 0024 Bijzondere uitgave in het Fins: Hoofdstuk 5 Deel 5 blz. 0042 Bijzondere uitgave in het Zweeds: Hoofdstuk 5 Deel 5 blz. 0042 RICHTLIJN VAN DE COMMISSIE  van 29 mei 1991  tot vaststelling van indicatieve grenswaarden ter uitvoering van Richtlijn 80/1107/EEG van de Raad betreffende de bescherming van werknemers tegen de risico's van blootstelling aan chemische, fysische  en biologische agentia op het werk  ( 91/322/EEG ) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 80/1107/EEG van de Raad van 27 november 1980 betreffende de bescherming van werknemers tegen de risico's van blootstelling aan chemische, fysische en biologische agentia op het werk ( 1 ), laatstelijk gewijzigd bij Richtlijn 88/642/EEG  ( 2 ), en met name op artikel 8, lid 4, eerste alinea, Gezien het advies van het Raadgevend Comité voor de veiligheid, de hygiëne en de bescherming van de gezondheid op de arbeidsplaats, Overwegende dat in artikel 8, lid 4, derde alinea, van Richtlijn 80/1107/EEG is bepaald dat de indicatieve grenswaarden van beroepsblootstelling worden vastgesteld op basis van op wetenschappelijke gegevens beruste evaluaties door deskundigen; Overwegende dat het doel van het vaststellen van deze waarden eruit bestaat om met behoud van de bereikte verbeteringen de arbeidsomstandigheden op dit gebied te harmoniseren; Overwegende dat deze richtlijn een werkelijke stap in de richting van de voltooiing van de sociale dimensie van de interne markt vormt; Overwegende dat grenswaarden van beroepsblootstelling dienen te worden beschouwd als een belangrijk element van het algemene streven de bescherming van de gezondheid van werknemers op de arbeidsplaats te verbeteren; Overwegende dat een eerste lijst van grenswaarden van beroepsblootstelling kan worden opgesteld voor de agentia waarvoor in de Lid-Staten vergelijkbare grenswaarden bestaan, met bijzondere aandacht voor die agentia die op arbeidsplaatsen voorkomen en de  gezondheid van werknemers ongunstig kunnen beïnvloeden; dat deze lijst, wat de uitwerking op de gezondheid betreft, op beschikbare wetenschappelijke gegevens kan worden gebaseerd, hoewel deze gegevens voor sommige agentia zeer schaars zijn; Overwegende dat het daarnaast noodzakelijk kan zijn grenswaarden van beroepsblootstelling voor kortere perioden vast te stellen, rekening houdende met de gevolgen van blootstelling van korte duur; Overwegende dat in Richtlijn 80/1107/EEG een referentiemethode voor onder andere het vaststellen van de mate van blootstelling en de meettechnieken voor grenswaarden van beroepsblootstelling is opgenomen; Overwegende dat het, gelet op het belang van het verkrijgen van betrouwbare meetgegevens over de blootstelling in verhouding tot de grenswaarden van beroepsblootstelling, in de toekomst noodzakelijk kan zijn aangepaste referentiemethoden te verkrijgen; Overwegende dat de grenswaarden voor beroepsblootstelling geregeld dienen te worden onderzocht en herzien wanneer nieuwe wetenschappelijke gegevens erop wijzen dat zij niet langer afdoende zijn; Overwegende dat het bij sommige agentia in de toekomst noodzakelijk zal zijn rekening te houden met alle absorptiewegen, waaronder de mogelijkheid van cutane penetratie, ten einde het hoogst mogelijke beschermingsniveau te waarborgen; Overwegende dat de in de onderhavige richtlijn vervatte maatregelen in overeenstemming zijn met het advies van het ingevolge artikel 9 van Richtlijn 80/1107/EEG opgerichte Comité, HEEFT DE VOLGENDE RICHTLIJN VASTGESTELD : Artikel 1 De indicatieve grenswaarden, waarmee de Lid-Staten onder andere rekening houden bij het vaststellen van de in artikel 4, lid 4, onder b ), van Richtlijn 80/1107/EEG zijn in de bijlage opgenomen . Artikel 2 1 . De Lid-Staten doen uiterlijk op 31 december 1993 de nodige bepalingen in werking treden om aan deze richtlijn te voldoen . Zij stellen de Commissie daarvan onverwijld in kennis . Wanneer de Lid-Staten deze bepalingen aannemen, wordt in die bepalingen naar de onderhavige richtlijn verwezen of wordt hiernaar verwezen bij de officiële bekendmaking van die bepalingen . De regels voor deze verwijzing worden vastgesteld door de  Lid-Staten . 2 . De Lid-Staten delen de Commissie de bepalingen van intern recht mede die zij op het onder deze richtlijn vallende gebied vaststellen . Artikel 3 Deze richtlijn is gericht tot de Lid-Staten . Gedaan te Brussel, 29 mei 1991 . Voor de Commissie Vasso PAPANDREOU Lid van de Commissie ( 1 ) PB nr . L 327 van 3 . 12 . 1980, blz . 8 . ( 2 ) PB nr . L 356 van 24 . 12 . 1988, blz . 74 . BIJLAGE INDICATIEVE GRENSWAARDEN VOOR BEROEPSBLOOTSTELLING Einecs ( 1 )  CAS ( 2 )  Naam van de stof  Indicatieve grenswaarden voor beroepsblootstelling ( 3 )       mg/m3 ( 4 )  ppm ( 5 )        2 001 933  54-11-5  Nicotine ( 6 )  0,5  -  2 005 791  64-18-6  Mierezuur  9  5  2 005 807  64-19-7  Azijnzuur  25  10  2  006 596  67-56-1  Methanol  260  200  2 008 352  75-05-8  Acetonitril  70  40  2 018 659  88-89-1  Picrinezuur ( 6 )  0,1  -  2 020 495  91-20-3  Naftaleen  50  10  2 027 160  98-95-3  Nitrobenzeen  5  1  2 035 852  108 -46-3  Resorcinol ( 6 )  45  10  2 037  163  109-89-7  Diethylamine  30  10  2 038 099  110-86-1  Pyridine ( 6 )  15  5  2 046 969  124-38-9  Kooldioxide  9 000  5 000  2 056 343  144-62-7  Oxaalzuur ( 6 )  1  -  2 069 923  420-04-2  Cyaanamide ( 6 )  2  -  2 151 373  1305-62-0  Calciumdihydroxide  ( 6 )  5  -  2 152 361  1314-56-3  Difosforpentaoxide ( 6 )  1  -  2 152 424  1314-80-3  Difosforpentasulfide ( 6 )  1  -  2 152 932  1319-77-3  Kresol ( alle isomeren ) ( 6 )  22  5  2 311 161  7440-06-4  Platina ( metallisch ) ( 6 )  1  -  2 314 843  7580-67-8   Lithiumhydride ( 6 )  0,025  -  2 317 781  7726-95-6  Broom ( 6 )  0,7  0,1  2 330 603  10026-13-8  Fosforpentachloride ( 6 )  1  -  2 332 710  10102-43-9  Stikstofmonoxide  30  25   8003-34-7  Pyrethrum  5  -    Barium ( oplosbare verbindingen als Ba ) ( 6 )   0,5  -    Zilver ( oplosbare verbindingen als Ag ) ( 6 )  0,01  -    Tin ( anorganische verbindingen als Sn ) ( 6 )  2  - ( 1 ) Einecs : European Inventory of Existing Chemical Substances . ( 2 ) CAS : Chemical Abstract Service Number . ( 3 ) Gemeten of berekend met een referentieperiode van acht uur . ( 4 ) Mg/m3 = milligram per kubieke meter lucht bij 20 °C en 101,3 KPa ( 760 mm kwikdruk ). ( 5 ) Ppm = parts per million in lucht ( ml/m3 ). ( 6 ) Weinig wetenschappelijke gegevens over gezondheidseffecten .",
  "source": "EUR LEX"
}