{
  "url": "http://www.w3.org/1999/xhtml\"><!--",
  "content": "L_2019204NL.01000301.xml 2.8.2019 NL Publicatieblad van de Europese Unie L 204/3 UITVOERINGSVERORDENING (EU) 2019/1293 VAN DE COMMISSIE van 29 juli 2019 tot wijziging van Uitvoeringsverordening (EU) nr. 577/2013 wat betreft de lijst van gebieden en derde landen in bijlage II en het modeldiergezondheidscertificaat voor honden, katten en fretten in bijlage IV (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 576/2013 van het Europees Parlement en de Raad van 12 juni 2013 betreffende het niet-commerciële verkeer van gezelschapsdieren en tot intrekking van Verordening (EG) nr. 998/2003 ( 1 ) , en met name artikel 13, lid 2, en artikel 25, lid 2, Overwegende hetgeen volgt: (1) Uitvoeringsverordening (EU) nr. 577/2013 ( 2 ) van de Commissie voorziet onder meer in de lijsten van gebieden en derde landen zoals bedoeld in artikel 13 van Verordening (EU) nr. 576/2013 en in het diergezondheidscertificaat dat vereist is voor het niet-commerciële verkeer naar een lidstaat van honden, katten en fretten uit gebieden en derde landen. (2) Uitvoeringsverordening (EU) nr. 577/2013 is opgenomen in de Overeenkomst betreffende de Europese Economische Ruimte (EER) bij Besluit nr. 66/2016 van het Gemengd Comité van de EER ( 3 ) en is volledig van toepassing op Noorwegen, op dezelfde wijze als op de EU-lidstaten. (3) Noorwegen is opgenomen in de lijst in bijlage II, deel 1, bij Uitvoeringsverordening (EU) nr. 577/2013. Besluit nr. 66/2016 van het Gemengd Comité van de EER bevat voorschriften voor het niet-commerciële verkeer naar een lidstaat van honden, katten en fretten uit Noorwegen. Daarom moet Noorwegen worden geschrapt van de lijst van gebieden en derde landen in bijlage II, deel 1, bij Uitvoeringsverordening (EU) nr. 577/2013. (4) Het is tevens noodzakelijk in de lijst van gebieden en derde landen in bijlage II, deel 2, bij Uitvoeringsverordening (EU) nr. 577/2013 rekening te houden met de nieuwe naam van de voormalige Joegoslavische Republiek Macedonië. (5) In Verordening (EU) nr. 576/2013 is onder meer bepaald dat honden, katten en fretten die uit een gebied of derde land naar een andere lidstaat worden verplaatst, moeten voldoen aan preventieve gezondheidsmaatregelen voor andere ziekten of infecties dan rabiës die zijn vastgesteld uit hoofde van artikel 19, lid 1, en vergezeld moeten gaan van een identificatiedocument met het formaat van een diergezondheidscertificaat. Bijlage IV, deel 1, bij Uitvoeringsverordening (EU) nr. 577/2013 van de Commissie bevat het model voor het diergezondheidscertificaat. (6) Bovendien heeft de Commissie na de verplichte heroverweging van Gedelegeerde Verordening (EU) nr. 1152/2011 van de Commissie ( 4 ) Gedelegeerde Verordening (EU) 2018/772 ( 5 ) aangenomen, die onder meer voorziet in de regels voor de indeling van de lidstaten of delen daarvan, aan de hand van de vraag of zij in aanmerking komen voor de toepassing van preventieve gezondheidsmaatregelen voor de bestrijding van infecties met Echinococcus multilocularis bij honden. Met Gedelegeerde Verordening 2018/772 werd Gedelegeerde Verordening (EU) nr. 1152/2011 met ingang van 1 juli 2018 ingetrokken. (7) De lijst van lidstaten die voldoen aan de voorschriften voor indeling die zijn opgenomen in Gedelegeerde Verordening (EU) 2018/772 voor heel hun grondgebied of delen ervan is opgenomen in de bijlage bij Uitvoeringsverordening (EU) 2018/878 van de Commissie ( 6 ) . (8) Daarom moeten de verwijzingen naar Gedelegeerde Verordening (EU) nr. 1152/2011 worden vervangen door verwijzingen naar Gedelegeerde Verordening (EU) 2018/772 en naar Uitvoeringsverordening (EU) 2018/878 in het modelgezondheidscertificaat in bijlage IV bij Uitvoeringsverordening (EU) nr. 577/2013. (9) De bijlagen II en IV bij Uitvoeringsverordening (EU) nr. 577/2013 moeten derhalve dienovereenkomstig worden gewijzigd. (10) Ter vermijding van verstoringen van het verkeer van honden, katten en fretten moet het gebruik van de diergezondheidscertificaten die zijn afgegeven overeenkomstig bijlage IV, deel 1, bij Uitvoeringsverordening (EU) nr. 577/2013, zoals gewijzigd bij Uitvoeringsverordening (EU) 2016/561 van de Commissie ( 7 ) , worden toegestaan tot en met 28 februari 2020. (11) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) nr. 577/2013 wordt als volgt gewijzigd: 1. Bijlage II, deel 1, wordt vervangen door de tekst in bijlage I bij deze verordening. 2. Bijlage II, deel 2, wordt vervangen door de tekst in bijlage II bij deze verordening. 3. Bijlage IV, deel 1, wordt vervangen door de tekst in bijlage III bij deze verordening. Artikel 2 Gedurende een overgangsperiode die eindigt op 28 februari 2020 moeten de lidstaten honden, katten en fretten toelaten die voor niet-commerciële doeleinden van een gebied of derde land naar een lidstaat worden gebracht en die vergezeld gaan van een diergezondheidscertificaat dat uiterlijk op 31 oktober 2019 is afgegeven overeenkomstig het model in bijlage IV, deel 1, bij Uitvoeringsverordening (EU) nr. 577/2013, zoals gewijzigd bij Uitvoeringsverordening (EU) 2016/561. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Zij is van toepassing vanaf 1 november 2019. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2019. Voor de Commissie De voorzitter Jean-Claude JUNCKER ( 1 ) PB L 178 van 28.6.2013, blz. 1 . ( 2 ) Uitvoeringsverordening (EU) nr. 577/2013 van de Commissie van 28 juni 2013 inzake de modelidentificatiedocumenten voor het niet-commerciële verkeer van honden, katten en fretten, de vaststelling van de lijsten van gebieden en derde landen en de voorschriften betreffende de vorm, de opmaak en de taal van de verklaringen ten bewijze van de naleving van bepaalde voorwaarden die zijn vastgelegd in Verordening (EU) nr. 576/2013 van het Europees Parlement en de Raad ( PB L 178 van 28.6.2013, blz. 109 ). ( 3 ) Besluit van het Gemengd Comité van de EER nr. 66/2016 van 29 april 2016 tot wijziging van bijlage I (Veterinaire en fytosanitaire aangelegenheden) bij de EER-overeenkomst [2017/2017] ( PB L 300 van 16.11.2017, blz. 1 ). ( 4 ) Gedelegeerde Verordening (EU) nr. 1152/2011 van de Commissie van 14 juli 2011 tot aanvulling van Verordening (EG) nr. 998/2003 van het Europees Parlement en de Raad inzake preventieve gezondheidsmaatregelen voor de bestrijding van infecties met Echinococcus multilocularis bij honden ( PB L 296 van 15.11.2011, blz. 6 ). ( 5 ) Gedelegeerde Verordening (EU) 2018/772 van de Commissie van 21 november 2017 tot aanvulling van Verordening (EU) nr. 576/2013 van het Europees Parlement en de Raad met betrekking tot preventieve gezondheidsmaatregelen voor de bestrijding van infecties met Echinococcus multilocularis bij honden en tot intrekking van Gedelegeerde Verordening (EU) nr. 1152/2011 ( PB L 130 van 28.5.2018, blz. 1 ). ( 6 ) Uitvoeringsverordening (EU) 2018/878 van de Commissie van 18 juni 2018 tot vaststelling van een lijst van lidstaten of delen van het grondgebied van lidstaten die voldoen aan de voorschriften voor indeling overeenkomstig artikel 2, leden 2 en 3, van Gedelegeerde Verordening (EU) 2018/772 betreffende de toepassing van preventieve gezondheidsmaatregelen voor de bestrijding van infecties met Echinococcus multilocularis bij honden ( PB L 155 van 19.6.2018, blz. 1 ). ( 7 ) Uitvoeringsverordening (EU) 2016/561 van de Commissie van 11 april 2016 tot wijziging van bijlage IV bij Uitvoeringsverordening (EU) nr. 577/2013 wat betreft het modeldiergezondheidscertificaat voor honden, katten en fretten die voor niet-commerciële doeleinden van een gebied of derde land naar een lidstaat worden gebracht ( PB L 96 van 12.4.2016, blz. 26 ). BIJLAGE I “DEEL 1 Lijst van gebieden en derde landen zoals bedoeld in artikel 13, lid 1, van Verordening (EU) nr. 576/2013 ISO-code Gebied of derde land AD Andorra CH Zwitserland FO Faeröer GI Gibraltar GL Groenland IS IJsland LI Liechtenstein MC Monaco SM San Marino VA Staat Vaticaanstad” BIJLAGE II “DEEL 2 Lijst van gebieden en derde landen zoals bedoeld in artikel 13, lid 2, van Verordening (EU) nr. 576/2013 ISO-code Gebied of derde land Opgenomen gebieden AC Ascension AE Verenigde Arabische Emiraten AG Antigua en Barbuda AR Argentinië AU Australië AW Aruba BA Bosnië en Herzegovina BB Barbados BH Bahrein BM Bermuda BQ Bonaire, Sint-Eustatius en Saba (de BES-eilanden) BY Belarus CA Canada CL Chili CW Curaçao FJ Fiji FK Falklandeilanden HK Hongkong JM Jamaica JP Japan KN Saint Kitts en Nevis KY Kaaimaneilanden LC Saint Lucia MS Montserrat MK Noord-Macedonië MU Mauritius MX Mexico MY Maleisië NC Nieuw-Caledonië NZ Nieuw-Zeeland PF Frans-Polynesië PM Saint-Pierre en Miquelon RU Rusland SG Singapore SH Sint-Helena SX Sint-Maarten TT Trinidad en Tobago TW Taiwan US Verenigde Staten van Amerika AS — Amerikaans-Samoa GU — Guam MP — Noordelijke Marianen PR — Puerto Rico VI — Amerikaanse Maagdeneilanden” VC Saint Vincent en de Grenadines VG Britse Maagdeneilanden VU Vanuatu WF Wallis en Futuna BIJLAGE III “DEEL 1 Modeldiergezondheidscertificaat voor het niet-commerciële verkeer van honden, katten of fretten naar een lidstaat uit een gebied of derde land overeenkomstig artikel 5, leden 1 en 2, van Verordening (EU) nr. 576/2013 Tekst van het beeld LAND: Veterinair certificaat voor de EU Deel I: Gegevens betreffende de zending I.1. Verzender Naam Adres Tel. I.2. Referentienummer certificaat I.2.a. I.3. Centrale bevoegde autoriteit I.4. Lokale bevoegde autoriteit I.5. Geadresseerde Naam Adres Postcode Tel. I.6. Persoon die in de EU voor de zendingverantwoordelijk is I.7. Land van oorsprong ISO-code I.8. Regio van oorsprong Code I.9. Land vanbestem-ming ISO-code I.10. Regio van bestem-ming Code I.11. Plaats van oorsprong I.12. Plaats van bestemming I.13. Plaats van lading I.14. Vertrekdatum I.15. Vervoermiddel I.16. Grensinspectiepost van binnenkomstin de EU I.17. Cites-nr(s). I.18. Omschrijving van de goederen I.19. Productcode (GS-code) 010619 I.20. Hoeveelheid I.21. Temperatuur van de producten I.22. Totaal aantal verpakkingen I.23. Zegelnummer/Containernummer I.24. Type verpakking Tekst van het beeld LAND: Veterinair certificaat voor de EU I.25. Goederen gecertificeerd voor: Gezelschapsdieren I.26. Voor doorvoer naar derde land I.27. Voor invoer of toelating in de EU I.28. Identificatie van de goederen Soort Geslacht Kleur Ras Identificatienummer Identificatiesysteem Geboortedatum (wetenschappelijke benaming) [dd/mm/jjjj] Tekst van het beeld LAND Niet-commercieel verkeer naar een lidstaat uit een gebied of derde land van honden, katten of fretten overeenkomstig artikel 5,leden 1 en 2, van Verordening (EU) nr. 576/2013 Deel II: Certificering II. Informatie over de gezondheid II.a. Referentienummer certificaat II.b. Ik, ondergetekende, officieel dierenarts (1)/dierenarts gemachtigd door de bevoegde autoriteit (1) van (naam derde land of gebied), verklaar hetgeen volgt: Doel/aard van de reis zoals verklaard door de eigenaar: II.1. in de bijgevoegde verklaring (2) van de eigenaar of de natuurlijke persoon die schriftelijk door de eigenaar is gemachtigd om het niet-commerciële verkeer van de dieren namens de eigenaar uit te voeren, die wordt gestaafd met bewijsmateriaal (3), wordt verklaard dat de dieren die zijn beschreven in vak I.28 de eigenaar of de natuurlijke persoon die schriftelijk door de eigenaar is gemachtigd om het niet-commerciële verkeer van de dieren namens de eigenaar uit te voeren, uiterlijk binnen vijf dagen na zijn verplaatsing zullen vergezellen en niet worden verplaatst met het oog op verkoop of overdracht van eigendom van de dieren en dat zij tijdens het gehele niet-commerciële verkeer onder de verantwoordelijkheid vallen van (1) hetzij [de eigenaar;] (1) hetzij [de natuurlijke persoon die schriftelijk door de eigenaar is gemachtigd om het niet-commerciële verkeer van de dieren namens de eigenaar uit te voeren;] (1) hetzij [de natuurlijke persoon die door een door de eigenaar aangeworven vervoerder is aangewezen om het niet-commerciële verkeer van de dieren namens de eigenaar uit te voeren;] (1) hetzij [II.2. de in vak I.28 beschreven dieren worden verplaatst per vijf dieren of minder;] (1) hetzij [II.2. de in vak I 28 beschreven dieren worden verplaatst in een aantal groter dan vijf, zijn meer dan zes maanden oud en gaan deelnemen aan wedstrijden, tentoonstellingen of sportevenementen of aan training voor dergelijke evenementen en de eigenaar of de natuurlijke persoon zoals bedoeld in punt II.1 heeftaangetoond (3) dat de dieren geregistreerd zijn (1) hetzij [om een dergelijk evenement bij te wonen;] (1) hetzij [bij een vereniging die dergelijke evenementen organiseert.] Verklaring van rabiësvaccinatie en titratietest op rabiësantilichamen: (1) hetzij [II.3. de in vak I.28 beschreven dieren zijn minder dan twaalf weken oud en hebben nog geen rabiësvaccin gekregen, of zijn tussen 12 en 16 weken oud en hebben een rabiësvaccin gekregen maar er zijn nog geen 21 dagen verstreken sinds de voltooiing van de primaire vaccinatie tegen rabiës die is uitgevoerd overeenkomstig de geldigheidsvoorschriften van bijlage III bij Verordening (EU) nr. 576/2013 (4), en II.3.1 het in vak I.1 aangeduide gebied of derde land waaruit de dieren afkomstig zijn, is opgenomen in de lijst in bijlage II bij Uitvoeringsverordening (EU) nr. 577/2013 en de in vak I.5 aangeduide lidstaat van bestemming heeft de bevolking meegedeeld dat dergelijke dieren worden toegelaten tot zijn grondgebied en de dieren gaan vergezeld van (1) hetzij [II.3.2 de bijgevoegde verklaring (5) van de eigenaar of de natuurlijke persoon zoals bedoeld in II.1 waarin wordt verklaard dat de dieren van hun geboorte tot op het moment van het niet-commerciële verkeer niet in contact zijn gekomen met wilde dieren van soorten die vatbaar zijn voor rabiës;] (1) hetzij [II.3.2 hun moedaer, als zij nog van haar afhankelijk zijn, en er kan worden vastgesteld dat het moederdier voor de geboorte van de dieren een rabiësvaccin heeft toegediend gekregen dat voldeed aan de geldigheidseisen van bijlage III bij Verordening (EU) nr. 576/2013;]] (1) of/en [II.3. de in vak I.28 beschreven dieren waren ten tijde van de rabiësvaccinatie ten minste twaalf weken oud en er zijn ten minste 21 dagen verstreken sinds de voltooiing van de primaire vaccinatie tegen rabiës (4) die is uitgevoerd overeenkomstig de geldigheidsvoorschriften van bijlage III bij Verordening (EU) nr. 576/2013 en eventuele latere herhalingsvaccinaties zijn uitgevoerd binnen de geldigheidstermijn van de vorigevaccinatie (6), en (1) hetzij [II.3.1 de in vak I.28 beschreven dieren zijn afkomstig uit een gebied of derde land dat is opgenomen in de lijst in bijlage II bij Uitvoeringsverordening (EU) nr. 577/2013, hetzij rechtstreeks, hetzij via een gebied of derde land dat is opgenomen in de lijst in bijlage II bij Uitvoeringsverordening (EU) nr. 577/2013 hetzij via een gebied of derde land dat niet is opgenomen in de lijst in bijlage II bij Uitvoeringsverordening (EU) nr. 577/2013 in overeenstemming met artikel 12, lid 1, onder c), van Verordening (EU) nr. 576/2013 (7), en de bijzonderheden van de huidige rabiësvaccinatie worden verstrekt in de onderstaande tabel;] Tekst van het beeld LAND Niet-commercieel verkeer naar een lidstaat uit een gebied of derde land van honden, katten of fretten overeenkomstig artikel 5,leden 1 en 2, van Verordening (EU) nr. 576/2013 II. Informatie over de gezondheid II.a. Referentienummer certificaat II.b. (1) hetzij [II.3.1 de in vak I.28 beschreven dieren zijn afkomstig uit of zullen worden doorgevoerd door een gebied of derde land dat niet is opgenomen in de lijst in bijlage II bij Uitvoeringsverordening (EU)nr. 577/2013 en antilichaamtitraties voor rabiës (8), uitgevoerd op een bloedmonster dat werd afgenomen door een daartoe door de bevoegde autoriteit gemachtigde dierenarts op de in de onderstaande tabel vermelde datum, niet vroeger dan 30 dagen na de voorgaande vaccinatie en ten minste drie maanden voor de afgifte van dit certificaat, bleken antilichaamtiters gelijk aan of groter dan 0,5 IE/ml (9) te bevatten en eventuele latere herhalingsvaccinaties zijn uitgevoerd binnen de geldigheidstermijn van de vorige vaccinatie (6), en de bijzonderheden van de huidige rabiësvaccinatie en de bemonsteringsdatum voor het testen van de immuunreactie zijn opgenomen in de onderstaande tabel: Transponder of tatoeage Vaccinatie-datum [dd/mm/jjjj] Naam en producent van het vaccin Partij-num-mer Geldigheid van de vaccinatie Datum van de bloedafname[dd/mm/jjjj] Alfanumerieke code van het dier Datum van implanteren en/ofinlezen (10) [dd/mm/jjjj] van [dd/mm/jjjj] tot [dd/mm/jjjj] ]] Verklaring van behandeling tegen parasieten: (1) hetzij [II.4. de in vak I.28 beschreven honden hebben een lidstaat als bestemming die is opgenomen in de bijlage bij Uitvoeringsverordening (EU) 2018/878 van de Commissie en zijn behandeld tegen Echinococcus multilocularis, en de bijzonderheden over de behandeling die door de behandelende dierenarts is uitgevoerd overeenkomstig artikel 6 van Gedelegeerde Verordening (EU) 2018/772 van de Commissie (11) (12) (13) worden verstrekt in de onderstaande tabel.] (1) hetzij [II.4. de in vak I.28 beschreven honden zijn niet behandeld tegen Echinococcus multilocularis (11).] Transponder- of tatoeagenummer van de hond Behandeling tegen Echinococcus Behandelend dierenarts Naam en producent van het product Datum [dd/mm/jjjj] en behandelingstijdstip [00:00] Naam in hoofdletters, stempel en handtekening ]] Tekst van het beeld LAND Niet-commercieel verkeer naar een lidstaat uit een gebied of derde land van honden, katten of fretten overeenkomstig artikel 5,leden 1 en 2, van Verordening (EU) nr. 576/2013 II. Informatie over de gezondheid II.a. Referentienummer certificaat II.b. Opmerkingen a) Dit certificaat is bedoeld voor honden (Canis lupus familiaris), katten (Felis silvestris catus) en fretten (Mustela putorius furo). b) Het certificaat is tien dagen geldig vanaf de datum van afgifte door de officiële dierenarts tot de datum van de documenten- en overeenstemmingscontroles op de aangewezen punten van binnenkomst voor reizigers (beschikbaar op http://ec.europa.eu/food/animal/liveanimals/pets/pointsentry_en.htm)). In het geval van vervoer over zee wordt die termijn van tien dagen verlengd met een aanvullende termijn die overeenstemt met de duur van de reis over zee. Voor verdere verplaatsingen naar andere lidstaten is dit certificaat geldig vanaf de datum van de documenten- en overeenstemmingscontroles voor in totaal vier maanden of tot de datum van het verstrijken van de geldigheid van de rabiësvaccinatie of totdat de voorwaarden betreffende dieren die minder dan 16 weken oud zijn, zoals bedoeld in punt II.3, niet langer gelden, als deze datum eerder valt. Let wel dat bepaalde lidstaten hebben meegedeeld dat zij geen dieren van minder dan 16 weken oud zoals bedoeld in punt II.3 toelaten op hun grondgebied. Voor meer informatie kunt u terecht op http://ec.europa.eu/food/animal/liveanimals/pets/index_en.htm Deel I: Vak I.5: Geadresseerde: lidstaat van eerste bestemming invullen. Vak I.28: Identificatiesysteem: kies uit het volgende: transponder of tatoeage. Identificatienummer: alfanumerieke code van de transponder of de tatoeage invullen. Geboortedatum/ras: zoals verklaard door de eigenaar. Deel II: (1) Doorhalen wat niet van toepassing is. (2) De verklaring zoals bedoeld in punt II.1 wordt bij het certificaat gevoegd en voldoet aan het model en de aanvullende vereisten van bijlage IV, deel 3, bij Uitvoeringsverordening (EU) nr. 577/2013. (3) Het bewijs zoals bedoeld in punt II.1 (bv. instapkaart, vliegticket) en in punt II.2 (bv. ontvangstbewijs van toegang tot het evenement, bewijs van lidmaatschap) wordt op verzoek van de bevoegde autoriteiten die verantwoordelijk zijn voor de onder b) van de opmerkingen vermelde controles ingeleverd. (4) Een herhalingsvaccinatie wordt als een primaire vaccinatie beschouwd indien deze niet binnen de geldigheidstermijn van een eerdere vaccinatie wordt toegediend. (5) De verklaring zoals bedoeld in punt II.3.2 wordt bij het certificaat gevoegd en voldoet aan de voorschriften betreffende de vorm, de opmaak en de taal die zijn vastgelegd in bijlage I, delen 1 en 3, bij Uitvoeringsverordening (EU) nr. 577/2013. (6) Een gewaarmerkte kopie van de identificatie- en vaccinatiegegevens van de betrokken dieren wordt aan het certificaat gehecht. (7) Voor de derde optie geldt de voorwaarde dat de eigenaar of de in punt II.1 bedoelde natuurlijke persoon op verzoek van de bevoegde autoriteiten die verantwoordelijk zijn voor de onder b) bedoelde controles een verklaring overlegt die aangeeft dat de dieren niet in contact zijn gekomen met dieren van soorten die vatbaar zijn voor rabiës en dat zij het vervoermiddel of het terrein van een internationale luchthaven tijdens de doorvoer door een gebied of derde land dat niet is opgenomen in de lijst van bijlage II bij Uitvoeringsverordening (EU) nr. 577/2013,niet verlaten. Deze verklaring voldoet aan de voorschriften betreffende de vorm, de opmaak en de taal die worden beschreven in bijlage I, delen 2 en 3, bij Uitvoeringsverordening (EU) nr. 577/2013. Tekst van het beeld LAND Niet-commercieel verkeer naar een lidstaat uit een gebied of derde land van honden, katten of fretten overeenkomstig artikel 5,leden 1 en 2, van Verordening (EU) nr. 576/2013 II. Informatie over de gezondheid II.a. Referentienummer certificaat II.b. (8) De titratietest op rabiësantilichamen als bedoeld in punt II.3.1: — moet worden uitgevoerd op een monster dat door een door de bevoegde autoriteit daartoe gemachtigde dierenarts is verzameld ten minste 30 dagen na de datum van vaccinatie en drie maanden vóór de datum van invoer; — moet een niveau van neutralisering van antilichamen voor het rabiësvirus in serum meten dat gelijk is aan of groter isdan 0,5 IE/ml; — moet worden uitgevoerd door een laboratorium dat is erkend overeenkomstig artikel 3 van Beschikking 2000/258/EGvan de Raad (een lijst van erkende laboratoria is te vinden op http://ec.europa.eu/food/animal/liveanimals/pets/approval_en.htm); — hoeft niet te worden vernieuwd op een dier dat na die test met bevredigende resultaten opnieuw tegen rabiës is gevaccineerd binnen de geldigheidstermijn van een vorige vaccinatie. Een gewaarmerkte kopie van het officiële verslag van het erkende laboratorium over de resultaten van de in punt II.3.1 bedoelde test op rabiësantilichamen wordt aan het certificaat gehecht. (9) Door dit resultaat te certificeren, bevestigt de officiële dierenarts dat hij, naar zijn beste vermogen en indien nodig door contact op te nemen met het in het verslag vermelde laboratorium, de authenticiteit heeft gecontroleerd van het laboratoriumverslag betreffende de resultaten van de in punt II.3.1 bedoelde titratietest op antilichamen. (10) In samenhang met voetnoot 6 moet de merking van de betrokken dieren door het implanteren van een transponder of door een duidelijk leesbare tatoeage die vóór 3 juli 2011 is aangebracht, worden gecontroleerd vóór een bijschrijving in dit certificaat wordt gedaan en de merking moet steeds gebeuren vóór een eventuele vaccinatie of, indien van toepassing, vóór deze dieren worden getest. (11) De behandeling tegen Echinococcus multilocularis, zoals bedoeld in punt II.4, moet: — zijn uitgevoerd door een dierenarts binnen een periode van niet meer dan 120 uur en niet minder dan 24 uur vóór het tijdstip van de geplande binnenkomst van de honden in een van de lidstaten of delen daarvan, als vermeld in de bijlage bij Uitvoeringsverordening (EU) 2018/878; — bestaan uit de toediening van een erkend geneesmiddel dat de passende dosis praziquantel of farmacologisch werkzame stoffen bevat waarvan is aangetoond dat zij zelfstandig of in combinatie de belasting van larvale en volwassen intestinale vormen van Echinococcus multilocularis bij de desbetreffende gastheersoort verminderen. (12) De in punt II.4 bedoelde tabel moet worden gebruikt om de gegevens te documenteren van een verdere behandeling indien deze is toegediend na de datum waarop het certificaat werd ondertekend en vóór het tijdstip van de geplande binnenkomst in een van de lidstaten of delen daarvan, zoals vermeld in de bijlage bij Uitvoeringsverordening (EU) 2018/878. (13) De in punt II.4 bedoelde tabel moet worden gebruikt om de gegevens te documenteren van behandelingen indien deze zijn toegediend na de datum waarop het certificaat werd ondertekend ten behoeve van verdere verplaatsingen naar andere lidstaten zoals beschreven onder b) van de opmerkingen en in samenhang met voetnoot 11. Officiële dierenarts/Gemachtigde dierenarts Naam (in blokletters): Hoedanigheid en titel: Adres: Telefoonnummer: Datum: Handtekening: Stempel: Tekst van het beeld LAND Niet-commercieel verkeer naar een lidstaat uit een gebied of derde land van honden, katten of fretten overeenkomstig artikel 5,leden 1 en 2, van Verordening (EU) nr. 576/2013 II. Informatie over de gezondheid II.a. Referentienummer certificaat II.b. Bekrachtiging door de bevoegde autoriteit (niet nodig wanneer het certificaat wordt ondertekend door een officiële dierenarts) Naam (in blokletters): Hoedanigheid en titel: Adres Telefoonnummer: Datum: Handtekening: Stempel: Beambte bij het punt van binnenkomst van de reiziger (voor verdere verplaatsing naar andere lidstaten) Naam (in blokletters): Titel: Adres Telefoonnummer: E-mailadres: Datum waarop de documenten- en overeenstemmingscontroles zijn voltooid: Handtekening: Stempel: ”",
  "source": "EUR LEX"
}