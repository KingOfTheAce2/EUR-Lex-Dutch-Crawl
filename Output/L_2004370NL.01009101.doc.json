{
  "url": "http://www.w3.org/1999/xhtml\">",
  "content": "L_2004370NL.01009101.xml 17.12.2004 NL Publicatieblad van de Europese Unie L 370/91 BESLUIT VAN DE COMMISSIE van 16 december 2004 tot wijziging van Besluit 1999/478/EG inzake vernieuwing van het Raadgevend Comité voor de visserij en de aquacultuur (2004/864/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Overwegende hetgeen volgt: (1) Het is voor de Commisie van belang om over de vraagstukken die rijzen bij de vaststelling van een gemeenschappelijk visserijbeleid (GVB), de mening van de betrokken belangensferen in te winnen. Bij Besluit 71/128/EEG van de Commissie ( 1 ) is een Raadgevend Comité voor de visserijsector (RCV) ingesteld, maar dat besluit is vervangen door Besluit 1999/478/EG van de Commissie van 14 juli 1999 inzake vernieuwing van het Raadgevend Comité voor de visserij en de aquacultuur ( 2 ) . De samenstelling van het Raadgevend Comité voor de visserij en de aquacultuur (RCVA) is vastgesteld in artikel 3 van Besluit 1999/478/EG. (2) Bij Besluit 1999/478/EG zijn vier werkgroepen ingesteld die de adviezen van het comité moeten voorbereiden; werkgroep 2 is belast met aquacultuur. (3) Gelet op de snelle groei van de Europese aquacultuur in de laatste jaren moeten de belangen van deze sector beter vertegenwoordigd zijn in het RCVA. De vice-voorzitter van werkgroep 2 zou derhalve ook lid van het comité moeten worden. Besluit 1999/478/EG moet dienovereenkomstig worden gewijzigd, BESLUIT: Artikel 1 Artikel 3 van Besluit 1999/478/EG wordt als volgt gewijzigd: a) De eerste zin wordt vervangen door: „Het comité bestaat uit 21 leden, hierna „leden van het comité” te noemen.”. b) Punt 2 wordt vervangen door: „2.   In het comité hebben bovendien rechtens zitting de voorzitter en de vice-voorzitter van het comité voor de sectoriële dialoog „visserij” en de voorzitters en vice-voorzitters van de werkgroepen 1, 2, 3 en 4, zoals bedoeld in artikel 7.”. Artikel 2 Dit besluit treedt in werking op de derde dag volgende op die van zijn bekendmaking in het Publicatieblad van de Europese Unie . Gedaan te Brussel, 16 december 2004. Voor de Commissie Joe BORG Lid van de Commissie ( 1 ) PB L 68 van 22.3.1971, blz. 18 . ( 2 ) PB L 187 van 20.7.1999, blz. 70 .",
  "source": "EUR LEX"
}