{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R3939:NL:HTML\">",
  "content": "EUR-Lex - 31988R3939 - NL Avis juridique important | 31988R3939 Verordening (EEG) nr. 3939/88 van de Commissie van 16 december 1988 tot wijziging van Verordening (EEG) nr. 2580/88 tot vaststelling van de voorschriften voor de wijziging van de in bijlage B bij Verordening (EEG) nr. 3878/87 van de Raad vastgestelde lijst van rijstrassen Publicatieblad Nr. L 348 van 17/12/1988 blz. 0033 - 0033 Bijzondere uitgave in het Fins: Hoofdstuk 3 Deel 28 blz. 0017 Bijzondere uitgave in het Zweeds: Hoofdstuk 3 Deel 28 blz. 0017 ***** VERORDENING  (EEG) Nr. 3939/88 VAN DE COMMISSIE van 16 december 1988 tot wijziging van Verordening (EEG) nr. 2580/88 tot vaststelling van de voorschriften voor de wijziging van de in bijlage B bij Verordening (EEG) nr. 3878/87 van de Raad vastgestelde lijst van rijstrassen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 3878/87 van de Raad van 18 december 1987 inzake de produktiesteun voor bepaalde rijstrassen (1), gewijzigd bij Verordening (EEG) nr. 1424/88 (2), en met name op artikel 2, lid 3, Overwegende dat in artikel 2, lid 1, van Verordening (EEG) nr. 2580/88 van de Commissie (3), bepaald is dat de Lid-Staten uiterlijk op 31 juli de aanvragen indienen om de daarvoor in aanmerking komende rijstrassen in bijlage B bij Verordening (EEG) nr. 3878/87 op te nemen; Overwegende dat inschrijving in de nationale rassenlijst onontbeerlijk is voor de indiening van die aanvragen; dat het niet mogelijk is binnen die termijn aan die voorwaarden te beantwoorden, daar de uiterste datum nog vóór de oogst valt, zodat hij tot 20 december moet worden verschoven; Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 In artikel 2, lid 1, van Verordening (EEG) nr. 2580/88 wordt »31 juli\" vervangen door »20 december\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 16 december 1988. Voor de Commissie Frans ANDRIESSEN Vice-Voorzitter (1) PB nr. L 365 van 24. 12. 1987, blz. 3. (2) PB nr. L 131 van 27. 5. 1988, blz. 2. (3) PB nr. L 230 van 19. 8. 1988, blz. 8.",
  "source": "EUR LEX"
}