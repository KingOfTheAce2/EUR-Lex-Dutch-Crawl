{
  "url": "http://www.w3.org/1999/xhtml\"><!--",
  "content": "L_2012294NL.01000301.xml 24.10.2012 NL Publicatieblad van de Europese Unie L 294/3 VERORDENING (EU) Nr. 976/2012 VAN DE COMMISSIE van 23 oktober 2012 houdende wijziging van Verordening (EU) nr. 165/2011 tot verlaging van bepaalde aan Spanje toegewezen makreelquota in 2011 en de daaropvolgende jaren wegens overbevissing in 2010 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen, tot wijziging van de Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van de Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 105, leden 1 en 2, Overwegende hetgeen volgt: (1) Krachtens Verordening (EU) nr. 165/2011 van de Commissie van 22 februari 2011 tot verlaging van bepaalde aan Spanje toegewezen makreelquota in 2011 en de daaropvolgende jaren wegens overbevissing in 2010 ( 2 ) moet het voor 2011 aan Spanje toegewezen vangstquotum voor makreel ( Scomber scombrus ) in de gebieden VIIIc, IX en X, Uniewateren van Cecaf 34.1.1 (hierna „makreelquotum” genoemd), worden verlaagd met 4 500 ton. (2) Bij Verordening (EU) nr. 165/2011 is ook bepaald dat het makreelquotum dat in de jaren 2012 tot en met 2015, en, indien van toepassing, in de daaropvolgende jaren mogelijk aan Spanje wordt toegewezen, moet worden verlaagd met achtereenvolgens 5 500 ton in 2012, 9 748 ton in 2013 en 9 747 ton in 2014 en 2015 en, indien van toepassing, in de daaropvolgende jaren. (3) Op 21 december 2011 hebben de Spaanse autoriteiten de Commissie ervan in kennis gesteld dat hun makreelquotum voor 2011 niet was opgebruikt, en hebben zij de Commissie verzocht het onbenutte tonnage in aanmerking te nemen om de overbeviste hoeveelheid makreel in 2010 te compenseren, overeenkomstig Verordening (EU) nr. 165/2011. De onbenutte hoeveelheid bedraagt 5 755 ton. (4) Daarnaast had Spanje uit hoofde van artikel 4, lid 2, van Verordening (EG) nr. 847/96 van de Raad van 6 mei 1996 tot invoering van aanvullende voorwaarden voor het meerjarenbeheer van de TAC’s en quota ( 3 ) verzocht om een deel van zijn makreelquotum voor 2011 binnen de in die verordening gestelde grenzen in te houden en over te dragen naar het volgende jaar. (5) Bij Uitvoeringsverordening (EU) nr. 319/2012 van de Commissie van 13 april 2012 tot toevoeging van bepaalde hoeveelheden die in 2011 op grond van artikel 4, lid 2, van Verordening (EG) nr. 847/96 van de Raad zijn ingehouden, aan de visserijquota van 2012 ( 4 ) is 2 511 ton van Spanjes onbenutte makreelquotum van 2011 overgedragen naar 2012. Derhalve blijft in 2011 per saldo 3 244 ton onbenut. (6) De bij Verordening (EU) nr. 165/2011 vastgestelde verlagingen moeten met 3 244 ton worden aangepast. Deze hoeveelheid moet worden toegevoegd aan de verlaging in 2011, zodat deze in totaal 7 744 ton bedraagt, en tegelijk in mindering worden gebracht op de verlaging in de daaropvolgende jaren. (7) Spanje heeft verzocht om het onbenutte tonnage in mindering te brengen op de verlagingen in 2013 en 2014. Dit is verenigbaar met overweging 7 van Verordening (EU) nr. 165/2011. Verordening (EU) nr. 165/2011 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Verordening (EU) nr. 165/2011 wordt vervangen door de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 oktober 2012. Voor de Commissie De voorzitter José Manuel BARROSO ( 1 ) PB L 343 van 22.12.2009, blz. 1 . ( 2 ) PB L 48 van 23.2.2011, blz. 11 . ( 3 ) PB L 115 van 9.5.1996, blz. 3 . ( 4 ) PB L 104 van 14.4.2012, blz. 2 . BIJLAGE „BIJLAGE Bestand Oorspronkelijk quotum 2010 ( *1 ) Aangepast quotum 2010 Vastgestelde vangsten 2010 Verschil quotum-vangsten (overbevissing) Vermenigvuldigingsfactor van artikel 105, lid 2, van Verordening (EG) nr. 1224/2009 (overbevissing ( *1 ) 2) Verlaging in 2011 Verlaging in 2012 Verlaging in 2013 Verlaging in 2014 Verlaging in 2015 en, indien van toepassing, in daaropvolgende jaren MAC/8C3411 27 919 24 604 44 225 –19 621 (79,7 % van het quotum 2010) –39 242 7 744 5 500 8 126 8 125 9 747 ( *1 ) Verordening (EU) nr. 53/2010.”",
  "source": "EUR LEX"
}