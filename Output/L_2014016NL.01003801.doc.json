{
  "url": "http://www.w3.org/1999/xhtml\"><!--",
  "content": "L_2014016NL.01003801.xml 21.1.2014 NL Publicatieblad van de Europese Unie L 16/38 BESLUIT VAN DE COMMISSIE van 17 januari 2014 inzake de kennisgeving door de Republiek Slovenië van een nationaal plan voor de overgangsfase als bedoeld in artikel 32 van Richtlijn 2010/75/EU van het Europees Parlement en de Raad inzake industriële emissies (Kennisgeving geschied onder nummer C(2014) 60) (Slechts de tekst in de Sloveense taal is authentiek) (2014/26/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2010/75/EU van het Europees Parlement en de Raad van 24 november 2010 inzake industriële emissies (geïntegreerde preventie en bestrijding van verontreiniging) ( 1 ) , met name artikel 32, lid 5, tweede alinea, Overwegende hetgeen volgt: (1) Overeenkomstig artikel 32, lid 5, eerste alinea, van Richtlijn 2010/75/EU heeft de Republiek Slovenië op 14 december 2012 een nationaal plan voor de overgangsfase ( transitional national plan of TNP) bij de Commissie ingediend ( 2 ) . (2) Tijdens haar beoordeling van de volledigheid van dit TNP stelde de Commissie vast dat de methodologie voor de berekening van de bijdrage aan de TNP-plafonds voor stookinstallaties die verschillende soorten eenheden omvatten en/of met diverse brandstoffen worden gestookt, niet correct was toegepast en dat bij één installatie twee verschillende methoden werden gebruikt om de bijdrage aan de plafonds voor SO 2 te bepalen. Daarnaast heeft de Commissie geconstateerd dat bepaalde conversiefactoren voor de berekening van het gemiddeld jaarlijks rookgasdebiet te hoog waren en dat het TNP niet voorzag in specifieke maatregelen om te waarborgen dat de desbetreffende emissiegrenswaarden vanaf 1 juli 2020 in acht worden genomen. (3) Daarom heeft de Commissie de Sloveense autoriteiten per brief van 8 juli 2013 ( 3 ) verzocht om de ontbrekende gegevens en informatie te verstrekken en om de noodzakelijke herberekeningen uit te voeren. (4) De Republiek Slovenië heeft per brief van 26 juli 2013 ( 4 ) aanvullende informatie aan de Commissie verstrekt. (5) Na verdere evaluatie van het TNP en de ontvangen aanvullende informatie heeft de Commissie op 30 september 2013 een tweede brief ( 5 ) naar de Republiek Slovenië gestuurd, waarin zij verzocht om een correctie van de emissiegrenswaarde die voor één installatie was toegepast, gedetailleerdere informatie over de voor de berekening van rookgasvolumes gebruikte conversiefactor en een verduidelijking van de methode die gebruikt wordt om de bijdrage van een installatie die inheemse vaste brandstoffen gebruikt aan de plafonds voor SO 2 te berekenen. (6) De Republiek Slovenië heeft per brief van 7 oktober 2013 ( 6 ) de gevraagde aanvullende informatie verstrekt met betrekking tot de correctie van de emissiegrenswaarde van één installatie, de correctie van de conversiefactoren voor biomassa van een andere installatie en de bevestiging van de toepassing van het minimumpercentage voor ontzwaveling om de bijdrage van een installatie aan de plafonds voor SO 2 te berekenen, overeenkomstig Uitvoeringsbesluit 2012/115/EU van de Commissie ( 7 ) . (7) Het TNP is derhalve door de Commissie beoordeeld overeenkomstig artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. (8) De Commissie heeft met name gekeken naar de consistentie en juistheid van de gegevens, de veronderstellingen en de berekeningen die zijn gebruikt voor het bepalen van de bijdragen die elke onder het TNP vallende stookinstallatie levert aan de in het TNP vastgestelde emissieplafonds, en heeft het TNP onderzocht op de aanwezigheid van doelstellingen en bijbehorende streefwaarden, maatregelen en tijdschema’s voor het bereiken van deze doelstellingen, en van een toezichtsmechanisme ter beoordeling van de toekomstige naleving van de voorschriften. (9) Wat de aanvullende ingediende informatie betreft, stelde de Commissie vast dat de emissieplafonds voor 2016 en 2019 aan de hand van de passende gegevens en formules zijn berekend, en dat de berekeningen correct waren. De Republiek Slovenië heeft voldoende informatie verstrekt inzake de maatregelen die zullen worden genomen met het oog op het bereiken van de emissieplafonds, het toezicht en de verslaglegging aan de Commissie over de tenuitvoerlegging van het TNP. (10) De Commissie is van mening dat de Sloveense autoriteiten rekening hebben gehouden met artikel 32, leden 1, 3 en 4, van Richtlijn 2010/75/EU en met Uitvoeringsbesluit 2012/115/EU. (11) De Commissie is van oordeel dat de tenuitvoerlegging van de TNP-netwerken geen afbreuk mag doen aan andere toepasselijke nationale of Unie-wetgeving. Bij het stellen van afzonderlijke vergunningsvoorwaarden voor onder het TNP vallende stookinstallaties moet de Republiek Slovenië er met name voor zorgen dat de naleving van onder meer Richtlijn 2010/75/EU, Richtlijn 2008/50/EG van het Europees Parlement en de Raad ( 8 ) en Richtlijn 2001/81/EG van het Europees Parlement en de Raad ( 9 ) niet in gevaar wordt gebracht. (12) Volgens artikel 32, lid 6, van Richtlijn 2010/75/EU moet de Republiek Slovenië elke wijziging van het TNP aan de Commissie melden. De Commissie moet vervolgens beoordelen of die wijzigingen in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU, HEEFT HET VOLGENDE BESLUIT VASTGESTELD: Artikel 1 1.   Op grond van artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU zijn er geen bezwaren tegen het nationale plan voor de overgangsfase dat de Republiek Slovenië op 14 december 2012 bij de Commissie heeft gemeld op grond van artikel 32, lid 5, van Richtlijn 2010/75/EU, zoals gewijzigd in overeenstemming met de aanvullende inlichtingen van 26 juli 2013 en 7 oktober 2013 ( 10 ) . 2.   De lijst van installaties die onder het nationale plan voor de overgangsfase vallen, de verontreinigende stoffen die op die installaties van toepassing zijn, en de desbetreffende emissieplafonds staan in de bijlage. 3.   De uitvoering van het nationale plan voor de overgangsfase door de Sloveense autoriteiten stelt de Republiek Slovenië niet vrij van de verplichting tot naleving van Richtlijn 2010/75/EU wat betreft de emissies van de afzonderlijke stookinstallaties waarop het plan betrekking heeft, en van andere relevante milieuwetgeving van de EU. Artikel 2 De Commissie beoordeelt of door de Republiek Slovenië gemelde wijzigingen van het nationale plan voor de overgangsfase in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. Artikel 3 Dit besluit is gericht tot de Republiek Slovenië. Gedaan te Brussel, 17 januari 2014. Voor de Commissie Janez POTOČNIK Lid van de Commissie ( 1 ) PB L 334 van 17.12.2010, blz. 17 . ( 2 ) De kennisgeving door de Republiek Slovenië is op 14 december 2012 per e-mail door de Commissie ontvangen en opgetekend onder registratienummer Ares(2012)1498533. ( 3 ) Ares(2013)2585617. ( 4 ) Ares(2013)2843478. ( 5 ) Ares(2013)3134404. ( 6 ) Ares(2013)3206629. ( 7 ) Uitvoeringsbesluit 2012/115/EU van de Commissie van 10 februari 2012 houdende vaststelling van de in Richtlijn 2010/75/EU van het Europees Parlement en de Raad inzake industriële emissies bedoelde nationale plannen voor de overgangsfase ( PB L 52 van 24.2.2012, blz. 12 ). ( 8 ) Richtlijn 2008/50/EG van het Europees Parlement en de Raad van 21 mei 2008 betreffende de luchtkwaliteit en schonere lucht voor Europa ( PB L 152 van 11.6.2008, blz. 1 ). ( 9 ) Richtlijn 2001/81/EG van het Europees Parlement en de Raad van 23 oktober 2001 inzake nationale emissieplafonds voor bepaalde luchtverontreinigende stoffen ( PB L 309 van 27.11.2001, blz. 22 ). ( 10 ) De geconsolideerde versie van het TNP is door de Commissie op 5 november 2013 opgetekend onder registratienummer Ares(2013)3409853. BIJLAGE Lijst van de onder het TNP vallende installaties Nummer Naam van de installatie in het TNP Totaal nominaal thermisch ingangvermogen op 31.12.2010 (MW) Verontreinigende stoffen die onder het TNP vallen SO 2 NO x stof 1 TE-TOL D Ljubljana 481 √ √ √ 2 TET F Trbovlje 350 √ √ √ 3 VIPAP R Krško 56 √ √ √ 4 VIPAP S Krško 60,7 √ √ √ Emissieplafonds (ton) Verontreinigende stof 2016 2017 2018 2019 1.1 - 30.6.2020 SO 2 5 872 4 608 3 344 2 079 1 040 NO x 3 901 3 057 2 214 1 371 686 stof 647 477 307 136 68",
  "source": "EUR LEX"
}