{
  "url": "http://www.w3.org/1999/xhtml\">",
  "content": "L_2021272NL.01000401.xml 30.7.2021 NL Publicatieblad van de Europese Unie L 272/4 UITVOERINGSVERORDENING (EU) 2021/1242 VAN DE RAAD van 29 juli 2021 tot uitvoering van Verordening (EU) nr. 267/2012 betreffende beperkende maatregelen ten aanzien van Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 267/2012 van de Raad van 23 maart 2012 betreffende beperkende maatregelen ten aanzien van Iran en tot intrekking van Verordening (EU) nr. 961/2010 ( 1 ) , en met name artikel 46, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 23 maart 2012 Verordening (EU) nr. 267/2012 vastgesteld. (2) De Raad heeft op 18 juni 2020 Verordening (EU) 2020/847 ( 2 ) vastgesteld, tot uitvoering van Besluit (EU) nr. 267/2012. (3) Ingevolge het arrest van het Gerecht in zaak T-580/19 ( 3 ) moet Sayed Shamsuddin Borborudi worden geschrapt van de lijst van de aan beperkende maatregelen onderworpen personen en entiteiten in bijlage IX bij Verordening (EU) nr. 267/2012. (4) Op basis van een evaluatie van bijlage II bij Besluit 2010/413/GBVB van de Raad ( 4 ) moeten de beperkende maatregelen tegen alle personen en entiteiten in de daarin opgenomen lijst worden gehandhaafd, voor zover hun namen niet zijn vermeld in bijlage VI bij dat besluit; 21 vermeldingen in bijlage IX bij Verordening (EU) nr. 267/2012 moeten worden geactualiseerd. (5) Verordening (EU) nr. 267/2012 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage IX bij Verordening (EU) nr. 267/2012 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 29 juli 2021. Voor de Raad De voorzitter G. DOVŽAN ( 1 ) PB L 88 van 24.3.2012, blz. 1 . ( 2 ) Uitvoeringsverordening (EU) 2020/847 van de Raad van 18 juni 2020 tot uitvoering van Verordening (EU) nr. 267/2012 betreffende beperkende maatregelen ten aanzien van Iran ( PB L 196 van 19.6.2020, blz. 1 ). ( 3 ) Arrest van het Gerecht van 9 juni 2021, Sayed Shamsuddin Borborudi tegen Raad van de Europese Unie , T-580/19, ECLI:EU:T:2021:330. ( 4 ) Besluit 2010/413/GBVB van de Raad van 26 juli 2010 betreffende beperkende maatregelen tegen Iran en tot intrekking van Gemeenschappelijk Standpunt 2007/140/GBVB ( PB L 195 van 27.7.2010, blz. 39 ). BIJLAGE Bijlage IX bij Verordening (EU) nr. 267/2012 wordt als volgt gewijzigd: 1) Onder de titel “I. Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen”, wordt onder punt “A. Natuurlijke personen” de volgende vermelding geschrapt: “25. Sayed Shamsuddin Borborudi”. 2) Onder de titel “I. Personen en entiteiten die betrokken zijn bij nucleaire activiteiten of activiteiten met betrekking tot ballistische raketten en personen en entiteiten die de regering van Iran steunen”, komen de volgende vermeldingen in de plaats van de overeenkomstige vermeldingen in de lijst onder punt “A. Natuurlijke personen”: Naam Informatie ter identificatie Motivering Datum plaatsing op de lijst “8. Ebrahim MAHMUDZADEH Voormalig directeur Iran Electronic Industries (zie deel B, nr. 20). Algemeen directeur van de Armed Forces Social Security Organization tot september 2020. Iraans onderminister van Defensie tot december 2020. 23.6.2008 13. Anis NACCACHE Voormalig bestuurder van Barzagani Tejarat Tavanmad Saccal Companies. Deze onderneming heeft getracht gevoelige goederen te verwerven ten gunste van entiteiten die in Resolutie 1737 (2006) worden vermeld. 23.6.2008 16. Vice-admiraal Mohammad SHAFI'I RUDSARI (ook bekend als ROODSARI, Mohammad, Hossein, Shafiei; ROODSARI, Mohammad, Shafi’I; ROODSARI, Mohammad, Shafiei; RUDSARI, Mohammad, Hossein, Shafiei; RUDSARI, Mohammad, Shafi’I; RUDSARI, Mohammad, Shafiei) Voormalig plaatsvervangend minister van het MODAFL voor coördinatie (zie deel B, nr. 29). 23.6.2008 17. Abdollah SOLAT SANA (ook bekend als Solatsana Solat Sanna; Sowlat Senna; Sovlat Thana) Directeur van Uranium Conversion Facility (UCF) in Isfahan. Deze faciliteit produceert het uitgangsmateriaal (UF6) voor de verrijkingsfaciliteiten in Natanz. Op 27 augustus 2006 heeft Solat Sana van President Ahmadinejad een speciale onderscheiding voor zijn rol gekregen. 23.4.2007 23. Davoud BABAEI Huidig hoofd veiligheid van de Organisation of Defensive Innovation and Research (SPND) (organisatie voor innovatie en onderzoek op defensiegebied), het onderzoeksinstituut van het Ministerie van Defensie en Logistiek van de Strijdkrachten; het instituut werd geleid door de op de VN-lijst geplaatste Mohsen Fakhrizadeh-Mahabadi. De IAEA heeft de SPND aangewezen, omdat de IAEA bezorgd is over mogelijke militaire aspecten van het kernprogramma van Iran; Iran weigert in dat verband iedere medewerking. Als hoofd van de veiligheid moet Babaei voorkomen dat informatie bekend raakt, ook bij de IAEA. 1.12.2011 29. Milad JAFARI (Milad JAFERI) Geboortedatum: 20.9.1974 Een Iraans onderdaan die goederen levert (vooral metalen) aan dekmantelbedrijven voor de op de VN-lijst geplaatste entiteit SHIG. Leverde goederen aan SHIG tussen januari en november 2010. Voor sommige goederen werden na november 2010 betalingen gedaan bij het centraal kantoor van de op de EU-lijst geplaatste Export Development Bank of Iran (EDBI) in Teheran. 1.12.2011” 3) Onder de titel “I. Bij nucleaire activiteiten en activiteiten in verband met ballistische raketten betrokken personen en entiteiten, en personen en entiteiten die de regering van Iran steunen”, komen de volgende vermeldingen in de plaats van de overeenkomstige vermeldingen in de lijst onder punt “B. Entiteiten”: Naam Informatie ter identificatie Motivering Datum plaatsing op de lijst “2. Armed Forces Geographical Organisation Filiaal van het MODAFL dat vermoedelijk geospatiale gegevens verstrekt ten behoeve van het programma voor ballistische raketten. 23.6.2008 20. Iran Electronics Industries (waaronder alle dochterondernemingen) en filialen: P.O. Box 18575-365, Tehran, Iran Filiaal, volledig in eigendom van het MODAFL (en bijgevolg zusterorganisatie van AIO, AvIO en DIO). Vervaardigt elektronische componenten voor Iraanse wapensystemen. 23.6.2008 (b) Iran Communications Industries (ICI) (ook bekend als Sanaye Mokhaberat Iran; Iran Communication Industries; Iran Communications Industries Group; Iran Communications Industries Co.) P.O. Box 19295-4731, Pasdaran Avenue, Teheran, Iran Ander adres: P.O. Box 19575-131, 34 Apadana Avenue, Teheran, Iran; Ander adres: Shahid Langary Street, Nobonyad Square Ave, Pasdaran, Teheran Iran Communications Industries, een filiaal van Iran Electronics Industries (op de EU-lijst geplaatst), produceert diverse goederen waaronder communicatiesystemen, luchtvaartelektronica, optische en elektro-optische apparatuur, micro-elektronica, IT-systemen, test- en meetapparatuur, telecommunicatiebeveiligingssystemen, elektronische oorlogsvoeringssystemen, radarbuizen (productie en renovatie) en raketwerpers. 26.7.2010 28. Mechanic Industries Group (ook bekend als: Mechanic Industries Organisation; Mechanical Industries Complex; Mechanical Industries Group; Sanaye Mechanic) Heeft deelgenomen aan de productie van onderdelen voor het ballistische programma. 23.6.2008 37. Schiller Novin (ook bekend als: Schiler Novin Co.; Schiller Novin Co.; Shiller Novin) Gheytariyeh Avenue - no 153 - 3rd Floor - PO BOX 17665/153 6 19389 Teheran Treedt op namens de Defense Industries Organisation (DIO). 26.7.2010 38. Shahid Ahmad Kazemi Industrial Group (SAKIG) Entiteit die ressorteert onder de Iraanse Aerospace Industries Organisation (AIO). SAKIG ontwikkelt en produceert grond-luchtraketsystemen voor het Iraanse leger. Werkt aan militaire, raket- en luchtverdedigingsprojecten en koopt goederen aan van Rusland, Wit-Rusland en Noord-Korea. 26.7.2010 40. State Purchasing Organisation (SPO, ook bekend als State Purchasing Office; State Purchasing Organization) SPO lijkt de invoer van complete wapens te faciliteren. Lijkt een filiaal te zijn van het MODAFL. 23.6.2008 52. Raad Iran (ook bekend als Raad Automation Company; Middle East Raad Automation; RAAD Automation Co.; Raad Iran Automation Co.; RAADIRAN, Middle East RAAD Automation Co.; Automasion RAAD Khavar Mianeh; Automation Raad Khavar Mianeh Nabbet Co) Unit 1, No 35, Bouali Sina Sharghi, Chehel Sotoun Street, Fatemi Square, Teheran Bedrijf dat betrokken is bij de verwerving van omzetters voor het verboden Iraanse verrijkingsprogramma. Raad Iran is opgericht om controlesystemen te produceren en te ontwerpen, en verkoopt en installeert omzetters en programmeerbare logische eenheden (PLC). 23.5.2011 86. Karanir (ook bekend als Karanir Sanat, Moaser; Tajhiz Sanat) 1139/1 Unit 104 Gol Building, Gol Alley, North Side of Sae, Vali Asr Avenue. PO Box 19395-6439, Teheran Betrokken bij de verwerving van apparatuur en materialen die rechtstreeks in het Iraanse kernprogramma kunnen worden gebruikt. 1.12.2011 95. Samen Industries (ook bekend als Khorasan Metallurgy Industries) 2nd km of Khalaj Road End of Seyyedi St., PO Box 91735-549, 91735 Mashhad, Iran, Tel.: +98 511 3853008,+98 511 38 70225 Dekmantel voor Khorasan Metallurgy Industries (op de VN-lijst geplaatst), filiaal van Ammunition Industries Group (AMIG). 1.12.2011 99. TABA (Iran Cutting Tools Manufacturing company - Taba Towlid Abzar Boreshi Iran; ook bekend als Iran Centrifuge Technology Co.; Iran's Centrifuge Technology Company; Sherkate Technology Centrifuge Iran, TESA, TSA) 12 Ferdowsi, Avenue Sakhaee, avenue 30 Tir (sud), nr 66 – Teheran Eigendom van of onder zeggenschap van de op de EU-lijst geplaatste entiteit TESA. Betrokken bij de vervaardiging van apparatuur en materialen die rechtstreeks in het Iraanse kernprogramma kunnen worden gebruikt. 1.12.2011 153. Organisation of Defensive Innovation and Research (SPND) The Organisation of Defensive Innovation and Research (SPND) verleent rechtstreekse steun aan de proliferatiegevoelige nucleaire activiteiten van Iran. De IAEA heeft de SPND aangemerkt als een organisatie met mogelijke militaire dimensies ten behoeve van het nucleaire programma van Iran. De SPND werd geleid door Mohsen Fakhrizadeh-Mahabadi, een door de VN op de lijst geplaatste persoon, en is een onderdeel van het Ministerie van Defensie en Logistiek van de Strijdkrachten (MODAFL), dat door de EU op de lijst is geplaatst. 22.12.2012 161. Sharif University of Technology Laatste bekende adres: Azadi Ave/Street, PO Box 11365-11155, Teheran, Iran, Tel. +98 21 66 161 Email: info@sharif.ir Sharif University of Technology (SUT) heeft samenwerkingsovereenkomsten met door de VN en/of de EU aangewezen Iraanse overheidsorganisaties die rechtstreeks of zijdelings op militair gebied actief zijn, vooral bij de productie en aanschaf van ballistische raketten. Het betreft onder meer een overeenkomst met de door de EU aangewezen Aerospace Industries Organisation, onder meer voor de productie van satellieten; samenwerking met het Iraanse ministerie van Defensie en de Islamitische Revolutionaire Garde (IRGC) bij wedstrijden voor smartboats; een bredere overeenkomst met de IRGC Air Force voor ontwikkeling en uitbreiding van de betrekkingen van de SUT, voor organisatorische en strategische samenwerking. Uit dit alles blijkt de vergaande verwevenheid met, en dus steun aan de Iraanse regering, op militaire en aanverwante gebieden. 8.11.2014” 4) Onder de titel “II. Iraanse Revolutionaire Garde (IRG)”, komen de volgende vermeldingen in de plaats van de overeenkomstige vermeldingen in de lijst onder punt “A. Natuurlijke personen”: Naam Informatie ter identificatie Motivering Datum plaatsing op de lijst “2. Vice-admiraal Ali FADAVI Plaatsvervangend hoofd van de Islamitische Revolutionaire Garde (IRGC). Voormalig bevelhebber van de marine van de IRGC. 26.7.2010 6. Mohammad Ali JAFARI, IRGC Voormalig bevelhebber van de IRGC. Staat momenteel aan het hoofd van het Hazrat Baqiatollah al-Azam Cultural and Social Headquarters. 23.6.2008” 5) Onder punt “II. Iraanse Revolutionaire Garde (IRG)”, komt de volgende vermelding in de plaats van de overeenkomstige vermelding in de lijst onder punt “B. Entiteiten”: Naam Informatie ter identificatie Motivering Datum plaatsing op de lijst “12. Etemad Amin Invest Co Mobin (ook bekend als: Etemad Amin Investment Company Mobin; Etemad-e Mobin, Etemad Amin Invest Company Mobin; Etemad Mobin Co.; Etemad Mobin Trust Co.; Etemade Mobin Company; Mobin Trust Consortium; Etemad-e Mobin Consortium) Pasadaran Av. Teheran, Iran Onderneming in eigendom of onder zeggenschap van de IRGC die bijdraagt tot de financiering van de strategische belangen van het regime. 26.7.2010”",
  "source": "EUR LEX"
}