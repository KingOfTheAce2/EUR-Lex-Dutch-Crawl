{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y1219(02):NL:HTML\">",
  "content": "EUR-Lex - 31986Y1219(02) - NL Avis juridique important | 31986Y1219(02) Resolutie van het Raadgevend comité EGKS betreffende de herstructurering van de ijzer- en staalindustrie en de ordening van de staalmarkt vanaf 1 januari 1987 Publicatieblad Nr. C 326 van 19/12/1986 blz. 0003 - 0003 RESOLUTIE VAN HET RAADGEVEND COMITÉ EGKSbetreffende de herstructurering van de ijzer- en  staalindustrie en de ordening van de staalmarkt vanaf 1 januari 1987(86/C 326/03) (aangenomen in de 259e zitting van 17 oktober 1986 met 56 stemmen voor en 8 tegen, bij 4  onthoudingen) HET RAADGEVEND COMITÉ, kennis genomen hebbende van: - de besluiten van de Raad ter  zake van de liberalisatie van de staalmarkt van 27 november 1985, -de tot dusver ter zake door de  Commissie genomen maatregelen en de verontrustende verstoringen die daarna op de markt, in de  produktie en derhalve ook in de ontwikkeling van de werkgelegenheid in de Europese ijzer- en  staalindustrie zijn opgetreden, -de door de Commissie aan de Raad van Ministers voorgestelde  ordening van de markt voor ijzer- en staalprodukten voor het jaar 1987 (doc. COM(86) 503 def. ) ,  -het actieprogramma van de Europese Gemeenschappen ten behoeve van de zwaarst getroffen gebieden  met veel ijzer- en staalindustrie (doc. COM(86) 422 def. ) , -de Algemene Doelstellingen Staal 1990  (doc. COM(85) 450 def. ) , -het verslag over de uitvoering van de Algemene Doelstellingen Staal  1990 (doc. COM(86) 515 def. ) , -de per 31 december 1985 vervallen subsidiecodex, -het in artikel 4  van het EGKS-Verdrag vastgelegde verbod om van overheidswege de ijzer- en staalindustrie te  subsidiëren, -de toelichtingen van de vertegenwoordigers van de Commissie van de Europese  Gemeenschappen, a) wijst erop dat de overcapaciteit voor warmgewalste produkten - minstens 20  miljoen ton per jaar - nog steeds veel te groot is; b) leidt daaruit af dat het  herstructureringsproces van de communautaire staalindustrie nog niet is afgesloten; c) registreert  tegelijk een onrustbarende ontwikkeling van de balans van de buitenlandse handel in ijzer- en  staalprodukten; d) is van mening dat het in deze omstandigheden te vroeg is het op gang gebrachte  liberalisatieproces voort te zetten; e) vreest dat daardoor een nieuwe, acute crisis in de  communautaire ijzer- en staalindustrie zal worden veroorzaakt, en dat terwijl de gevolgen van de  vorige crisis nog niet volledig zijn bedwongen, met desastreuze gevolgen voor de financiële en  sociale ontwikkeling, zelfs van de weinige staalondernemingen in de Europese Gemeenschap die weer  rendabel zijn geworden; verzoekt derhalve de Commissie, de Regeringen van de Lid-Staten en de Raad  van Ministers van de Europese Gemeenschappen: 1. het per 1 januari 1986 op gang gebrachte  liberalisatieproces onmiddellijk stop te zetten; 2. een crisisbestrijdingsplan op te stellen,  waarmee dient te worden voorkomen dat de gemeenschappelijke ijzer- en staalindustrie opnieuw in een  acute crisis geraakt; 3. de explosief stijgende staalinvoer merkbaar te verminderen; 4. fase II van  de gemeenschappelijke staalherstructurering zodanig voor te bereiden en op gang te brengen, dat het  mogelijk wordt de structurele problemen van de gemeenschappelijke ijzer- en staalindustrie (die in  hoofdzaak betrekking hebben op de vermindering van de overcapaciteiten, zoals vastgelegd in de  Algemene Doelstellingen Staal 1990, en het herstel van het concurrentievermogen van de  ondernemingen) uit de weg te ruimen door gebruik te maken van in onderling overleg tot stand  gekomen oplossingen, in plaats van door een moordende concurrentieslag; 5. de liberalisatie van de  gemeenschappelijke staalmarkt gelijke tred te laten houden met de vooruitgang van de  herstructurering van deze belangrijke industriële sector; 6. een positieve beslissing te nemen  betreffende de overdracht, van de algemene EG-begroting naar de EGKS-begroting, van de 122,5  miljoen Ecu die nodig zijn voor de financiering van de tot eind 1986 lopende sociale maatregelen.  Bovendien dient de Raad van Ministers principieel te besluiten, ook in de komende jaren de  financiering van de door de Commissie voorgestelde sociale maatregelen te continueren, aangezien de  eigen middelen van de EGKS onvoldoende zijn.",
  "source": "EUR LEX"
}