{
  "url": "http://www.w3.org/1999/xhtml\">",
  "content": "L_2012033NL.01000801.xml 4.2.2012 NL Publicatieblad van de Europese Unie L 33/8 UITVOERINGSBESLUIT VAN DE COMMISSIE van 2 februari 2012 inzake de erkenning van het Polski Rejestr Statków S.A. (Pools scheepvaartregister) als classificatiebureau voor binnenschepen (Kennisgeving geschied onder nummer C(2012) 431) (Voor de EER relevante tekst) (2012/66/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2006/87/EG van het Europees Parlement en de Raad van 12 december 2006 tot vaststelling van de technische voorschriften voor binnenschepen en tot intrekking van Richtlijn 82/714/EEG van de Raad ( 1 ) , en met name artikel 10, lid 1, en bijlage VII, deel II, Na raadpleging van het comité dat vermeld is in artikel 7 van Richtlijn 91/672/EEG van de Raad van 16 december 1991 inzake de wederzijdse erkenning van de nationale vaarbewijzen voor het besturen van schepen in het goederen- en personenvervoer over de binnenwateren ( 2 ) , Overwegende hetgeen volgt: (1) Bij schrijven van 3 juli 2008 heeft Polen bij de Commissie een aanvraag ingediend voor de erkenning van het Polski Rejestr Statków S.A. (hierna „PRS” genoemd) als classificatiebureau in de zin van de richtlijn. Het hoofdkantoor van PRS is in Polen gevestigd. (2) Polen heeft samen met de aanvraag ook de informatie en documentatie ingediend die nodig is om te kunnen nagaan of aan de criteria voor de erkenning is voldaan. (3) Tijdens de gezamenlijke vergadering van deskundigen van de lidstaten van de Europese Unie en de Centrale Commissie voor de Rijnvaart over technische eisen voor binnenschepen, die in april 2009 plaatsvond, hebben de Poolse autoriteiten en PRS een presentatie gegeven. (4) Het secretariaat van de Centrale Commissie voor de Rijnvaart is geraadpleegd, zoals bepaald in bijlage VII, deel II, punt 4, van Richtlijn 2006/87/EG. (5) De Commissie is nagegaan of PRS voldoet aan de criteria van bijlage VII, deel I, van Richtlijn 2006/87/EG, en heeft geconcludeerd dat dit het geval is, HEEFT HET VOLGENDE BESLUIT VASTGESTELD: Artikel 1 Het classificatiebureau PRS wordt erkend overeenkomstig artikel 10 van Richtlijn 2006/87/EG. Artikel 2 Dit besluit is gericht tot de lidstaten die beschikken over binnenwateren als bedoeld in artikel 1, lid 1, van Richtlijn 2006/87/EG en tot het Polski Rejestr Statków (Pools scheepvaartregister), al. gen. J. Hallera 126, 80-416 Gdańsk, POLEN. Gedaan te Brussel, 2 februari 2012. Voor de Commissie Siim KALLAS Vicevoorzitter ( 1 ) PB L 389 van 30.12.2006, blz. 1 . ( 2 ) PB L 373 van 31.12.1991, blz. 29 .",
  "source": "EUR LEX"
}