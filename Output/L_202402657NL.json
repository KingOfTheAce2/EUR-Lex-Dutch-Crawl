{
  "url": "http://www.w3.org/1999/xhtml\">",
  "content": "L_202402657NL.000101.fmx.xml Publicatieblad van de Europese Unie NL L-serie 2024/2657 9.10.2024 BESLUIT (EU) 2024/2657 VAN DE RAAD van 26 september 2024 betreffende het namens de Europese Unie in te nemen standpunt in het bij het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité wat betreft de vaststelling van een besluit tot toevoeging van een vastgestelde nieuwe Uniehandeling aan bijlage 2 bij het Windsor-kader DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 50, lid 2, Gezien het Verdrag betreffende de werking van de Europese Unie, en met name artikel 218, lid 9, Gezien het voorstel van de Europese Commissie, Overwegende hetgeen volgt: (1) Het Akkoord over de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( 1 ) (het “terugtrekkingsakkoord”) is door de Unie gesloten bij Besluit (EU) 2020/135 van de Raad ( 2 ) en is op 1 februari 2020 in werking getreden. (2) Krachtens artikel 13, lid 4, van het Windsor-kader ( 3 ) , dat integrerend deel uitmaakt van het terugtrekkingsakkoord, is het bij artikel 164, lid 1, van dat akkoord ingestelde Gemengd Comité (het “Gemengd Comité”) gemachtigd besluiten vast te stellen tot wijziging van de desbetreffende bijlagen bij het Windsor-kader waarbij de vastgestelde nieuwe Uniehandelingen worden toegevoegd die binnen het toepassingsgebied van het Windsor-kader vallen, maar die geen Uniehandelingen wijzigen of vervangen die in de bijlagen bij het Windsor-kader zijn vermeld. (3) De artikelen 40, 41 en 43 van Verordening (EU) 2024/1252 van het Europees Parlement en de Raad ( 4 ) zijn van toepassing krachtens artikel 13, lid 3, van het Windsor-kader, maar de overige bepalingen van die verordening, met uitzondering van de artikelen 5 tot en met 27, 30, 35, 36, 37, 42 en 45 en artikel 44, leden 1 tot en met 5, daarvan, zijn bepalingen van een vastgestelde nieuwe handeling van de Unie die binnen het toepassingsgebied van het Windsor-kader vallen en aan bijlage 2 bij het Windsor-kader moeten worden toegevoegd. (4) Op zijn volgende bijeenkomst zal het Gemengd Comité, overeenkomstig artikel 13, lid 4, van het Windsor-kader, een besluit vaststellen waarbij deze vastgestelde nieuwe Uniehandeling, met uitzondering van de artikelen 5 tot en met 27, 30, 35, 36, 37, 42 en 45 en artikel 44, leden 1 tot en met 5, aan bijlage 2 bij het Windsor-kader zal worden toegevoegd. (5) Het is passend het standpunt te bepalen dat namens de Unie moet worden ingenomen in het Gemengd Comité wat betreft de vaststelling van een besluit tot toevoeging van de vastgestelde nieuwe Uniehandeling aan bijlage 2 bij het Windsor-kader, HEEFT HET VOLGENDE BESLUIT VASTGESTELD: Artikel 1 Het standpunt dat namens de Europese Unie moet worden ingenomen in het Gemengd Comité dat is ingesteld krachtens artikel 164, lid 1, van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (het “Gemengd Comité”), wordt uiteengezet in het aan dit besluit gehechte ontwerpbesluit van het Gemengd Comité. Artikel 2 Dit besluit treedt in werking op de datum van de vaststelling ervan. Gedaan te Brussel, 26 september 2024. Voor de Raad De voorzitter LÓGA M. ( 1 ) PB L 29 van 31.1.2020, blz. 7 . ( 2 ) Besluit (EU) 2020/135 van de Raad van 30 januari 2020 betreffende de sluiting van het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ( PB L 29 van 31.1.2020, blz. 1 ). ( 3 ) Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité van 24 maart 2023 ( PB L 102 van 17.4.2023, blz. 87 ). ( 4 ) Verordening (EU) 2024/1252 van het Europees Parlement en de Raad van 11 april 2024 tot vaststelling van een kader om een veilige en duurzame voorziening van kritieke grondstoffen te waarborgen, en tot wijziging van de Verordeningen (EU) nr. 168/2013, (EU) 2018/858, (EU) 2018/1724 en (EU) 2019/1020 ( PB L, 2024/1252, 3.5.2024, ELI: http://data.europa.eu/eli/reg/2024/1252/oj ). ELI: http://data.europa.eu/eli/dec/2024/2657/oj ISSN 1977-0758 (electronic edition)",
  "source": "EUR LEX"
}