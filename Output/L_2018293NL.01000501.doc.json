{
  "url": "http://www.w3.org/1999/xhtml\"><!--",
  "content": "L_2018293NL.01000501.xml 20.11.2018 NL Publicatieblad van de Europese Unie L 293/5 UITVOERINGSVERORDENING (EU) 2018/1785 VAN DE COMMISSIE van 15 november 2018 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 november 2018. Voor de Commissie, namens de voorzitter, Stephen QUEST Directeur-generaal Directoraat-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Geïsoleerde kabels (zogenoemde „stackkabels”) van verschillende lengte, aan beide uiteinden voorzien van verbindingsstukken. Elke kabel bestaat uit 32 geïsoleerde afzonderlijke geleiders, voor spanningen van niet meer dan 1 000  V, die in 16 ommantelde, niet-getwiste paren zijn gebundeld. Deze paren zijn omhuld door een folie van metaal en draden van metaal. De kabels verbinden schakelaars die schakelstations (zogenoemde „stacks”) vormen die in telecommunicatienetwerken (Local Area Networks (LAN)) worden gebruikt. Zij maken bidirectionele overdracht van gegevens tussen schakelaars door middel van ethernettechnologie mogelijk. De kabels hebben geen aanvullende functies (zoals elektrische voeding). Zie afbeelding ( *1 ) 8544 42 10 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en de tekst van de GN-codes 8544 , 8544 42  en 8544 42 10 . Gegevensoverdracht tussen apparaten door middel van telecommunicatietechnologie, zoals ethernet, wordt als telecommunicatie in de zin van GN-code 8544 42 10  beschouwd (zie Uitvoeringsverordening (EU) nr. 1112/2012 ( 1 ) . De kabels in kwestie zijn bestemd om te worden gebruikt in telecommunicatienetwerken die als LAN zijn geconfigureerd. Zij moeten daarom worden beschouwd als elektrische geleiders voorzien van verbindingsstukken, van de soort gebruikt in telecommunicatienetwerken (zie ook de GN-toelichtingen op onderverdeling 8544 42 10 ). De artikelen moeten daarom worden ingedeeld onder GN-code 8544 42 10  als andere geleiders van elektriciteit, voor spanningen van niet meer dan 1 000  V, voorzien van verbindingsstukken, van de soort gebruikt voor telecommunicatie. ( *1 ) De afbeelding is louter ter informatie. ( 1 ) Uitvoeringsverordening (EU) nr. 1112/2012 van de Commissie van 23 november 2012 tot indeling van bepaalde goederen in de gecombineerde nomenclatuur ( PB L 329 van 29.11.2012, blz. 9 ).",
  "source": "EUR LEX"
}