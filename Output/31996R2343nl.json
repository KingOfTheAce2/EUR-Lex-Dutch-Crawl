{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2343:NL:HTML\">",
  "content": "EUR-Lex - 31996R2343 - NL Avis juridique important | 31996R2343 Verordening (EG) nr. 2343/96 van de Commissie van 9 december 1996 tot vaststelling, voor het verkoopseizoen 1996/1997, van de minimumaankoopprijs van voor verwerking geleverde sinaasappelen, mandarijnen, clementines en satsuma's en van het bedrag van de financiële vergoeding en de steun na verwerking van deze produkten Publicatieblad Nr. L 319 van 10/12/1996 blz. 0001 - 0002 VERORDENING (EG) Nr. 2343/96 VAN DE COMMISSIE van 9 december 1996 tot vaststelling, voor het verkoopseizoen 1996/1997, van de minimumaankoopprijs van voor verwerking geleverde sinaasappelen, mandarijnen, clementines en satsuma's en van het bedrag van de financiële vergoeding en de steun na verwerking van deze produkten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3119/93 van de Raad van 8 november 1993 tot vaststelling van bijzondere maatregelen om de verwerking van bepaalde citrusvruchten te bevorderen (1), inzonderheid op artikel 10, Overwegende dat overeenkomstig de artikelen 2 en 7 van Verordening (EG) nr. 3119/93 de minimumprijs die de verwerkende bedrijven in het kader van de contracten aan de telers moeten betalen, voor elk van de betrokken produkten wordt vastgesteld op het hoogste niveau van de in de periodes waarin belangrijke hoeveelheden uit de markt worden genomen, geldende bodemprijs; dat belangrijke hoeveelheden sinaasappelen van januari tot en met april, mandarijnen in januari en februari, clementines in december en januari en satsuma's in november en december uit de markt zijn genomen; Overwegende dat op grond van artikel 4, lid 1 en lid 2, van genoemde verordening de financiële vergoeding voor sinaasappelen niet hoger mag zijn dan het verschil tussen de minimumprijs en de prijzen van de grondstoffen in de producerende derde landen; dat de financiële vergoeding voor mandarijnen en clementines voor verwerking tot sap op een zodanig niveau wordt vastgesteld dat het bedrag ten laste van de industrie voor elk van deze produkten gelijk is aan dat ten laste van de industrie voor sinaasappelen, met inachtneming van het verschil in rendement aan sap; Overwegende dat op grond van artikel 8, leden 1 en 3, van Verordening (EEG) nr. 3119/93 de bedragen van de steun aan verenigingen van telers van citrusvruchten die satsuma's leveren en van de financiële vergoeding voor de bedrijven die vruchten tot partjes verwerken niet hoger mag zijn dan respectievelijk 75 % en 25 % van het gemiddelde van de financiële vergoeding die in de verkoopseizoenen 1989/1990, 1990/1991 en 1991/1992 is verleend aan de partjes producerende bedrijven; dat overeenkomstig lid 5 van dat artikel de bedragen van de steun en van de financiële vergoeding voor de verkoopseizoenen 1993/1994 tot en met 1995/1996 zijn vastgesteld in artikel 4 van Verordening (EEG) nr. 3318/93 (2); dat die bedragen na afloop van de genoemde periode en na onderzoek van de toestand in de sector moeten worden vastgesteld voor het verkoopseizoen 1996/1997; Overwegende dat het Comité van beheer van groenten en fruit geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Voor het verkoopseizoen 1996/1997 moeten de volgende minimumprijzen worden betaald aan de telers of verenigingen van telers van citrusvruchten die in het kader van de in artikel 2 van Verordening (EG) nr. 3119/93 bedoelde contracten sinaasappelen, mandarijnen, clementines of satsuma's voor verwerking leveren: >RUIMTE VOOR DE TABEL> Deze minimumprijzen gelden voor het produkt af pakstation van de telers. Artikel 2 Voor het verkoopseizoen 1996/1997 wordt aan de verwerkende bedrijven de volgende financiële vergoeding voor tot sap verwerkte sinaasappelen, mandarijnen en clementines toegekend: >RUIMTE VOOR DE TABEL> Artikel 3 Voor het verkoopseizoen 1996/1997 worden de steun aan de verenigingen van telers van citrusvruchten die satsuma's leveren en de financiële vergoeding voor de bedrijven die satsuma's tot partjes verwerken, vastgesteld op: - steun aan de telersverenigingen: 3,62 ecu per 100 kg nettogewicht - financiële vergoeding: 1,21 ecu per 100 kg nettogewicht. Artikel 4 De in de vorige artikelen bedoelde bedragen gelden slechts voor produkten die ten minste aan de voor klasse III vastgestelde eisen inzake kwaliteit en minimumgrootte beantwoorden. Artikel 5 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 9 december 1996. Voor de Commissie Franz FISCHLER Lid van de Commissie (1) PB nr. L 279 van 12. 11. 1993, blz. 17. (2) PB nr. L 298 van 3. 12. 1993, blz. 16.",
  "source": "EUR LEX"
}