{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31990Y0713(01):NL:HTML\">",
  "content": "EUR-Lex - 31990Y0713(01) - NL Avis juridique important | 31990Y0713(01) Resolutie van de Raad van 29 juni 1990 betreffende samenwerking op het gebied van het wetenschappelijk en technisch onderzoek (COST) en de Midden- en Oosteuropese staten Publicatieblad Nr. C 172 van 13/07/1990 blz. 0002 - 0002 RESOLUTIE VAN DE RAAD van 29 juni 1990 betreffende samenwerking op het  gebied van het wetenschappelijk en technisch onderzoek (COST) en de Midden- en Oosteuropese Staten (90/C  172/02) DE RAAD VAN DE EUROPESE GEMEENSCHAPPEN, Gezien de op 20 juni 1989 aangenomen resolutie van de Raad  (1) betreffende COST en de Europese  Gemeenschappen, Gezien de conclusies van de Europese Raden van 8 en 9 december 1989 en 28 april 1990 met  betrekking tot de Midden- en Oosteuropese landen en de op 23 april 1990 door de Raad aangenomen  verklaring over de extra bijdrage die de Gemeenschap aan deze landen kan leveren in het kader van  haar onderzoekbeleid, Gezien de brief van 19 juni 1990 van de Voorzitter van het Comité van hoge ambtenaren van COST aan  de Voorzitter van de Raad, Overwegende dat het Comité van hoge ambtenaren van COST heeft beraadslaagd over een voorstel  inzake COST en de Midden- en Oosteuropese landen die hervormingen ondergaan; Overwegende dat COST-B-projecten reeds openstaan voor deelneming uit niet-COST-Staten, met name  andere Europese Staten, op basis van onderzoek van geval tot geval, NEEMT met voldoening KENNIS van de mogelijkheid om het lidmaatschap van het COST-kader geleidelijk  toe te kennen aan Midden- en Oosteuropese landen die hervormingen ondergaan welke zijn gebaseerd op  de beginselen van democratie, pluralisme en gerechtigheid. O &   O-samenwerking met die landen  dient duidelijk wetenschappelijk te zijn gerechtvaardigd en voor beide partijen voordelig te zijn  en moet worden voorafgegaan door een zorgvuldige bestudering van alle consequenties van een  dergelijke uitbreiding; ERKENT de voordelen van het verruimen van het werkingsgebied van COST-samenwerking door de  opneming van deze landen; SPOORT het Comité van hoge ambtenaren van COST en de Commissie AAN om in overleg met de betrokken  landen de nadere regelingen en de eventueel noodzakelijke aanpassingen van het COST-kader grondig  te bestuderen en de Raad in kennis te stellen van het resultaat daarvan. (1)  PB nr. C 171 van 6. 7. 1989, blz. 1.",
  "source": "EUR LEX"
}