{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0500:NL:HTML\">",
  "content": "EUR-Lex - 32002D0500 - NL Avis juridique important | 32002D0500 2002/500/EG: Besluit van de Commissie van 18 maart 2002 betreffende de sluiting van de Overeenkomst in de vorm van een briefwisseling tussen de Europese Gemeenschap en de Voormalige Joegoslavische Republiek Macedonië inzake het certificaat als bedoeld in punt 6 van de Overeenkomst betreffende wederzĳdse preferentiële handelsconcessies voor bepaalde wĳnen (kennisgeving geschied onder nummer C(2002) 665) Publicatieblad Nr. L 169 van 28/06/2002 blz. 0052 - 0053 Besluit van de Commissie van 18 maart 2002 betreffende de sluiting van de Overeenkomst in de vorm van een briefwisseling tussen de Europese Gemeenschap en de Voormalige Joegoslavische Republiek Macedonië inzake het certificaat als bedoeld in punt 6 van de Overeenkomst betreffende wederzijdse preferentiële handelsconcessies voor bepaalde wijnen (kennisgeving geschied onder nummer C(2002) 665) (2002/500/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op de Besluiten 2001/916/EG(1) en 2001/917/EG(2) van de Raad betreffende de sluiting van een Aanvullend Protocol tot aanpassing van de handelsaspecten van de Stabilisatie- en associatieovereenkomst tussen de Europese Gemeenschappen en hun lidstaten, enerzijds, en de Voormalige Joegoslavische Republiek Macedonië, anderzijds, en een Aanvullend Protocol tot aanpassing van de handelsaspecten van de Interimovereenkomst tussen de Europese Gemeenschap en de Voormalige Joegoslavische Republiek Macedonië om rekening te houden met de uitkomst van de onderhandelingen tussen de partijen over wederzijdse handelsconcessies voor bepaalde wijnen en gedistilleerde dranken, de wederzijdse erkenning, bescherming en controle van wijnbenamingen en de wederzijdse erkenning, bescherming en controle van aanduidingen van gedistilleerde dranken en gearomatiseerde dranken, en met name op artikel 3, Overwegende hetgeen volgt: (1) Bij deze besluiten heeft de Raad met de Voormalige Joegoslavische Republiek Macedonië aanvullende protocollen gesloten die overeenkomsten omvatten betreffende wederzijdse preferentiële handelsconcessies voor bepaalde wijnen, de wederzijdse erkenning, bescherming en controle van wijnbenamingen en de wederzijdse erkenning, bescherming en controle van aanduidingen van gedistilleerde dranken en gearomatiseerde dranken, hierna \"Aanvullende Protocollen betreffende wijn\" genoemd. De Aanvullende Protocollen betreffende wijn zijn van toepassing per 1 januari 2002. (2) In punt 6 van bijlage I (Overeenkomst betreffende wederzijdse preferentiële handelsconcessies voor bepaalde wijnen) bij de Aanvullende Protocollen betreffende wijn bij de Stabilisatie- en associatieovereenkomst en de Interimovereenkomst, die op 18 december 2001 zijn gesloten, is bepaald dat van de tariefconcessies alleen gebruik kan worden gemaakt als een certificaat wordt overgelegd dat is afgegeven door een door beide partijen erkende officiële instantie die voorkomt op de gezamenlijk opgestelde lijsten, ten bewijze dat de betrokken wijn aan punt 5, onder b), voldoet. (3) De Commissie, namens de Gemeenschap, en de Voormalige Joegoslavische Republiek Macedonië hebben in de Aanvullende Protocollen betreffende wijn bij de Stabilisatie- en associatieovereenkomst en de Interimovereenkomst overeenstemming bereikt over uitvoeringsbepalingen met betrekking tot bovengenoemd certificaat. De Commissie moet dan ook aan deze bepalingen waarover overeenstemming is bereikt in de vorm van een briefwisseling, haar goedkeuring hechten. (4) De in dit besluit en in bijgaande briefwisseling vervatte maatregelen zijn in overeenstemming met het advies van het Comité douanewetboek, BESLUIT: Artikel 1 De Overeenkomst in de vorm van een briefwisseling tussen de Europese Gemeenschap en de Voormalige Joegoslavische Republiek Macedonië inzake het certificaat als bedoeld in punt 6 van bijlage I bij de Overeenkomst betreffende wederzijdse preferentiële handelsconcessies voor bepaalde wijnen wordt namens de Gemeenschap goedgekeurd. De tekst van de overeenkomst is aan dit besluit gehecht. De directeur-generaal Landbouw en Plattelandsontwikkeling van de Commissie van de Europese Gemeenschappen wordt gemachtigd om de overeenkomst in de vorm van een briefwisseling te ondertekenen. Artikel 2 Dit besluit wordt bekendgemaakt in het Publicatieblad van de Europese Gemeenschappen. Gedaan te Brussel, 18 maart 2002. Voor de Commissie Franz Fischler Lid van de Commissie (1) PB L 342 van 27.12.2001, blz. 6. (2) PB L 342 van 27.12.2001, blz. 24.",
  "source": "EUR LEX"
}