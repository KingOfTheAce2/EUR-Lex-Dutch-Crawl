{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R2163:NL:HTML\">",
  "content": "EUR-Lex - 32001R2163 - NL Avis juridique important | 32001R2163 Verordening (EG) nr. 2163/2001 van de Commissie van 7 november 2001 betreffende de technische aspecten van de toezending van gegevens voor de statistiek van het goederenvervoer over de weg (Voor de EER relevante tekst) Publicatieblad Nr. L 291 van 08/11/2001 blz. 0013 - 0020 Verordening (EG) nr. 2163/2001 van de Commissie van 7 november 2001 betreffende de technische aspecten van de toezending van gegevens voor de statistiek van het goederenvervoer over de weg (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1172/98 van de Raad van 25 mei 1998 betreffende de statistische registratie van het goederenvervoer over de weg(1) gewijzigd bij Verordening (EG) nr. 2691/1999 van de Commissie(2), en met name op artikel 5, lid 2, en artikel 9, Overwegende hetgeen volgt: (1) Ingevolge artikel 5, lid 2, van Verordening (EG) nr. 1172/98 moet de Commissie de wijze van toezending van de gegevens door de lidstaten vaststellen. (2) Het is noodzakelijk het formaat waarin de gegevens aan Eurostat moeten worden toegezonden, in voldoende mate te specificeren, zodat de gegevens snel en op een kosteneffectieve manier kunnen worden verwerkt. (3) Deze verordening brengt geen verandering in de status van de variabelen die in Verordening (EG) nr. 1172/98 facultatief zijn verklaard. (4) De in deze verordening vervatte maatregelen zijn in overeenstemming met het advies van het bij Beschikking 89/382/EEG, Euratom van de Raad(3) opgerichte Comité statistisch programma, HEEFT DE VOLGENDE VERORDENING VASTGESTELD: Artikel 1 Het technisch formaat voor de toezending van de gegevens naar de Commissie (Eurostat) wordt in de bijlage bij deze verordening vastgesteld. De lidstaten gebruiken dit formaat voor de gegevens voor het referentiejaar 2002 en latere jaren. Artikel 2 De lidstaten verstrekken de door deze verordening verlangde gegevens en metagegevens in elektronische vorm aan de Commissie (Eurostat), overeenkomstig de door de Commissie (Eurostat), overeenkomstig de door de Commissie (Eurostat) voorgestelde norm voor de uitwisseling van gegevens. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 7 november 2001. Voor de Commissie Pedro Solbes Mira Lid van de Commissie (1) PB L 163 van 6.6.1998, blz. 1. (2) PB L 326 van 18.12.1999, blz. 39. (3) PB L 181 van 28.6.1989, blz. 47. BIJLAGE TECHNISCH FORMAAT VOOR DE TOEZENDING VAN DE GEGEVENS 1. GEGEVENSSTRUCTUUR De individuele gegevensbestanden voor ieder kwartaal, die naar Eurostat moeten worden gezonden, bestaan uit drie onderling gekoppelde reeksen gegevens. Deze bestrijken: A1 variabelen betreffende het voertuig A2 variabelen betreffende de rit A3 variabelen betreffende de goederen (per elementaire vervoerverrichting). Elk \"voertuigbestand\" (gegevensreeks A1) is gekoppeld aan 1-n \"ritbestanden\" (gegevensreeks A2), die gegevens bevatten over de ritten die het voertuig tijdens de enquêteperiode (gewoonlijk één week) heeft gemaakt. Elk ritbestand is op zijn beurt gekoppeld aan 0-m \"goederenbestanden\" (gegevensreeks A3), die gegevens bevatten over de elementaire vervoerverrichtingen waaruit de rit bestond. Figuur 1 geeft de structuur van de gegevens weer. Niet alle ritbestanden zullen meerdere goederenbestanden omvatten. Afhankelijk van de voor de rittenregistratie gebruikte methode en/of de aard van de rit, >PIC FILE= \"L_2001291NL.001402.TIF\"> is het ook mogelijk dat elk ritbestand maar aan één goederenbestand gekoppeld is. Aan een rit zonder lading is in de regel geen goederenbestand gekoppeld (hoewel gekoppelde goederenbestanden voor lege ritten wel zijn toegestaan). Het methodologisch aanhangsel van de bijlage bij Verordening (EG) nr. 1172/98 geeft nadere informatie. 2. LIJST VAN VELDEN Voor elk veld wordt de volgende informatie verstrekt: - Nummer veld: ter identificatie van de plaats van het veld in het bestand; - Variabele: hetzij met een verwijzing naar de variabele in Verordening (EG) nr. 1172/98, hetzij met een interne identificatie; - Omschrijving: korte omschrijving van de inhoud van het veld; - Code: de variabelen worden gecodeerd aan de hand van de bijlagen A-G bij Verordening (EG) nr. 1172/98. Er worden aanvullende codeerregels gegeven. Eurostat kan nadere toelichtingen en aanbevelingen met betrekking tot de codering geven in het referentiehandboek voor de uitvoering van Verordening (EG) nr. 1172/98; - Type veld: geeft aan of het veld numeriek is of tekst bevat; - Behalve voor variabele A1.9 bevatten alle numerieke velden gehele getallen; - Variabele A1.9 krijgt een komma (\",\") als decimaalteken; - Facultatieve variabele: een vlag voor variabelen die volgens bijlage A bij Verordening (EG) nr. 1172/98 facultatief zijn; - Maximumlengte: de verwachte maximale lengte van de gegevens voor dat veld. Gegevens die te lang zijn, kunnen niet worden opgeslagen; - Kernveld: de combinatie van de waarden van de kernvelden voor een gegevensreeks moet voor die gegevensreeks een unieke kernwaarde aangeven. Indien er een duplicaat van de kernwaarde blijkt te zijn, wordt de opslag van de gegevensreeks en de daaraan gekoppelde gegevensreeksen geblokkeerd, aangezien het voertuig-, het rit- en het goederenbestand niet correct kunnen worden gekoppeld. Gegevensreeks A1: Variabelen betreffende het voertuig >RUIMTE VOOR DE TABEL> Gegevensreeks A2: Variabelen betreffende de rit >RUIMTE VOOR DE TABEL> Gegevensreeks A3: Variabelen betreffende de goederen (per elementaire vervoerverrichting) >RUIMTE VOOR DE TABEL> 3. ONTBREKENDE WAARDEN In de regel worden ontbrekende waarden in gegevensbestanden als een leeg veld gecodeerd (geen gegevens tussen twee opeenvolgende veldscheidingstekens). Voor bepaalde velden kan Eurostat aanbevelen specifieke codes voor ontbrekende waarden of andere speciale waarden te gebruiken (zie kolom \"Specifieke codes voor ontbrekende waarden\"). Aanvullende informatie wordt gegeven in het referentiehandboek voor de uitvoering van Verordening (EG) nr. 1172/98 betreffende de statistische registratie van het goederenvervoer over de weg. 4. WIJZIGING IN DE CONFIGURATIE OF HET TYPE VERVOER In bijlage A van Verordening (EG) nr. 1172/98 wordt opgemerkt dat er tijdens de enquêteperiode sprake kan zijn van een verandering in de configuratie (een aanhangwagen extra, waardoor de assenconfiguratie of het laadvermogen veranderen), terwijl ook het type vervoer van rit tot rit kan veranderen. Dergelijke wijzigingen zouden moeten worden opgetekend, ook al is dit niet verplicht. Om de toezending van deze gegevens binnen de hier beschreven normale gegevensstructuur mogelijk te maken, moeten de variabelen A1.2, A1.4, A1.5 en A1.7 als onderdeel van de gevensreeks A2 (variabelen met betrekking tot de rit) worden verstrekt. 5. VALIDATIE VAN DE GEGEVENS DOOR EUROSTAT Voordat de gegevens in de productiegegevensbank worden opgeslagen, verricht Eurostat enkele validatiecontroles op de door de lidstaten ingediende gegevens. Wanneer een significant aantal bestanden niet in orde blijkt te zijn, laat Eurostat de lidstaat weten welke bestanden fouten bevatten en geeft daarbij aan waarom de bestanden niet worden geaccepteerd. De lidstaat wordt dan verzocht de fouten te rectificeren en de volledige set van de drie gegevensreeksen voor dat kwartaal opnieuw in te dienen (niet alleen de bestanden met fouten). Deze procedure is nodig om de juistheid van de gewichten en de samenhang tussen de bestanden met betrekking tot het voertuig, de rit en de goederen te waarborgen. Wanneer het aantal bestanden met fouten erg klein is en waarschijnlijk geen significant effect op de analyses heeft, slaat Eurostat de bestanden zonder fouten op en verwijdert het de andere. In dat geval wordt de lidstaat op de hoogte gebracht van de bestanden die bij controle niet in orde werden bevonden en van de redenen hiervoor. De lidstaat kan desgewenst de fouten corrigeren en de volledige set van de drie gegevensreeksen voor dat kwartaal opnieuw indienen (niet alleen de bestanden met fouten). Indien de lidstaat dit doet, slaat Eurostat de herziene gegevens op, maar als er geen nieuwe gegevens worden ingediend, gebruikt Eurostat de al geaccepteerde gegevens voor de opstelling van de tabellen. 6. NAAM VAN DE GEGEVENSREEKS Overeenkomstig de Stadium-eisen krijgen de gegevensreeksen een naam in de vorm \"CCYYQnROADAx.ZZZ\", waarbij: >RUIMTE VOOR DE TABEL> Voorbeelden: 1. De gegevensreeks \"ES99Q2ROADA1.zip\" is een gecomprimeerd \"zip\"-bestand met de gegevensreeks A1 voor Spanje voor het tweede kwartaal van 1999 \"ES99Q2ROADA1.dat\"). 2. De gegevensreeks \"UK99Q3ROADA2.dat\"is een bestand met gegevensreeks A2 voor het Verenigd Koninkrijk voor het derde kwartaal van 1999. De naam van de aldus gespecificeerde gegevensreeks moet worden vermeld in het onderwerpvak van het e-mailbericht. 7. MEDIA VOOR DE TOEZENDING VAN DE GEGEVENSREEKSEN Bij voorkeur worden de gegevens via Stadium naar een door Eurostat bekendgemaakt adres gezonden. Er zij op gewezen dat een e-mailbericht een maximale omvang heeft, waardoor dit medium niet voor omvangrijke gegevensreeksen kan worden gebruikt. 8. OVERGANGSPERIODE Tijdens een overgangsperiode kunnen de gegevens ook nog in ASCII-gegevensreeksen met velden met variabele lengte worden gestuurd. De puntkomma (\";\") wordt als scheidingsteken tussen de velden gebruikt. Velden mogen niet worden weggelaten, ook als zijn ze leeg (er zijn dan twee veldscheidingstekens na elkaar). Extra spaties in de velden met gegevens wordt buiten beschouwing gelaten, tenzij de specifieke instructies voor een veld de aanwezigheid van extra spaties verbieden. Tijdens de overgangsperiode kunnen de gegevens ook per post op diskette of cd-r naar Eurostat worden gestuurd. Gegevens op magneetband of op papier worden niet geaccepteerd. Indien de gegevens per e-mail worden gestuurd, gelden gedurende de overgangsperiode de volgende regels: - de gegevensreeksen moeten in een bijlage worden meegestuurd; - er kan slechts één gegevensreeks per bericht worden meegestuurd; - de naam van de gegevensreeks moet als onderwerp van het bericht worden vermeld; - een toelichting op de gegevens (bv. methodologische aantekeningen, opmerkingen over de kwaliteit van de gegevens) kunnen als platte tekst worden opgenomen in het bericht waaraan het gegevensbestand is bijgevoegd. Er mag geen geformatteerde tekst worden gebruikt; - een toelichting op de gegevens kan ook in platte tekst als afzonderlijk bericht (zonder bijgevoegde gegevensreeks) worden verstuurd, met in het onderwerpveld: \"CCYYQnROADAx.rem\". Er mag geen geformatteerde tekst worden gebruikt; - correcties: om een eerder naar Eurostat gestuurd gegevensbestand te corrigeren wordt de gecorrigeerde gegevensreeks met dezelfde naam als de eerste gegevensreeks gestuurd, samen met een toelichting in platte tekst in het e-mailbericht zelf.",
  "source": "EUR LEX"
}