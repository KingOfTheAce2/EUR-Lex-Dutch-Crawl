{
  "url": "http://www.w3.org/1999/xhtml\">",
  "content": "L_2020226NL.01000101.xml 15.7.2020 NL Publicatieblad van de Europese Unie L 226/1 UITVOERINGSVERORDENING (EU) 2020/1024 VAN DE COMMISSIE van 14 juli 2020 betreffende de opening en de wijze van beheer van tariefcontingenten van de Unie voor bepaalde producten van oorsprong uit de Socialistische Republiek Vietnam DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 58, lid 1, Overwegende hetgeen volgt: (1) De vrijhandelsovereenkomst tussen de Europese Unie en de Socialistische Republiek Vietnam (hierna “de overeenkomst” genoemd) is op 30 juni 2019 ondertekend overeenkomstig Besluit (EU) 2019/1121 van de Raad ( 2 ) . De overeenkomst is namens de Unie op 12 juni 2020 bij Besluit (EU) 2020 / 753 ( 3 ) van de Raad gesloten. (2) In de overeenkomst is bepaald dat de douanerechten op de invoer in de Unie van goederen van oorsprong uit Vietnam worden verlaagd of afgeschaft overeenkomstig de in aanhangsel 2-A-1 van bijlage 2-A bij de overeenkomst vastgestelde tarieflijst. Volgens bijlage 2-A wordt verder de afschaffing van de douanerechten voor bepaalde goederen verleend in het kader van tariefcontingenten. (3) In bijlage 2-A bij de overeenkomst is bepaald dat het tariefcontingent op jaarbasis moet worden toegepast en dat de invoer derhalve per kalenderjaar moet worden beheerd. Aangezien de overeenkomst echter van toepassing is met ingang van 1 augustus 2020, moeten de pro-ratahoeveelheden voor 2020 en de jaarlijkse hoeveelheden voor de daaropvolgende jaren worden vastgesteld overeenkomstig deel B van bijlage 2-A bij de overeenkomst. (4) Protocol 1 bij de overeenkomst heeft betrekking op de definitie van het begrip “producten van oorsprong” en methoden van administratieve samenwerking. Bij invoer in de Unie komen producten van oorsprong uit Vietnam in aanmerking voor de bij deze verordening vastgestelde preferentiële regeling bij indiening van een van de in artikel 15, lid 2, van dat protocol vastgestelde bewijzen van oorsprong. (5) Het tariefcontingent dient door de Commissie te worden beheerd op basis van de chronologische volgorde van de data van aanvaarding van de douaneaangiften voor het vrije verkeer volgens de regels voor het beheer van tariefcontingenten die zijn vastgesteld bij Uitvoeringsverordening (EU) 2015/2447 van de Commissie ( 4 ) . (6) De overeenkomst treedt op 1 augustus 2020 in werking ( 5 ) . Voor een doeltreffend beheer en een tijdige toepassing van de in de overeenkomst vastgestelde contingenten moet deze verordening vanaf die datum van toepassing zijn. (7) De in deze verordening vervatte maatregelen zijn in overeenstemming met het advies van het Comité Douanewetboek, HEEFT DE VOLGENDE VERORDENING VASTGESTELD: Artikel 1 Er worden tariefcontingenten van de Unie geopend voor goederen van oorsprong uit Vietnam overeenkomstig de bijlage. Artikel 2 De in de bijlage bij deze verordening vastgestelde tariefcontingenten worden beheerd overeenkomstig de artikelen 49 tot en met 54 van Uitvoeringsverordening (EU) 2015/2447. Artikel 3 Om in aanmerking te komen voor de in deze verordening vastgestelde tariefcontingenten, moeten de in de bijlage bij deze verordening vermelde goederen voldoen aan de in protocol 1 bij de overeenkomst vastgestelde oorsprongsregels. Producten van oorsprong uit Vietnam komen bij invoer in de Unie voor de contingenten in aanmerking bij indiening van een bewijs van oorsprong of een verklaring van oorsprong als bedoeld in artikel 15, lid 2, van protocol 1 van de overeenkomst. Artikel 4 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 augustus 2020. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 14 juli 2020. Voor de Commissie De voorzitter Ursula VON DER LEYEN ( 1 ) PB L 269 van 10.10.2013, blz. 1 . ( 2 ) Besluit (EU) 2019/1121 van de Raad van 25 juni 2019 betreffende de ondertekening, namens de Europese Unie, van de vrijhandelsovereenkomst tussen de Europese Unie en de Socialistische Republiek Vietnam ( PB L 177 van 2.7.2019, blz. 1 ). ( 3 ) Besluit (EU) 2020/753 van de Raad van 30 maart 2020 betreffende de sluiting van de vrijhandelsovereenkomst tussen de Europese Unie en de Socialistische Republiek Vietnam ( PB L 186 van 12.6.2020, blz. 1 ). ( 4 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 ). ( 5 ) Mededeling betreffende de datum van inwerkingtreding van de vrijhandelsovereenkomst tussen de Europese Unie en de Socialistische Republiek Vietnam ( PB L 207 van 30.6.2020, blz. 3 ). BIJLAGE Niettegenstaande de regels voor de interpretatie van de gecombineerde nomenclatuur wordt de reikwijdte van het preferentiestelsel in het kader van deze bijlage bepaald door samenlezing van de GN-codes zoals vastgesteld in bijlage I bij Verordening (EEG) nr. 2658/87 van de Raad ( 1 ) , zoals gewijzigd bij Uitvoeringsverordening (EU) 2019/1776 van de Commissie ( 2 ) , en de omschrijving van het product in de vierde kolom van de tabel in deze bijlage. Volgnummer GN-code Taric-onderverdeling Omschrijving product Contingentperiode Omvang contingent (in ton nettogewicht, tenzij anders bepaald) Recht 09.8200 0408 11 80 0408 19 81 0408 19 89 0408 91 80 0408 99 80 Vogeleieren uit de schaal en eigeel Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 208,334 ton 500 ton 0 % 09.8201 0703 20 00 Knoflook Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 167,668 ton 400 ton 0 % 09.8202 ex ex 0710 40 00 2001 90 30 99 10 99 Suikermaïs ( Zea mays var. saccharata ), (m.u.v. die in kolven met een diameter van 8 mm of meer doch niet meer dan 12 mm) Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 2 083,334  ton 5 000  ton 0 % ex 2005 80 00 10 99 09.8203 1108 14 00 Maniokzetmeel (cassave) Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 12 500  ton 30 000  ton 0 % 09.8204 1604 14 21 1604 14 31 1604 14 41 1604 14 28 1604 14 38 1604 14 48 1604 14 90 1604 19 39 1604 20 70 Tonijn, boniet, bonito en andere vis van het geslacht Euthynnus Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 4 791,668  ton 11 500  ton 0 % 09.8205 1604 20 05 Bereidingen van surimi Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 208,334 ton 500 ton 0 % 09.8206 1701 13 10 1701 13 90 1701 14 10 1701 91 00 1701 99 10 1701 99 90 1702 30 50 1702 90 50 1702 90 71 1702 90 75 1702 90 79 1702 90 95 1806 10 30 1806 10 90 Suiker en andere producten met een hoog suikergehalte Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 8 333,334  ton (uitgedrukt in equivalent ruwe suiker) 20 000  ton (uitgedrukt in equivalent ruwe suiker) 0 % 09.8207 1701 14 90 Bijzondere suiker Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 166,668 ton 400 ton 0 % 09.8208 0711 51 00 2001 90 50 2003 10 20 2003 10 30 Paddenstoelen Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 145,834 ton 350 ton 0 % 09.8209 2207 10 00 2207 20 00 Ethanol Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 416,668 ton 1 000  ton 0 % 09.8210 2905 43 00 2905 44 11 2905 44 19 2905 44 91 3505 10 10 3505 10 90 3824 60 19 Mannitol, sorbitol, dextrine en ander gewijzigd zetmeel Van 1.8.2020 t/m 31.12.2020 Van 1.1.2021 t/m 31.12.2021 en voor elk daaropvolgend jaar 833,334 ton 2 000  ton 0 % ( 1 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). ( 2 ) Uitvoeringsverordening (EU) 2019/1776 van de Commissie van 9 oktober 2019 tot wijziging van bijlage I bij Verordening (EEG) nr. 2658/87 van de Raad met betrekking tot de tarief- en statistieknomenclatuur en het gemeenschappelijk douanetarief ( PB L 280 van 31.10.2019, blz. 1 ).",
  "source": "EUR LEX"
}