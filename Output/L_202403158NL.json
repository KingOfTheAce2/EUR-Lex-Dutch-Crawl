{
  "url": "http://www.w3.org/1999/xhtml\">",
  "content": "L_202403158NL.000101.fmx.xml Publicatieblad van de Europese Unie NL L-serie 2024/3158 13.12.2024 BESLUIT (EU) 2024/3158 VAN DE RAAD van 12 december 2024 tot benoeming van een Europese aanklager van het Europees Openbaar Ministerie DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1939 van de Raad van 12 oktober 2017 betreffende nauwere samenwerking bij de instelling van het Europees Openbaar Ministerie (“EOM”) ( 1 ) , en met name artikel 16, Gezien Uitvoeringsbesluit (EU) 2018/1696 van de Raad van 13 juli 2018 over de werkwijze van de selectiecommissie als bedoeld in artikel 14, lid 3, van Verordening (EU) 2017/1939 betreffende nauwere samenwerking bij de instelling van het Europees Openbaar Ministerie (“EOM”) ( 2 ) , Gezien Besluit (EU) 2023/133 van de Raad van 17 januari 2023 tot benoeming van de leden van de in artikel 14, lid 3, van Verordening (EU) 2017/1939 bedoelde selectiecommissie ( 3 ) , Gezien het gemotiveerde advies en de rangschikking van de kandidaten die door de selectiecommissie zijn opgesteld, Overwegende hetgeen volgt: (1) Het EOM is ingesteld bij Verordening (EU) 2017/1939. (2) De Europese aanklagers houden overeenkomstig artikel 12 van Verordening (EU) 2017/1939 toezicht op onderzoek en vervolging. (3) Bij Besluit (EU) 2024/1952 van de Commissie ( 4 ) werd de deelname van Zweden aan de nauwere samenwerking bij de instelling van het EOM bevestigd. (4) Bij Uitvoeringsbesluit (EU) 2018/1696 is de in artikel 14, lid 3, van Verordening (EU) 2017/1939 bepaalde werkwijze van de selectiecommissie (de “werkwijze van de selectiecommissie”) vastgesteld. (5) Op grond van artikel 16, lid 1, van Verordening (EU) 2017/1939 dient elke deelnemende lidstaat drie kandidaten voor het ambt van Europees aanklager voor te dragen uit kandidaten die actief lid zijn van het openbaar ministerie of de rechterlijke macht van de betrokken lidstaat, die alle waarborgen voor onafhankelijkheid bieden en die aan alle gestelde eisen voldoen om in hun onderscheiden lidstaten de hoogste ambten als aanklager of rechterlijke ambten te bekleden, en die beschikken over relevante praktische ervaring met nationale rechtsstelsels, met financiële onderzoeken en met internationale justitiële samenwerking in strafzaken. (6) Zweden heeft drie kandidaten voorgedragen. (7) De selectiecommissie heeft het gemotiveerd advies en de rangschikking opgesteld van elk van de door Zweden voorgedragen kandidaten die aan de voorwaarden in artikel 16, lid 1, van Verordening (EU) 2017/1939 voldoen, en deze aan de Raad voorgelegd, die ze heeft ontvangen op 15 oktober 2024. (8) Op grond van de vierde alinea van punt VII.2 van de werkwijze van de selectiecommissie heeft de selectiecommissie de kandidaten volgens hun kwalificaties en ervaring gerangschikt. De rangschikking geeft de voorkeur van de selectiecommissie weer en is niet bindend voor de Raad. (9) Overeenkomstig artikel 16, lid 2, van Verordening (EU) 2017/1939 selecteert en benoemt de Raad, na ontvangst van het gemotiveerd advies van de selectiecommissie, één van de kandidaten tot Europees aanklager van de deelnemende lidstaat in kwestie. (10) Overeenkomstig artikel 16, lid 3, van Verordening (EU) 2017/1939 selecteert en benoemt de Raad met gewone meerderheid van stemmen de Europese aanklagers voor een niet-verlengbare termijn van zes jaar. (11) De Raad heeft de respectieve verdiensten van de kandidaten beoordeeld aan de hand van het gemotiveerd advies van de selectiecommissie. (12) Op basis van een beoordeling van de verdiensten van de kandidaten heeft de Raad de door de selectiecommissie aangegeven niet-bindende volgorde van voorkeur gevolgd voor de door Zweden voorgedragen kandidaten, HEEFT HET VOLGENDE BESLUIT VASTGESTELD: Artikel 1 De volgende, door Zweden voorgedragen kandidaat wordt benoemd tot Europees aanklager van het EOM voor een niet-verlengbare termijn van zes jaar met ingang van 14 december 2024: De heer Martin BRESMAN. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 12 december 2024. Voor de Raad De voorzitter PINTÉR S. ( 1 ) PB L 283 van 31.10.2017, blz. 1 . ( 2 ) PB L 282 van 12.11.2018, blz. 8 . ( 3 ) PB L 17 van 19.1.2023, blz. 90 . ( 4 ) Besluit (EU) 2024/1952 van de Commissie van 16 juli 2024 ter bevestiging van de deelname van Zweden aan de nauwere samenwerking bij de instelling van het Europees Openbaar Ministerie ( PB L, 2024/1952, 18.7.2024, ELI: http://data.europa.eu/eli/dec/2024/1952/oj ). ELI: http://data.europa.eu/eli/dec/2024/3158/oj ISSN 1977-0758 (electronic edition)",
  "source": "EUR LEX"
}