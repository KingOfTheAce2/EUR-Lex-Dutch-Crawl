{
  "url": "http://www.w3.org/1999/xhtml\">",
  "content": "L_2022164NL.01006501.xml 20.6.2022 NL Publicatieblad van de Europese Unie L 164/65 BESLUIT (EU) 2022/948 VAN DE COMMISSIE van 1 maart 2022 tot goedkeuring van de afwikkelingsregeling voor Sberbank d.d. (Kennisgeving geschied onder nummer C(2022) 1403) (Slechts de tekst in de Engelse taal is authentiek) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 806/2014 van het Europees Parlement en de Raad van 15 juli 2014 tot vaststelling van eenvormige regels en een eenvormige procedure voor de afwikkeling van kredietinstellingen en bepaalde beleggingsondernemingen in het kader van een gemeenschappelijk afwikkelingsmechanisme en een gemeenschappelijk afwikkelingsfonds en tot wijziging van Verordening (EU) nr. 1093/2010 ( 1 ) , en met name artikel 18, lid 7, tweede alinea, Overwegende hetgeen volgt: (1) Op 1 maart 2022 om 17.26 uur heeft de Gemeenschappelijke Afwikkelingsraad (GAR) een afwikkelingsregeling voor Sberbank d.d., gevestigd in Kroatië, aan de Commissie doen toekomen overeenkomstig artikel 18, lid 7, van Verordening (EU) nr. 806/2014. (2) De GAR stelt in de afwikkelingsregeling vast dat aan alle in artikel 18, lid 1, eerste alinea, van Verordening (EU) nr. 806/2014 vastgestelde voorwaarden voor afwikkeling is voldaan wat betreft Sberbank d.d., en beoordeelt waarom een afwikkelingsmaatregel noodzakelijk is in het algemeen belang. (3) Bij de afwikkelingsregeling wordt Sberbank d.d. overeenkomstig artikel 18, lid 6, van Verordening (EU) nr. 806/2014 in afwikkeling geplaatst en wordt vastgesteld dat het instrument van verkoop van de onderneming wordt toegepast op de instelling in afwikkeling. In de afwikkelingsregeling wordt ook gemotiveerd waarom al die elementen adequaat zijn. (4) De Commissie stemt in met de afwikkelingsregeling. Met name stemt zij in met de door de GAR opgegeven redenen ter motivering van de noodzaak van een afwikkeling in het algemeen belang overeenkomstig artikel 18, lid 5 van Verordening (EU) nr. 806/2014. (5) De door de GAR ingediende afwikkelingsregeling moet derhalve worden goedgekeurd, HEEFT HET VOLGENDE BESLUIT VASTGESTELD: Artikel 1 De afwikkelingsregeling voor Sberbank d.d. wordt goedgekeurd. Artikel 2 Dit besluit is gericht tot de Gemeenschappelijke Afwikkelingsraad. Gedaan te Brussel, 1 maart 2022. Voor de Commissie Mairead MCGUINNESS Lid van de Commissie ( 1 ) Bekendgemaakt in het Publicatieblad van 30 juli 2014, L 225, blz. 1 : http://eur-lex.europa.eu/legal-content/NL/TXT/PDF/?uri=CELEX:32014R0806&from=EN",
  "source": "EUR LEX"
}