{
  "url": "http://www.w3.org/1999/xhtml\">",
  "content": "L_2018159NL.01002101.xml 22.6.2018 NL Publicatieblad van de Europese Unie L 159/21 UITVOERINGSVERORDENING (EU) 2018/891 VAN DE COMMISSIE van 21 juni 2018 tot vaststelling van begrotingsmaxima voor 2018 voor bepaalde regelingen inzake rechtstreekse steunverlening die zijn ingesteld bij Verordening (EU) nr. 1307/2013 van het Europees Parlement en de Raad DE EUROPESE COMMISSIE, Gezien Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( 1 ) , en met name artikel 22, lid 1, artikel 36, lid 4, artikel 42, lid 2, artikel 47, lid 3, artikel 49, lid 2, artikel 51, lid 4, en artikel 53, lid 7, Overwegende hetgeen volgt: (1) Voor elke lidstaat die de bij titel III, hoofdstuk 1, van Verordening (EU) nr. 1307/2013 ingestelde basisbetalingsregeling toepast, moet de Commissie het in artikel 22, lid 1, van die verordening bedoelde jaarlijkse nationale maximum voor 2018 vaststellen door op het in bijlage II bij die verordening vastgestelde jaarlijkse nationale maximum de overeenkomstig de artikelen 42, 47, 49, 51 en 53 van die verordening vastgestelde maxima in mindering te brengen. Overeenkomstig artikel 22, lid 2, van Verordening (EU) nr. 1307/2013 moet rekening worden gehouden met verhogingen die lidstaten op grond van die bepaling toepassen. (2) Voor elke lidstaat die de bij titel III, hoofdstuk 1, van Verordening (EU) nr. 1307/2013 ingestelde regeling inzake een enkele areaalbetaling toepast, moet de Commissie het in artikel 36, lid 4, van die verordening bedoelde jaarlijkse nationale maximum voor 2018 vaststellen door op het in bijlage II bij die verordening vastgestelde jaarlijkse nationale maximum de overeenkomstig de artikelen 42, 47, 49, 51 en 53 van die verordening vastgestelde maxima in mindering te brengen. Overeenkomstig artikel 36, lid 4, tweede alinea, van Verordening (EU) nr. 1307/2013 moet de Commissie bij het vaststellen van het jaarlijkse nationale maximum voor de regeling inzake een enkele areaalbetaling rekening houden met verhogingen die door de lidstaten op grond van die bepaling worden toegepast. (3) Voor elke lidstaat die de bij titel III, hoofdstuk 2, van Verordening (EU) nr. 1307/2013 ingestelde herverdelingsbetaling toekent, moet de Commissie het in artikel 42, lid 2, van die verordening bedoelde jaarlijkse nationale maximum voor 2018 vaststellen op basis van het door die lidstaten op grond van artikel 42, lid 1, van die verordening gemelde percentage. (4) Voor de bij titel III, hoofdstuk 3, van Verordening (EU) nr. 1307/2013 ingestelde betaling voor klimaat- en milieuvriendelijke landbouwpraktijken in 2018 moeten de in artikel 47, lid 3, van die verordening bedoelde jaarlijkse nationale maxima voor 2018 worden berekend overeenkomstig artikel 47, lid 1, van die verordening; deze bedragen 30 % van het in bijlage II bij die verordening vermelde nationale maximum van de desbetreffende lidstaat. (5) Voor lidstaten die de bij titel III, hoofdstuk 4, van Verordening (EU) nr. 1307/2013 ingestelde betaling voor gebieden met natuurlijke beperkingen toekennen, moet de Commissie de in artikel 49, lid 2, van die verordening bedoelde jaarlijkse nationale maxima voor 2018 vaststellen op basis van het door de desbetreffende lidstaten op grond van artikel 49, lid 1, van die verordening gemelde percentage. (6) Voor de bij titel III, hoofdstuk 5, van Verordening (EU) nr. 1307/2013 ingestelde betaling voor jonge landbouwers moet de Commissie de in artikel 51, lid 4, van die verordening bedoelde jaarlijkse nationale maxima voor 2018 vaststellen op basis van het door de lidstaten op grond van artikel 51, lid 1, van die verordening gemelde percentage; deze maxima mogen niet hoger zijn dan 2 % van het in bijlage II vastgestelde jaarlijkse maximum. (7) Wanneer het totaalbedrag van de betaling voor jonge landbouwers dat voor 2018 in een lidstaat wordt aangevraagd, hoger is dan het uit hoofde van artikel 51, lid 4, van Verordening (EU) nr. 1307/2013 vastgestelde maximum, moet de lidstaat het verschil overeenkomstig artikel 51, lid 2, van die verordening financieren met inachtneming van het in artikel 51, lid 1, van die verordening vastgelegde maximum. Duidelijkheidshalve moet dit maximum voor elke lidstaat worden vastgesteld. (8) Voor elke lidstaat die in 2018 de bij titel IV, hoofdstuk 1, van Verordening (EU) nr. 1307/2013 ingestelde vrijwillige gekoppelde steun toekent, moet de Commissie de in artikel 53, lid 7, van die verordening bedoelde jaarlijkse nationale maxima voor 2018 vaststellen op basis van het door de desbetreffende lidstaat op grond van artikel 54, lid 1, van die verordening gemelde percentage. (9) Voor het jaar 2018 is de uitvoering van de bij Verordening (EU) nr. 1307/2013 ingestelde regelingen inzake rechtstreekse steunverlening op 1 januari 2018 van start gegaan. Omwille van de samenhang tussen de toepasselijkheid van die verordening voor het aanvraagjaar 2018 en de toepasselijkheid van de overeenkomstige begrotingsmaxima moet de onderhavige verordening met ingang van dezelfde datum van toepassing zijn. (10) De in deze verordening vervatte maatregelen zijn in overeenstemming met het advies van het Comité voor rechtstreekse betalingen, HEEFT DE VOLGENDE VERORDENING VASTGESTELD: Artikel 1 De in artikel 22, lid 1, van Verordening (EU) nr. 1307/2013 bedoelde jaarlijkse nationale maxima voor 2018 voor de basisbetalingsregeling zijn in punt I van de bijlage bij de onderhavige verordening vermeld. De in artikel 36, lid 4, van Verordening (EU) nr. 1307/2013 bedoelde jaarlijkse nationale maxima voor 2018 voor de regeling inzake een enkele areaalbetaling zijn in punt II van de bijlage bij de onderhavige verordening vermeld. De in artikel 42, lid 2, van Verordening (EU) nr. 1307/2013 bedoelde jaarlijkse nationale maxima voor 2018 voor de herverdelingsbetaling zijn in punt III van de bijlage bij de onderhavige verordening vermeld. De in artikel 47, lid 3, van Verordening (EU) nr. 1307/2013 bedoelde jaarlijkse nationale maxima voor 2018 voor de betaling voor klimaat- en milieuvriendelijke landbouwpraktijken zijn in punt IV van de bijlage bij de onderhavige verordening vermeld. De in artikel 49, lid 2, van Verordening (EU) nr. 1307/2013 bedoelde jaarlijkse nationale maxima voor 2018 voor de betaling voor gebieden met natuurlijke beperkingen zijn in punt V van de bijlage bij de onderhavige verordening vermeld. De in artikel 51, lid 4, van Verordening (EU) nr. 1307/2013 bedoelde jaarlijkse nationale maxima voor 2018 voor de betaling voor jonge landbouwers zijn in punt VI van de bijlage bij de onderhavige verordening vermeld. De in artikel 51, lid 1, van Verordening (EU) nr. 1307/2013 bedoelde maximumbedragen voor 2018 voor de betaling voor jonge landbouwers zijn in punt VII van de bijlage bij de onderhavige verordening vermeld. De in artikel 53, lid 7, van Verordening (EU) nr. 1307/2013 bedoelde jaarlijkse nationale maxima voor 2018 voor de vrijwillige gekoppelde steun zijn in punt VIII van de bijlage bij de onderhavige verordening vermeld. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 januari 2018. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 juni 2018. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 608 . BIJLAGE I. Jaarlijkse nationale maxima voor de basisbetalingsregeling als bedoeld in artikel 22, lid 1, van Verordening (EU) nr. 1307/2013 (in duizend EUR) Kalenderjaar 2018 België 214 405 Denemarken 546 808 Duitsland 3 005 470 Ierland 825 895 Griekenland 1 103 650 Spanje 2 835 995 Frankrijk 3 036 371 Kroatië 126 001 Italië 2 217 396 Luxemburg 22 760 Malta 649 Nederland 475 161 Oostenrijk 470 387 Portugal 273 500 Slovenië 74 288 Finland 262 554 Zweden 402 464 Verenigd Koninkrijk 2 102 726 II. Jaarlijkse nationale maxima voor de regeling inzake een enkele areaalbetaling als bedoeld in artikel 36, lid 4, van Verordening (EU) nr. 1307/2013 (in duizend EUR) Kalenderjaar 2018 Bulgarije 379 916 Tsjechië 472 217 Estland 87 170 Cyprus 30 340 Letland 137 210 Litouwen 184 186 Hongarije 733 283 Polen 1 568 075 Roemenië 989 564 Slowakije 260 865 III. Jaarlijkse nationale maxima voor de herverdelingsbetaling als bedoeld in artikel 42, lid 2, van Verordening (EU) nr. 1307/2013 (in duizend EUR) Kalenderjaar 2018 België 46 780 Bulgarije 55 872 Duitsland 337 423 Frankrijk 690 084 Kroatië 27 939 Litouwen 71 298 Polen 293 930 Portugal 23 050 Roemenië 99 436 Verenigd Koninkrijk 64 991 IV. Jaarlijkse nationale maxima voor de betaling voor klimaat- en milieuvriendelijke landbouwpraktijken als bedoeld in artikel 47, lid 3, van Verordening (EU) nr. 1307/2013 (in duizend EUR) Kalenderjaar 2018 België 146 689 Bulgarije 238 428 Tsjechië 258 512 Denemarken 248 032 Duitsland 1 446 097 Estland 40 181 Ierland 363 445 Griekenland 556 642 Spanje 1 464 015 Frankrijk 2 070 253 Kroatië 83 816 Italië 1 125 581 Cyprus 14 747 Letland 76 588 Litouwen 142 596 Luxemburg 10 038 Hongarije 402 903 Malta 1 573 Nederland 204 785 Oostenrijk 207 524 Polen 1 029 371 Portugal 177 212 Roemenië 561 846 Slovenië 40 542 Slowakije 134 447 Finland 157 219 Zweden 209 617 Verenigd Koninkrijk 958 734 V. Jaarlijkse nationale maxima voor de betaling voor gebieden met natuurlijke beperkingen als bedoeld in artikel 49, lid 2, van Verordening (EU) nr. 1307/2013 (in duizend EUR) Kalenderjaar 2018 Denemarken 2 857 Slovenië 2 135 VI. Jaarlijkse nationale maxima voor de betaling voor jonge landbouwers als bedoeld in artikel 51, lid 4, van Verordening (EU) nr. 1307/2013 (in duizend EUR) Kalenderjaar 2018 België 9 229 Bulgarije 1 329 Tsjechië 1 723 Denemarken 4 942 Duitsland 48 203 Estland 442 Ierland 24 230 Griekenland 37 109 Spanje 97 601 Frankrijk 69 008 Kroatië 5 588 Italië 37 519 Cyprus 480 Letland 3 200 Litouwen 5 941 Luxemburg 502 Hongarije 5 372 Malta 21 Nederland 13 652 Oostenrijk 13 835 Polen 34 312 Portugal 11 814 Roemenië 18 728 Slovenië 2 027 Slowakije 857 Finland 5 241 Zweden 10 481 Verenigd Koninkrijk 16 358 VII. Maximumbedragen voor de betaling voor jonge landbouwers als bedoeld in artikel 51, lid 1, van Verordening (EU) nr. 1307/2013 (in duizend EUR) Kalenderjaar 2018 België 9 779 Bulgarije 15 895 Tsjechië 17 234 Denemarken 16 535 Duitsland 96 406 Estland 2 679 Ierland 24 230 Griekenland 37 109 Spanje 97 601 Frankrijk 138 017 Kroatië 5 588 Italië 75 039 Cyprus 983 Letland 5 106 Litouwen 9 506 Luxemburg 669 Hongarije 26 860 Malta 105 Nederland 13 652 Oostenrijk 13 835 Polen 68 625 Portugal 11 814 Roemenië 37 456 Slovenië 2 703 Slowakije 8 963 Finland 10 481 Zweden 13 974 Verenigd Koninkrijk 63 916 VIII. Jaarlijkse nationale maxima voor de vrijwillige gekoppelde steun als bedoeld in artikel 53, lid 7, van Verordening (EU) nr. 1307/2013 (in duizend EUR) Kalenderjaar 2018 België 82 129 Bulgarije 119 214 Tsjechië 129 256 Denemarken 24 135 Estland 6 142 Ierland 3 000 Griekenland 184 049 Spanje 584 919 Frankrijk 1 035 126 Kroatië 41 908 Italië 450 232 Cyprus 3 932 Letland 38 294 Litouwen 71 298 Luxemburg 160 Hongarije 201 452 Malta 3 000 Nederland 3 353 Oostenrijk 14 527 Polen 505 548 Portugal 117 535 Roemenië 242 576 Slovenië 17 568 Slowakije 58 260 Finland 102 716 Zweden 90 834 Verenigd Koninkrijk 52 972",
  "source": "EUR LEX"
}