{
  "url": "http://www.w3.org/1999/xhtml\">",
  "content": "L_202500173NL.000101.fmx.xml Publicatieblad van de Europese Unie NL L-serie 2025/173 27.1.2025 UITVOERINGSVERORDENING (EU) 2025/173 VAN DE RAAD van 27 januari 2025 tot uitvoering van Verordening (EU) 2019/796 betreffende beperkende maatregelen tegen cyberaanvallen die de Unie of haar lidstaten bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2019/796 van de Raad van 17 mei 2019 betreffende beperkende maatregelen tegen cyberaanvallen die de Unie of haar lidstaten bedreigen ( 1 ) , en met name artikel 13, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 17 mei 2019 heeft de Raad Verordening (EU) 2019/796 vastgesteld. (2) Gerichte beperkende maatregelen tegen cyberaanvallen met aanzienlijke gevolgen, die een externe bedreiging vormen voor de Unie of haar lidstaten, vallen onder de maatregelen binnen het Uniekader voor een gezamenlijke diplomatieke respons op kwaadwillige cyberactiviteiten, met name het instrumentarium voor cyberdiplomatie, en zijn een cruciaal instrument om dergelijke activiteiten te voorkomen, te beletten, te ontmoedigen en te beantwoorden. (3) Kwaadwillige cyberactiviteiten tegen kritieke infrastructuur of essentiële diensten, onder meer door het gebruik van ransomware en wipers, aanvallen op toeleveringsketens en cyberspionage, met inbegrip van diefstal van intellectuele eigendom, nemen toe in aantal, frequentie en complexiteit. Door hun ontwrichtende en destructieve gevolgen vormen die activiteiten een systemische bedreiging voor de veiligheid, de economie en de democratie en voor de samenleving in het algemeen van de Unie. (4) In 2020 werden tegen Estland cyberaanvallen met aanzienlijke gevolgen uitgevoerd. Er werden cyberaanvallen tegen computersystemen van meerdere instellingen uitgevoerd met als doel de gegevens te gebruiken om de veiligheid van Estland te bedreigen. Die cyberaanvallen hadden betrekking op de opslag van gerubriceerde gegevens. (5) In het kader van het volgehouden, op maat gesneden en gecoördineerde optreden van de Unie tegen actoren die aanhoudend voor cyberdreigingen zorgen, moeten drie natuurlijke personen worden toegevoegd aan de in de bijlage I bij Verordening (EU) 2019/796 opgenomen lijst van natuurlijke personen en rechtspersonen, entiteiten en lichamen die aan beperkende maatregelen onderworpen zijn. Die personen zijn verantwoordelijk voor of betrokken bij cyberaanvallen met aanzienlijke gevolgen die een externe bedreiging vormen voor de Unie of haar lidstaten. (6) Bijlage I bij Verordening (EU) 2019/796 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2019/796 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 januari 2025. Voor de Raad De voorzitter K. KALLAS ( 1 ) PB L 129 I van 17.5.2019, blz. 1 , ELI: http://data.europa.eu/eli/reg/2019/796/oj. BIJLAGE In bijlage I bij Verordening (EU) 2019/796 worden de volgende vermeldingen toegevoegd onder rubriek “A. Natuurlijke personen”: Naam Identificatiegegevens Motivering Datum van plaatsing op de lijst “15. Nikolay Alexandrovich KORCHAGIN Николай Александрович Корчагин Geboortedatum: 16.9.1997 Nationaliteit: Russisch Geslacht: man Geassocieerde entiteit: Hoofddirectoraat van de generale staf van de krijgsmacht van de Russische Federatie Nikolay Korchagin is betrokken bij en verantwoordelijk voor cyberaanvallen met aanzienlijke gevolgen door inlichtingenactiviteiten tegen Estland te verrichten en zich illegaal toegang tot een computersysteem te verschaffen. Nikolay Korchagin is een officier van militaire eenheid 29155 van het hoofddirectoraat van de generale staf van de strijdkrachten van de Russische Federatie (GRU). In die hoedanigheid is hij betrokken bij en verantwoordelijk voor cyberaanvallen op computersystemen met als doel gegevens te verzamelen uit de datasystemen van verschillende instellingen die, onafhankelijk of gecombineerd, een overzicht geven van het cyberbeveiligingsbeleid van Estland, de cybercapaciteiten van de staat, gevoelige persoonsgegevens en andere gevoelige gegevens, teneinde de gegevens te gebruiken om de veiligheid van Estland te bedreigen. De aanvallen hebben dus betrekking op de opslag van gerubriceerde informatie. De aanvallen waren gericht tegen bondgenoten en partners van Estland. Nikolay Korchagin is derhalve betrokken bij en verantwoordelijk voor cyberaanvallen met aanzienlijke gevolgen die een externe bedreiging voor een lidstaat vormen. 27.1.2025 16. Vitaly SHEVCHENKO Виталий Шевченко Geboortedatum: 1.9.1997 Nationaliteit: Russisch Geslacht: man Geassocieerde entiteit: Hoofddirectoraat van de generale staf van de krijgsmacht van de Russische Federatie Vitaly Shevchenko is betrokken bij en verantwoordelijk voor cyberaanvallen met aanzienlijke gevolgen door inlichtingenactiviteiten tegen Estland te verrichten en zich illegaal toegang tot een computersysteem te verschaffen. Vitaly Shevchenko is een officier van militaire eenheid 29155 van het hoofddirectoraat van de generale staf van de strijdkrachten van de Russische Federatie (GRU). In die hoedanigheid is hij betrokken bij en verantwoordelijk voor cyberaanvallen op computersystemen met als doel gegevens te verzamelen uit de datasystemen van verschillende instellingen die, onafhankelijk of gecombineerd, een overzicht geven van het cyberbeveiligingsbeleid van Estland, de cybercapaciteiten van de staat, gevoelige persoonsgegevens en andere gevoelige gegevens, teneinde de gegevens te gebruiken om de veiligheid van Estland te bedreigen. Die aanvallen hebben dus betrekking op de opslag van gerubriceerde informatie. De aanvallen waren gericht tegen bondgenoten en partners van Estland. Vitaly Shevchenko is derhalve betrokken bij en verantwoordelijk voor cyberaanvallen met aanzienlijke gevolgen die een externe bedreiging voor een lidstaat vormen. 27.1.2025 17. Yuriy Fedorovich DENISOV Юрий Федорович Денисов Geboortedatum: 17.6.1980 Nationaliteit: Russisch Geslacht: man Geassocieerde entiteit: Hoofddirectoraat van de generale staf van de krijgsmacht van de Russische Federatie Yuriy Denisov is betrokken bij en verantwoordelijk voor cyberaanvallen met aanzienlijke gevolgen door inlichtingenactiviteiten tegen Estland te verrichten en zich illegaal toegang tot een computersysteem te verschaffen. Yuriy Denisov is een officier van militaire eenheid 29155 van het hoofddirectoraat van de generale staf van de strijdkrachten van de Russische Federatie (GRU). In die hoedanigheid is hij betrokken bij en verantwoordelijk voor cyberaanvallen op computersystemen met als doel gegevens te verzamelen uit de datasystemen van verschillende instellingen die, onafhankelijk of gecombineerd, een overzicht geven van het cyberbeveiligingsbeleid van Estland, de cybercapaciteiten van de staat, gevoelige persoonsgegevens en andere gevoelige gegevens, teneinde de gegevens te gebruiken om de veiligheid van Estland te bedreigen. Die aanvallen hebben dus betrekking op de opslag van gerubriceerde informatie. De aanvallen waren gericht tegen bondgenoten en partners van Estland. Yuriy Denisov is derhalve betrokken bij en verantwoordelijk voor cyberaanvallen met aanzienlijke gevolgen die een externe bedreiging voor een lidstaat vormen. 27.1.2025” ELI: http://data.europa.eu/eli/reg_impl/2025/173/oj ISSN 1977-0758 (electronic edition)",
  "source": "EUR LEX"
}