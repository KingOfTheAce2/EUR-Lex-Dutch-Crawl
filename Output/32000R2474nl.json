{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R2474:NL:HTML\">",
  "content": "EUR-Lex - 32000R2474 - NL Avis juridique important | 32000R2474 Verordening (EG) nr. 2474/2000 van de Raad van 9 november 2000 tot vaststelling, overeenkomstig artikel 1, lid 7, van Verordening (EEG) nr. 3030/93, van de lijst van textiel- en kledingproducten die op 1 januari 2002 dienen te worden geïntegreerd in de GATT 1994 en tot wijziging van bijlage X bij Verordening (EEG) nr. 3030/93 en bijlage II bij Verordening (EG) nr. 3285/94 Publicatieblad Nr. L 286 van 11/11/2000 blz. 0001 - 0014 Verordening (EG) nr. 2474/2000 van de Raad van 9 november 2000 tot vaststelling, overeenkomstig artikel 1, lid 7, van Verordening (EEG) nr. 3030/93, van de lijst van textiel- en kledingproducten die op 1 januari 2002 dienen te worden geïntegreerd in de GATT 1994 en tot wijziging van bijlage X bij Verordening (EEG) nr. 3030/93 en bijlage II bij Verordening (EG) nr. 3285/94 DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, met name op artikel 133, Gelet op artikel 1, lid 7, van Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen(1), Gezien het voorstel van de Commissie, Overwegende hetgeen volgt: (1) De Europese Gemeenschap is partij bij de Overeenkomst tot oprichting van de Wereldhandelsorganisatie(2), waaraan de Overeenkomst inzake textiel- en kledingproducten is gehecht. (2) Overeenkomstig artikel 2, lid 8, onder b), en artikel 2, lid 11, van de Overeenkomst inzake textiel- en kledingproducten, is de Gemeenschap enerzijds verplicht op 1 januari 2002 producten in de normale GATT-regels en -disciplines te integreren die in 1990 ten minste 18 % uitmaakten van de totale hoeveelheid van de invoer in de Gemeenschap van alle textiel- en kledingproducten vallende onder de Overeenkomst inzake textiel- en kledingproducten, en anderzijds vóór 1 januari 2001 de lijst van dergelijke producten mede te delen aan het Orgaan Supervisie Textiel van de WTO. (3) Bij het selecteren van de te integreren producten heeft de Raad zich gebaseerd op factoren als de gevoeligheid van het product voor de industriesector in de Gemeenschap en de regionale componenten daarvan, met name wat de concurrentiepositie en de werkgelegenheid betreft, de doeltreffendheid van alle op het betrokken product rustende kwantitatieve beperkingen, het vermogen van de communautaire industrie zich verder aan te passen aan de toenemende concurrentie van producten die momenteel voor een of meerdere uitvoerende landen aan kwantitatieve beperkingen onderworpen zijn, het streven de industrie in de gelegenheid te stellen zich in de loop van de overgangsperiode van tien jaar in een redelijk tempo aan te passen, de gevolgen voor de consument, de gevolgen voor derde landen en de mogelijkheid de communautaire invoerregeling voor textiel- en kledingproducten te vereenvoudigen. (4) In dit verband is rekening gehouden met het commentaar en de suggesties van de belanghebbenden die hebben gereageerd op het verzoek om commentaar van de Commissie, als gepubliceerd in het Publicatieblad van de Europese Gemeenschappen(3). (5) De lijst van producten in bijlage X bij Verordening (EEG) nr. 3030/93 dient te worden gewijzigd om daarvan de producten te schrappen die op 1 januari 2002 dienen te worden geïntegreerd. (6) De lijst van de aan de normale GATT-regels en -disciplines onderworpen textiel- en kledingproducten die in bijlage II bij Verordening (EG) nr. 3285/94 van de Raad van 22 december 1994 betreffende de gemeenschappelijke invoerregeling en tot intrekking van Verordening (EG) nr. 518/94(4) is opgenomen, dient te worden gewijzigd om daarin met ingang van 1 januari 2002 de in de normale regels van de GATT te integreren producten op te nemen, HEEFT DE VOLGENDE VERORDENING VASTGESTELD: Artikel 1 1. De lijst van producten die met ingang van 1 januari 2002 in de normale regels van de GATT dienen te worden geïntegreerd, is opgenomen in bijlage I bij deze verordening. 2. Bijlage X bij Verordening (EEG) nr. 3030/93 wordt met ingang van 1 januari 2002 vervangen door de bijlage in bijlage II bij deze verordening. 3. Bijlage II bij Verordening (EG) nr. 3285/94 wordt met ingang van 1 januari 2002 vervangen door de bijlage in bijlage III bij deze verordening. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 9 november 2000. Voor de Raad De voorzitter J. Lang (1) PB L 275 van 8.11.1993, blz. 1. Verordening laatstelijk gewijzigd bij Verordening (EG) nr. 1072/1999 van de Commissie (PB L 134 van 28.5.1999, blz. 1). (2) PB L 336 van 23.12.1994, blz. 3. (3) PB C 88 van 25.3.2000, blz. 18. (4) PB L 349 van 31.12.1994, blz. 53. Verordening laatstelijk gewijzigd bij Verordening (EG) nr. 2315/96 (PB L 314 van 4.12.1996, blz. 1). BIJLAGE I Lijst van textiel- en kledingproducten die in de normale regels van de GATT 1994 geïntegreerd dienen te worden (derde fase) >RUIMTE VOOR DE TABEL> BIJLAGE II \"BIJLAGE X Lijst van textiel- en kledingproducten die nog niet in de normale regels van de GATT 1994 geïntegreerd zijn >RUIMTE VOOR DE TABEL>\" BIJLAGE III \"BIJLAGE II Lijst van textiel- en kledingproducten die in de normale regels van de GATT 1994 geïntegreerd zijn >RUIMTE VOOR DE TABEL>\"",
  "source": "EUR LEX"
}