{
  "url": "http://www.w3.org/1999/xhtml\">",
  "content": "L_2004358NL.01001001.xml 3.12.2004 NL Publicatieblad van de Europese Unie L 358/10 BESLUIT VAN DE RAAD van 22 november 2004 betreffende de toetreding van de Republiek Moldavië tot een op 25 oktober 1993 gesloten overeenkomst waarbij een Centrum voor wetenschap en technologie in Oekraïne werd opgericht, tussen Canada, Zweden, Oekraïne en de Verenigde Staten van Amerika (2004/823/EG, Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gezien Verordening (EG) nr. 1766/98 van de Raad van 30 juli 1998 betreffende de toetreding van de Europese Gemeenschap en de Europese Gemeenschap voor Atoomenergie, optredende als één partij, tot de overeenkomst van 25 oktober 1993 tussen Canada, Zweden, Oekraïne en de Verenigde Staten van Amerika, betreffende de oprichting van een Centrum voor wetenschap en technologie in Oekraïne ( 1 ) , inzonderheid artikel 3, leden 1, 3, en 4, Gezien Verordening (Euratom) nr. 2387/98 van de Commissie van 3 november 1998 betreffende de toetreding van de Europese Gemeenschap en de Europese Gemeenschap voor Atoomenergie, optredende als één partij, tot de overeenkomst van 25 oktober 1993 tussen Canada, Zweden, Oekraïne en de Verenigde Staten van Amerika, betreffende de oprichting van een Centrum voor wetenschap en technologie in Oekraïne ( 2 ) , inzonderheid artikel 2, Gezien het voorstel van de Commissie, Overwegende hetgeen volgt: (1) Op 25 oktober 1993 hebben Canada, Zweden, Oekraïne en de Verenigde Staten van Amerika de overeenkomst gesloten waarbij een Centrum voor wetenschap en technologie in Oekraïne werd opgericht (hierna „de overeenkomst” genoemd). (2) Bij Verordening (EG) nr. 1766/98 van de Raad en Verordening (Euratom) nr. 2387/98 van de Commissie zijn de Europese Gemeenschap en de Europese Gemeenschap voor Atoomenergie (hierna „de Gemeenschappen” genoemd), optredende als één partij, tot de overeenkomst toegetreden. (3) Op 12 februari 2004 heeft de Republiek Moldavië de akte van toetreding van Moldavië tot de overeenkomst bij het secretariaat van het Centrum gedeponeerd. Overeenkomstig artikel XIII van de overeenkomst is het aan de Raad van Bestuur van het Centrum deze toetreding goed te keuren. (4) De Gemeenschappen worden in de Raad van Bestuur van het Centrum vertegenwoordigd door het voorzitterschap van de Raad en door de Commissie. Het standpunt van de Gemeenschappen voor aangelegenheden die vallen onder artikel XIII van de overeenkomst worden bepaald door de Raad en in de regel verwoord door het voorzitterschap, BESLUIT: Artikel 1 De toetreding van de Republiek Moldavië tot de op 25 oktober 1993 gesloten overeenkomst waarbij een Centrum voor wetenschap en technologie in Oekraïne werd opgericht, tussen Canada, Zweden, Oekraïne en de Verenigde Staten van Amerika, wordt namens de Gemeenschappen goedgekeurd. Artikel 2 Het voorzitterschap van de Raad verwoordt voor de Raad van Bestuur van het Centrum de goedkeuring door de Gemeenschappen van de toetreding van de Republiek Moldavië tot de overeenkomst. Gedaan te Brussel, 22 november 2004. Voor de Raad De voorzitter B. R. BOT ( 1 ) PB L 225 van 12.8.1998, blz. 2 . ( 2 ) PB L 297 van 6.11.1998, blz. 4 .",
  "source": "EUR LEX"
}