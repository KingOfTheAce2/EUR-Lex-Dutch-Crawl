{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0149:NL:HTML\">",
  "content": "EUR-Lex - 31996D0149 - NL Avis juridique important | 31996D0149 96/149/EG: Beschikking van de Commissie van 2 februari 1996 betreffende de erkenning van de Ierse norm IS310: First Edition tot vaststelling van de specificaties voor milieubeheersystemen, overeenkomstig artikel 12 van Verordening (EEG) nr. 1836/93 van de Raad (Voor de EER relevante tekst) Publicatieblad Nr. L 034 van 13/02/1996 blz. 0042 - 0043 BESCHIKKING VAN DE COMMISSIE van 2 februari 1996 betreffende de erkenning van de Ierse norm IS310: First Edition tot vaststelling van de specificaties voor milieubeheersystemen, overeenkomstig artikel 12 van Verordening (EEG) nr. 1836/93 van de Raad (Voor de EER relevante tekst) (96/149/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 1836/93 van de Raad van 29 juni 1993 inzake de vrijwillige deelneming van bedrijven uit de industriële sector aan een communautair milieubeheer- en milieuauditsysteem (1), inzonderheid op artikel 12, Overwegende dat artikel 12 van Verordening (EEG) nr. 1836/93 bepaalt dat bedrijven die nationale, Europese of internationale normen voor milieubeheersystemen en milieu-audit toepassen en die gecertificeerd zijn overeenkomstig passende certificeringsprocedures waaruit gebleken is dat zij aan die normen voldoen, zullen worden beschouwd als bedrijven die aan de overeenkomstige eisen van deze verordening voldoen, op voorwaarde dat, met name, de normen en procedures door de Commissie overeenkomstig de procedure van artikel 19 van diezelfde verordening worden erkend; Overwegende dat artikel 12 van Verordening (EEG) nr. 1836/93 bepaalt dat de referenties van de erkende normen en criteria in het Publikatieblad van de Europese Gemeenschappen moeten worden bekendgemaakt; Overwegende dat de Commissie is gevraagd de Ierse norm IS310: First Edition tot vaststelling van de specificaties voor milieubeheersystemen te erkennen; Overwegende dat de Ierse norm IS310: First Edition een specificatie omvat voor milieubeheersystemen en milieu-audit in overeenstemming met bepaalde eisen van Verordening (EEG) nr. 1836/93; Overwegende dat het krachtens artikel 19 van Verordening (EEG) nr. 1836/93 ingestelde comité geen gunstig advies heeft uitgebracht over de door de Commissie ingediende ontwerp-maatregel; dat de Raad geen akkoord kon bereiken om de door de Commissie voorgestelde maatregel hetzij te aanvaarden hetzij te verwerpen; dat in dergelijke omstandigheden de voorgestelde maatregel door de Commissie zal goedgekeurd worden, HEEFT DE VOLGENDE BESCHIKKING GEGEVEN: Artikel 1 Ten behoeve van artikel 12 van Verordening (EEG) nr. 1836/93 erkent de Commissie dat de Ierse norm IS310: First Edition tot vaststelling van de specificaties voor milieubeheersystemen eisen bevat die overeenkomen met die van Verordening (EEG) nr. 1836/93, zoals nader aangegeven in de bijlage bij deze beschikking. Artikel 2 Deze beschikking doet geen afbreuk aan de onderhandelingen voor de totstandkoming van een Europese norm inzake milieubeheersystemen en milieu-audit en de aanpassing van nationale normen aan een dergelijke Europese norm. Artikel 3 Deze beschikking is gericht tot de Lid-Staten. Gedaan te Brussel, 2 februari 1996. Voor de Commissie Ritt BJERREGAARD Lid van de Commissie (1) PB nr. L 168 van 10. 7. 1993, blz. 1. BIJLAGE EISEN VAN VERORDENING (EEG) nr. 1836/93 VAN DE RAAD WAARVOOR OVEREENKOMSTIGE NORMEN BESTAAN IN IS310: FIRST EDITION >RUIMTE VOOR DE TABEL>",
  "source": "EUR LEX"
}