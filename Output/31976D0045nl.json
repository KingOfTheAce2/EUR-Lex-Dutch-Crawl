{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0045:NL:HTML\">",
  "content": "EUR-Lex - 31976D0045 - NL Avis juridique important | 31976D0045 76/45/EEG: Beschikking van de Commissie van 22 december 1975 ter uitvoering van de hervorming van de landbouwstructuur in het Verenigd Koninkrijk overeenkomstig Richtlijn nr. 72/159/EEG (Slechts de tekst in de Engelse taal is authentiek) Publicatieblad Nr. L 008 van 15/01/1976 blz. 0037 - 0037 ++++ BESCHIKKING VAN DE COMMISSIE van 22 december 1975 ter uitvoering van de hervorming van de landbouwstructuur in het Verenigd Koninkrijk overeenkomstig Richtlijn nr . 72/159/EEG ( Slechts de tekst in de Engelse taal is authentiek ) ( 76/45/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/159/EEG van de Raad van 17 april 1972 betreffende de modernisering van de landbouwbedrijven ( 1 ) , en met name op artikel 18 , lid 3 , Overwegende dat de Regering van het Verenigd Koninkrijk op 8 oktober 1975 overeenkomstig artikel 17 , lid 4 , van Richtlijn nr . 72/159/EEG de volgende regelingen ter kennis heeft gebracht : - regeling ter uitvoering van artikel 12 van Richtlijn nr . 72/159/EEG - regeling inzake landbouw - en tuinbouwcooperaties van 1971 ( Besluit 1971 nr . 415 ) ; Overwegende dat de Commissie krachtens artikel 18 , lid 3 , van Richtlijn nr . 72/159/EEG bij beschikking moet vaststellen of op grond van de verenigbaarheid van de medegedeelde bepalingen met de genoemde richtlijn en met inachtneming van de in die richtlijn gestelde doeleinden , alsmede van het noodzakelijke verband tussen de verschillende maatregelen , de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG genoemde gemeenschappelijke actie zijn vervuld ; Overwegende dat de Commissie bij beschikkingen nrs . 75/5/EEG van 27 november 1974 ( 2 ) en 75/434/EEG van 8 juli 1975 ( 3 ) reeds vastgesteld heeft dat de in het Verenigd Koninkrijk geldende bepalingen ter uitvoering van Richtlijn nr . 72/159/EEG voldoen aan de voorwaarden voor financiële deelneming van de Gemeenschap ; Overwegende dat de genoemde regelingen ter uitvoering van artikel 12 van Richtlijn nr . 72/159/EEG aan de in dit artikel gestelde doeleinden beantwoorden ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Regering van het Verenigd Koninkrijk op 8 oktober 1975 medegedeelde bepalingen ter uitvoering van artikel 12 van Richtlijn nr . 72/159/EEG voldoen aan de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG bedoelde gemeenschappelijke actie . Artikel 2 Deze beschikking is gericht tot het Verenigd Koninkrijk . Gedaan te Brussel , 22 december 1975 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 2 van 4 . 1 . 1975 , blz . 27 . ( 3 ) PB nr . L 192 van 24 . 7 . 1975 , blz . 31 .",
  "source": "EUR LEX"
}