{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R2192:NL:HTML\">",
  "content": "EUR-Lex - 31997R2192 - NL Avis juridique important | 31997R2192 Verordening (EGKS, EG, Euratom) nr. 2192/97 van de Raad van 30 oktober 1997 tot wijziging van het Statuut van de ambtenaren van de Europese Gemeenschappen Publicatieblad Nr. L 301 van 05/11/1997 blz. 0005 - 0005 VERORDENING (EGKS, EG, EURATOM) Nr. 2192/97 VAN DE RAAD van 30 oktober 1997 tot wijziging van het Statuut van de ambtenaren van de Europese Gemeenschappen DE RAAD VAN DE EUROPESE UNIE, Gelet op het Verdrag tot instelling van één Raad en één Commissie welke de Europese Gemeenschappen gemeen hebben, inzonderheid op artikel 24, Gezien het voorstel van de Commissie, ingediend na advies van het comité voor het Statuut (1), Gezien het advies van het Europees Parlement (2), Gezien het advies van het Hof van Justitie (3), Gezien het advies van de Rekenkamer (4), Overwegende dat Verordening (EEG, Euratom, EGKS) nr. 259/68 (5) in bijlage II, artikel 1, de duur van de ambtstermijn van de leden en de eventuele plaatsvervangende leden van het personeelscomité vaststelt; Overwegende dat de duur van de ambtstermijn die momenteel is vastgesteld op ten hoogste twee jaar, moet worden gewijzigd in ten hoogste drie jaar, teneinde de ambtstermijn van de personeelsvertegenwoordiging in ruimere mate te kunnen aanpassen; Overwegende dat het niet nodig is de minimumduur van de ambtstermijn van de leden en plaatsvervangende leden van het personeelscomité te wijzigen, HEEFT DE VOLGENDE VERORDENING VASTGESTELD: Artikel 1 In artikel 1, afdeling 1, van bijlage II bij het Statuut, wordt de eerste alinea als volgt gewijzigd: \"Het personeelscomité bestaat uit leden en eventueel plaatsvervangende leden, wier ambtstermijn drie jaar duurt. De instelling kan evenwel besluiten een kortere ambtstermijn vast te stellen; deze mag echter niet korter zijn dan één jaar. Alle ambtenaren van de instelling zijn stemgerechtigd en verkiesbaar.\". Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Luxemburg, 30 oktober 1997. Voor de Raad De Voorzitter F. BODEN (1) PB C 160 van 27. 5. 1997, blz. 8. (2) PB C 286 van 22. 9. 1997, blz. 30. (3) Advies van 7 juli 1997. (4) Advies van 15 mei 1997. (5) PB L 56 van 4. 3. 1968, blz. 1. Verordening laatstelijk gewijzigd bij Verordening (Euratom, EGKS, EG) nr. 2485/96 (PB L 338 van 28. 12. 1996, blz. 1).",
  "source": "EUR LEX"
}