{
  "url": "http://www.w3.org/1999/xhtml\">",
  "content": "L_202500286NL.000101.fmx.xml Publicatieblad van de Europese Unie NL L-serie 2025/286 14.2.2025 UITVOERINGSBESLUIT (EU) 2025/286 VAN DE COMMISSIE van 13 februari 2025 tot wijziging van Uitvoeringsbesluit (EU) 2023/941 wat betreft de ter ondersteuning van Verordening (EU) 2016/425 van het Europees Parlement en de Raad opgestelde geharmoniseerde normen voor gehoorbeschermers, persoonlijke beschermingsmiddelen tegen vallen en oog- en gezichtsbeschermingsmiddelen (Voor de EER relevante tekst) DE EUROPESE COMMISSIE, Gezien het verdrag betreffende de werking van de Europese Unie, Gezien Verordening (EU) nr. 1025/2012 van het Europees Parlement en de Raad van 25 oktober 2012 betreffende Europese normalisatie, tot wijziging van de Richtlijnen 89/686/EEG en 93/15/EEG van de Raad alsmede de Richtlijnen 94/9/EG, 94/25/EG, 95/16/EG, 97/23/EG, 98/34/EG, 2004/22/EG, 2007/23/EG, 2009/23/EG en 2009/105/EG van het Europees Parlement en de Raad en tot intrekking van Beschikking 87/95/EEG van de Raad en Besluit nr. 1673/2006/EG van het Europees Parlement en de Raad ( 1 ) , en met name artikel 10, lid 6, Overwegende hetgeen volgt: (1) Overeenkomstig artikel 14 van Verordening (EU) 2016/425 van het Europees Parlement en de Raad ( 2 ) worden persoonlijke beschermingsmiddelen die conform zijn met geharmoniseerde normen of delen daarvan, waarvan de referentienummers in het Publicatieblad van de Europese Unie zijn bekendgemaakt, geacht in overeenstemming te zijn met de in bijlage II bij die verordening beschreven essentiële gezondheids- en veiligheidseisen die door die normen of delen daarvan worden bestreken. (2) Bij Uitvoeringsbesluit C(2020) 7924 van de Commissie ( 3 ) heeft de Commissie het Europees Comité voor normalisatie (CEN) en het Europees Comité voor elektrotechnische normalisatie (Cenelec) verzocht de geharmoniseerde normen ter ondersteuning van Verordening (EU) 2016/425 te herzien en te voltooien om ervoor te zorgen dat deze de algemeen erkende stand van de techniek blijven weerspiegelen om te voldoen aan de essentiële gezondheids- en veiligheidseisen van bijlage II bij die verordening. (3) Uitvoeringsbesluit C(2020) 7924 is gewijzigd bij Uitvoeringsbesluit C(2024) 2750 van de Commissie ( 4 ) om het toepassingsgebied van het verzoek aan te passen door bepaalde normen toe te voegen en te schrappen om rekening te houden met de meest recente technische en wetenschappelijke vooruitgang en met de meest recente ontwikkelingen op het gebied van normalisatieactiviteiten op internationaal en Europees niveau, en om de termijn voor normalisatieactiviteiten met betrekking tot bepaalde normen en ontwerpnormen te verlengen, aangezien de werkzaamheden aan sommige daarvan niet binnen de in Uitvoeringsbesluit C(2020) 7924 vastgestelde termijnen konden worden voltooid. (4) Op grond van het verzoek in Uitvoeringsbesluit C(2020) 7924, zoals gewijzigd bij Uitvoeringsbesluit C(2024) 2750, heeft het CEN de volgende geharmoniseerde normen herzien, waarvan de referenties bij Uitvoeringsbesluit (EU) 2023/941 van de Commissie ( 5 ) in het Publicatieblad van de Europese Unie zijn bekendgemaakt: EN 352-6:2020 voor gehoorkappen met elektrische audio-input, EN 352-8:2020 voor gehoorkappen met muziekvoorziening, EN 352-9:2020 voor oorproppen met veiligheidgerelateerde audio-input, EN 352-10:2020 voor oorproppen met entertainment audio-input en EN 813:2008 voor zitgordels. (5) Naar aanleiding daarvan heeft het CEN de volgende normen en de wijzigingen daarvan vastgesteld: EN 352-6:2020+A1:2024, EN 352-8:2020+A1:2024, EN 352-9:2020+A1:2024, EN 352-10:2020+A1:2024 en EN 813:2024. (6) Samen met het CEN is de Commissie nagegaan of de normen en de wijzigingen daarvan voldoen aan het verzoek in Uitvoeringsbesluit C(2020) 7924. (7) De volgende geharmoniseerde normen en de wijzigingen daarvan voldoen aan de in Richtlijn (EU) 2016/425 vastgestelde essentiële gezondheids- en veiligheidseisen die door die normen worden bestreken: EN 352-6:2020+A1:2024, EN 352-8:2020+A1:2024, EN 352-9:2020+A1:2024, EN 352-10:2020+A1:2024 en EN 813:2024. Daarom is het passend de referentienummers van die geharmoniseerde normen en van de wijzigingen daarvan bekend te maken in het Publicatieblad van de Europese Unie . (8) Bijlage I bij Uitvoeringsbesluit (EU) 2023/941 bevat de referentienummers van geharmoniseerde normen die een vermoeden van conformiteit met Verordening (EU) 2016/425 vestigen. Om ervoor te zorgen dat de referentienummers van de geharmoniseerde normen die ter ondersteuning van Verordening (EU) 2016/425 zijn opgesteld, in één handeling worden vermeld, moeten de referentienummers van die normen en de wijzigingen daarvan in die bijlage worden opgenomen. (9) De referentienummers van de geharmoniseerde normen EN 352-6:2020, EN 352-8:2020, EN 352-9:2020, EN 352-10:2020 en EN 813:2008 moeten uit het Publicatieblad van de Europese Unie worden geschrapt, aangezien die normen zijn herzien. Daarom moeten die referentienummers uit bijlage I bij Uitvoeringsbesluit (EU) 2023/941 worden geschrapt. (10) Ook het referentienummer van geharmoniseerde norm EN 175:1997 over middelen voor oog- en gezichtsbescherming tijdens lassen en aanverwante processen moet uit het Publicatieblad van de Europese Unie worden geschrapt, aangezien die norm door het CEN is ingetrokken en is vervangen door EN ISO 16321-2:2021, waarvan het referentienummer is bekendgemaakt bij Uitvoeringsbesluit (EU) 2023/941. (11) Uitvoeringsbesluit (EU) 2023/941 moet daarom dienovereenkomstig worden gewijzigd. (12) Om fabrikanten voldoende tijd te geven om zich voor te bereiden op de toepassing van de herziene norm, moet de schrapping van de referentienummers van de geharmoniseerde normen EN 175:1997, EN 352-6:2020, EN 352-8:2020, EN 352-9:2020, EN 352-10:2020 en EN 813:2008 worden uitgesteld. (13) Door naleving van een geharmoniseerde norm wordt een vermoeden van conformiteit gevestigd met de overeenkomstige essentiële eisen die in de harmonisatiewetgeving van de Unie zijn opgenomen vanaf de datum van bekendmaking van de referentie van die norm in het Publicatieblad van de Europese Unie . Dit besluit moet in werking treden op de datum van de bekendmaking ervan, HEEFT HET VOLGENDE BESLUIT VASTGESTELD: Artikel 1 Bijlage I bij Uitvoeringsbesluit (EU) 2023/941 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag van de bekendmaking ervan in het Publicatieblad van de Europese Unie . Punt 1 van de bijlage bij dit besluit is echter van toepassing met ingang van 11 november 2025 en punt 2 van de bijlage bij dit besluit is van toepassing met ingang van 14 augustus 2026. Gedaan te Brussel, 13 februari 2025. Voor de Commissie De voorzitter Ursula VON DER LEYEN ( 1 ) PB L 316 van 14.11.2012, blz. 12 , ELI: http://data.europa.eu/eli/reg/2012/1025/oj . ( 2 ) Verordening (EU) 2016/425 van het Europees Parlement en de Raad van 9 maart 2016 betreffende persoonlijke beschermingsmiddelen en tot intrekking van Richtlijn 89/686/EEG van de Raad ( PB L 81 van 31.3.2016, blz. 51 , ELI: http://data.europa.eu/eli/reg/2016/425/oj ). ( 3 ) Commission Implementing Decision C(2020) 7924 of 19 November 2020 on a standardisation request to the European Committee for Standardization and the European Committee for Electrotechnical Standardization as regards personal protective equipment in support of Regulation (EU) 2016/425 of the European Parliament and of the Council (alleen in het Engels, Frans en Duits beschikbaar). ( 4 ) Commission Implementing Decision C(2024) 2750 of 29 April 2024 amending Implementing Decision C(2020) 7924 on a standardisation request to the European Committee for Standardization and the European Committee for Electrotechnical Standardization as regards personal protective equipment in support of Regulation (EU) 2016/425 of the European Parliament and of the Council (alleen in het Engels, Frans en Duits beschikbaar). ( 5 ) Uitvoeringsbesluit (EU) 2023/941 van de Commissie van 2 mei 2023 betreffende ter ondersteuning van Verordening (EU) 2016/425 van het Europees Parlement en de Raad opgestelde geharmoniseerde normen voor persoonlijke beschermingsmiddelen ( PB L 125 van 11.5.2023, blz. 37 , ELI: http://data.europa.eu/eli/dec_impl/2023/941/oj ). BIJLAGE Bijlage I bij Uitvoeringsbesluit (EU) 2023/941 wordt als volgt gewijzigd: 1) Rij 14 wordt geschrapt. 2) De rijen 25, 27, 28, 29 en 63 worden geschrapt. 3) De volgende rijen worden in volgorde ingevoegd: “25a. EN 352-6:2020+A1:2024 Gehoorbeschermers — Veiligheidseisen — Deel 6: Gehoorkappen met elektrische audio-input” “27a. EN 352-8:2020+A1:2024 Gehoorbeschermers — Veiligheidseisen — Deel 8: Gehoorkappen met muziekvoorziening” “28a. EN 352-9:2020+A1:2024 Gehoorbeschermers — Veiligheidseisen — Deel 9: Oorproppen met veiligheids gerelateerde audio-input” “29a. EN 352-10:2020+A1:2024 Gehoorbeschermers — Veiligheidseisen — Deel 10: Oorproppen met entertainment audio-input” “63–a. EN 813:2024 Persoonlijke beschermingsmiddelen tegen vallen — Zitgordels” ELI: http://data.europa.eu/eli/dec_impl/2025/286/oj ISSN 1977-0758 (electronic edition)",
  "source": "EUR LEX"
}