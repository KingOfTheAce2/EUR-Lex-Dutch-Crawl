{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001D0326:NL:HTML\">",
  "content": "EUR-Lex - 32001D0326 - NL Avis juridique important | 32001D0326 2001/326/EG: Beschikking van de Commissie van 24 april 2001 tot wĳziging van Beschikking 2001/257/EG houdende vaststelling van voorschriften voor de bestrĳding en de uitroeiing van mond- en klauwzeer in het Verenigd Koninkrĳk op grond van artikel 13 van Richtlĳn 85/511/EEG (Voor de EER relevante tekst) (kennisgeving geschied onder nummer C(2001) 1148) Publicatieblad Nr. L 115 van 25/04/2001 blz. 0011 - 0011 Beschikking van de Commissie van 24 april 2001 tot wijziging van Beschikking 2001/257/EG houdende vaststelling van voorschriften voor de bestrijding en de uitroeiing van mond- en klauwzeer in het Verenigd Koninkrijk op grond van artikel 13 van Richtlijn 85/511/EEG (kennisgeving geschied onder nummer C(2001) 1148) (Voor de EER relevante tekst) (2001/326/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 90/425/EEG van de Raad van 26 juni 1990 inzake veterinaire en zoötechnische controles in het intracommunautaire handelsverkeer in bepaalde levende dieren en producten in het vooruitzicht van de totstandbrenging van de interne markt(1), laatstelijk gewijzigd bij Richtlijn 92/118/EEG(2), en met name op artikel 10, Gelet op Richtlijn 85/511/EEG van de Raad van 18 november 1985 tot vaststelling van gemeenschappelijke maatregelen ter bestrijding van mond- en klauwzeer(3), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 13, lid 3, Overwegende hetgeen volgt: (1) De bevoegde autoriteiten van het Verenigd Koninkrijk hebben bij de Commissie een programma ingediend inzake de toepassing van beschermende vaccinatie van runderen, met inachtneming van duidelijk omschreven voorwaarden, als aanvullend instrument bij de bestrijding en de uitroeiing van mond- en klauwzeer in combinatie met het preventief doden van dieren van andere gevoelige soorten in bepaalde gebieden met een hoge veedichtheid. (2) De Commissie heeft Beschikking 2001/257/EG houdende vaststelling van voorschriften voor de bestrijding en de uitroeiing van mond- en klauwzeer in het Verenigd Koninkrijk op grond van artikel 13 van Richtlijn 85/511/EEG(4) vastgesteld. (3) Het vaccinatiegebied moet worden aangepast aan de huidige epizoötiologische situatie en dus moet bijlage II bij Beschikking 2001/257/EG worden gewijzigd. (4) De in deze beschikking vervatte maatregelen zijn in overeenstemming met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 In bijlage II bij Beschikking 2001/257/EG van de Commissie worden de woorden \"administratieve gebieden in de counties Cumbria en Devon in Groot-Brittannië\" vervangen door \"administratieve gebieden in de counties Cumbria, Devon, Cornwall, Somerset en Dorset in Groot-Brittannië\". Artikel 2 Deze beschikking is gericht tot de lidstaten. Gedaan te Brussel, 24 april 2001. Voor de Commissie David Byrne Lid van de Commissie (1) PB L 224 van 18.8.1990, blz. 29. (2) PB L 62 van 15.3.1993, blz. 49. (3) PB L 315 van 26.11.1985, blz. 11. (4) PB L 91 van 31.3.2001, blz. 98.",
  "source": "EUR LEX"
}