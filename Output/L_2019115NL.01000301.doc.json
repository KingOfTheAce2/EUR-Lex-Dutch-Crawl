{
  "url": "http://www.w3.org/1999/xhtml\">",
  "content": "L_2019115NL.01000301.xml 2.5.2019 NL Publicatieblad van de Europese Unie L 115/3 VERORDENING (EU) 2019/680 VAN DE COMMISSIE van 30 april 2019 tot wijziging van bijlage VI bij Verordening (EG) nr. 1223/2009 van het Europees Parlement en de Raad betreffende cosmetische producten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1223/2009 van het Europees Parlement en de Raad van 30 november 2009 betreffende cosmetische producten ( 1 ) , en met name artikel 31, lid 2, Overwegende hetgeen volgt: (1) Het Wetenschappelijk Comité voor consumentenveiligheid (WCCV) heeft in zijn advies van 30 juli 2018 ( 2 ) (hierna \"het advies van het WCCV\" genoemd) geconcludeerd dat fenyleenbis-difenyltriazine veilig is voor gebruik als uv-filter in zonnebrandmiddelen en andere cosmetische producten in een concentratie van maximaal 5 %, en dat het gebruik ervan alleen veilig is in producten die op de huid worden aangebracht en niet in producten die kunnen leiden tot blootstelling bij inademing. (2) Gezien het advies van het WCCV en om rekening te houden met de technische en wetenschappelijke vooruitgang, moet het gebruik van fenyleenbis-difenyltriazine als uv-filter in cosmetische producten worden toegestaan in een concentratie van maximaal 5 %, behalve voor toepassingen die door inademing kunnen leiden tot de blootstelling van de longen van de eindgebruiker. (3) Bijlage VI bij Verordening (EG) nr. 1223/2009 moet bijgevolg dienovereenkomstig worden gewijzigd. (4) De in deze verordening vervatte maatregelen zijn in overeenstemming met het advies van het Permanent Comité voor cosmetische producten, HEEFT DE VOLGENDE VERORDENING VASTGESTELD: Artikel 1 Bijlage VI bij Verordening (EG) nr. 1223/2009 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 april 2019. Voor de Commissie De voorzitter Jean-Claude JUNCKER ( 1 ) PB L 342 van 22.12.2009, blz. 59 . ( 2 ) SCCS/1594/18. BIJLAGE In bijlage VI bij Verordening (EG) nr. 1223/2009 wordt de volgende vermelding toegevoegd: Identiteit van de stof Voorwaarden Referentienummer Chemische benaming/INN/XAN Naam volgens de woordenlijst van gemeenschappelijke benamingen van ingrediënten CAS-nummer EG-nummer Producttype, lichaamsdelen Maximumconcentratie in het gebruiksklare product Andere Te vermelden gebruiksvoorwaarden en waarschuwingen a b c d e f g h i \"31 3,3′-(1,4-Fenyleen)bis(5,6-difenyl-1,2,4-triazine) Phenylene Bis-Diphenyltriazine 55514-22-2 700-823-1 5 % Niet gebruiken in toepassingen die door inademing tot blootstelling van de longen van de eindgebruiker kunnen leiden.\"",
  "source": "EUR LEX"
}