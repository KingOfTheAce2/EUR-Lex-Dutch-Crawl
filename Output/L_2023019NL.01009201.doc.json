{
  "url": "http://www.w3.org/1999/xhtml\">",
  "content": "L_2023019NL.01009201.xml 20.1.2023 NL Publicatieblad van de Europese Unie L 19/92 UITVOERINGSVERORDENING (EU) 2023/140 VAN DE COMMISSIE van 19 januari 2023 tot 332e wijziging van Verordening (EG) nr. 881/2002 van de Raad tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da‘esh) en Al Qaida DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 881/2002 van de Raad van 27 mei 2002 tot vaststelling van bepaalde specifieke beperkende maatregelen tegen sommige personen en entiteiten die banden hebben met de organisaties ISIS (Da‘esh) en Al Qaida ( 1 ) , en met name artikel 7, lid 1, punt a), en artikel 7 bis, lid 1, Overwegende hetgeen volgt: (1) In bijlage I bij Verordening (EG) nr. 881/2002 worden de personen, groepen en entiteiten opgesomd waarvan de tegoeden en economische middelen krachtens die verordening worden bevroren. (2) Het Sanctiecomité van de Veiligheidsraad van de Verenigde Naties dat op grond van Resolutie 1267 (1999), Resolutie 1989 (2011) en Resolutie 2253 (2015) van de VN-Veiligheidsraad is opgericht, heeft op 16 januari 2023 besloten één persoon toe te voegen aan de lijst van personen, groepen en entiteiten waarvan de tegoeden en economische middelen moeten worden bevroren. (3) Bijlage I bij Verordening (EG) nr. 881/2002 moet daarom dienovereenkomstig worden gewijzigd. (4) Om de doeltreffendheid van de in deze verordening vastgestelde maatregelen te garanderen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EG) nr. 881/2002 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 januari 2023. Voor de Commissie, namens de voorzitter, Directeur-generaal Directoraat-generaal Financiële Stabiliteit, Financiële Diensten en Kapitaalmarktenunie ( 1 ) PB L 139 van 29.5.2002, blz. 9 . BIJLAGE In bijlage I bij Verordening (EG) nr. 881/2002 wordt de volgende vermelding toegevoegd aan de lijst “Natuurlijke personen”: “ABDUL REHMAN MAKKI (goed bekend als: a) Abdur Rehman Makki; b) Abdur Rahman Makki; c) Abdul Rahman Makki; d) Hafiz Abdul Rahman Makki; e) Hafiz Abdul Rehman Makki; f) Hafiz Abdul Rehman). Geboortedatum: 10.12.1954. Geboorteplaats: Bahawalpur, provincie Punjab, Pakistan. Nationaliteit: Pakistaan. Paspoortnummer a) CG9153881 (Pakistaans paspoort afgegeven op 2.11.2007; b) A5199819 (Pakistaans paspoort). Nationaal identificatienummer a) 6110111883885 (Pakistaans); b) 34454009709 (Pakistaans). Adres: Tayyiba Markaz, Muridke, provincie Punjab, Pakistan. Overige informatie: Plaatsvervangende emir/hoofd van LASHKAR-E-TAYYIBA (LET) ook bekend als JAMAAT-UD-DAWA (JUD) en hoofd van de afdeling Politieke Zaken JUD/LET. Was ook hoofd van de afdeling buitenlandse betrekkingen van LET en lid van Shura (bestuursorgaan). Schoonbroer van JUD/LET-leider Hafiz Muhammad Saeed.Naam vader is Hafiz Abdullah Bahwalpuri. Datum van aanwijzing bedoeld in artikel 7 quinquies, lid 2, punt i): 16.1.2023.”.",
  "source": "EUR LEX"
}