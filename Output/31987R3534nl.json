{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31987R3534:NL:HTML\">",
  "content": "EUR-Lex - 31987R3534 - NL Avis juridique important | 31987R3534 Verordening (EEG) nr. 3534/87 van de Commissie van 24 november 1987 betreffende de indeling van produkten onder postonderverdeling 16.04 E van het gemeenschappelijk douanetarief Publicatieblad Nr. L 336 van 26/11/1987 blz. 0014 - 0014 Bijzondere uitgave in het Fins: Hoofdstuk 2 Deel 4 blz. 0264 Bijzondere uitgave in het Zweeds: Hoofdstuk 2 Deel 4 blz. 0264 ***** VERORDENING  (EEG) Nr. 3534/87 VAN DE COMMISSIE van 24 november 1987 betreffende de indeling van produkten onder postonderverdeling 16.04 E van het gemeenschappelijk douanetarief DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 97/69 van de Raad van 16 januari 1969 betreffende de maatregelen die moeten worden getroffen voor de uniforme toepassing van de nomenclatuur van het gemeenschappelijk douanetarief (1), laatstelijk gewijzigd bij Verordening (EEG) nr. 2055/84 (2), inzonderheid op artikel 3, Overwegende dat, ten einde de uniforme toepassing van de nomenclatuur van het gemeenschappelijk douanetarief te waarborgen, bepalingen dienen te worden vastgesteld betreffende de indeling van bevroren stukken tonijn (»tuna loins\"), ontdaan van de huid, voorgekookt met water en stoom ten einde met name het verwijderen van de huid te vergemakkelijken; dat door deze warmtebehandeling de eiwitten in het visvlees gedeeltelijk gecoaguleerd zijn; Overwegende dat post 03.01 van het gemeenschappelijk douanetarief in de bijlage bij Verordening (EEG) nr. 950/68 van de Raad (3), laatstelijk gewijzigd bij Verordening (EEG) nr. 2184/87 (4), betrekking heeft op verse vis (levend of dood), gekoeld of bevroren; dat post 16.04 betrekking heeft op bereidingen en conserven van vis; Overwegende dat de desbetreffende vis, wegens de warmtebehandeling die daarop werd toegepast, het karakter van goederen van post 03.01 heeft verloren en bijgevolg wordt ingedeeld onder post 16.04 en dat daartoe postonderverdeling 16.04 E moet worden gekozen; Overwegende dat de in deze verordening vervatte maatregelen in overeenstemming zijn met het advies van het Comité Nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Bevroren stukken tonijn (»tuna loins\"), ontdaan van de huid, voorgekookt met water en stoom ten einde met name het verwijderen van de huid te vergemakkelijken en waarvan de eiwitten in het visvlees gedeeltelijk zijn gecoaguleerd, dienen in het gemeenschappelijk douanetarief te worden ingedeeld onder post 16.04 Bereidingen en conserven van vis (kaviaar en kaviaarsurrogaten daaronder begrepen): E. Tonijn. Artikel 2 Deze verordening treedt in werking op de achtste dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk  in elke Lid-Staat. Gedaan te Brussel, 24 november 1987. Voor de Commissie COCKFIELD Vice-Voorzitter (1) PB nr. L 14 van 21. 1. 1969, blz. 1. (2) PB nr. L 191 van 19. 7. 1984, blz. 1. (3) PB nr. L 172 van 22. 7. 1968, blz. 1. (4) PB nr. L 203 van 24. 7. 1987, blz. 16.",
  "source": "EUR LEX"
}