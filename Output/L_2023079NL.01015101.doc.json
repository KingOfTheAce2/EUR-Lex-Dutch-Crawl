{
  "url": "http://www.w3.org/1999/xhtml\"><!--",
  "content": "L_2023079NL.01015101.xml 17.3.2023 NL Publicatieblad van de Europese Unie L 79/151 UITVOERINGSVERORDENING (EU) 2023/595 VAN DE COMMISSIE van 16 maart 2023 tot vaststelling van het formulier voor het overzicht van de eigen middelen op basis van niet-gerecycled kunststof verpakkingsafval overeenkomstig Verordening (EU, Euratom) 2021/770 van de Raad DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU, Euratom) 2021/770 van de Raad van 30 april 2021 betreffende de berekening van de eigen middelen op basis van niet-gerecycled kunststof verpakkingsafval, de methoden en procedures voor de terbeschikkingstelling van die eigen middelen, de maatregelen om in de behoefte aan kasmiddelen te voorzien en bepaalde aspecten van de eigen middelen op basis van het bruto nationaal inkomen ( 1 ) , en met name artikel 5, lid 6, Na raadpleging van het comité dat is opgericht bij artikel 39 van Richtlijn 2008/98/EG van het Europees Parlement en de Raad ( 2 ) , Overwegende hetgeen volgt: (1) Overeenkomstig artikel 5, lid 5, van Verordening (EU, Euratom) 2021/770 moeten de lidstaten de Commissie statistische gegevens toezenden over het gewicht in kilogram van het kunststof verpakkingsafval dat is geproduceerd en is gerecycled, en over de berekening van de bedragen van de eigen middelen op basis van niet-gerecycled kunststof verpakkingsafval. (2) Om de administratieve lasten te beperken, moeten de lidstaten statistische gegevens en het bedrag van de eigen middelen in één overzicht kunnen indienen. (3) Gegevens over de productie en het recycleren van kunststof verpakkingsafval vormen de basis voor de berekening van de nationale bijdragen aan de algemene begroting van de Unie. Daarom moeten de vergelijkbaarheid, de betrouwbaarheid en de volledigheid van die gegevens worden verbeterd. (4) Om de vergelijkbaarheid, betrouwbaarheid en volledigheid van de gegevens tussen de lidstaten te waarborgen, moeten gedetailleerde regels worden vastgesteld met betrekking tot de gegevens die in de aan de Commissie te verstrekken verklaring moeten worden opgenomen. (5) Op grond van Richtlijn 94/62/EG van het Europees Parlement en de Raad ( 3 ) kunnen gegevens over het in de handel brengen als gegevens over geproduceerd verpakkingsafval worden gemeld. Deze methode van verslaglegging over gegevens kan echter leiden tot verschillende berekende hoeveelheden afval in de lidstaten, en dus tot minder vergelijkbare gegevens tussen lidstaten die de in-de-handel-gebracht-methode hanteren en lidstaten die de afvalanalyse-methode hanteren. (6) Er moeten eenvormige voorwaarden worden vastgesteld voor de verslaglegging over gegevens, zodat alle lidstaten de informatie over kunststof verpakkingsafval op vergelijkbare wijze rapporteren, om te waarborgen dat zij bij de verificatie van de gegevens gelijk worden behandeld en de toepasselijke methode voor de eigen middelen van kunststof wordt verduidelijkt. Daarom moet de in Beschikking 2005/270/EG van de Commissie beschreven berekeningsmethode ( 4 ) nader worden uitgewerkt. (7) Als de in-de-handel-gebracht-methode wordt gebruikt om de hoeveelheid geproduceerd kunststof verpakkingsafval te schatten, moeten de gegevens over het in de handel brengen worden aangevuld met correctiefactoren om al het in een lidstaat geproduceerde kunststof verpakkingsafval af te dekken, zodat de betrouwbaarheid en nauwkeurigheid van de gerapporteerde gegevens gewaarborgd is. (8) De hoeveelheid geproduceerd kunststof verpakkingsafval moet worden bepaald aan de hand van de twee beschikbare methoden om een degelijke schatting te krijgen, die op een voor alle lidstaten vergelijkbare wijze wordt berekend. (9) Om toezicht te houden op de veranderingen in de verstrekte gegevens is het van essentieel belang dat de lidstaten, wanneer zij een eerdere verklaring herzien, vermelden welke gegevens zijn gewijzigd en de redenen voor de verschillen toelichten op hetzelfde moment dat de herziene gegevens worden ingediend. (10) Indien er verschillen bestaan met de overeenkomstig Richtlijn 94/62/EG gerapporteerde gegevens over kunststof verpakkingsafval, moeten de lidstaten ook de redenen voor de verschillen toelichten, HEEFT DE VOLGENDE VERORDENING VASTGESTELD: Artikel 1 Voorwerp Deze verordening stelt het formulier vast voor het overzicht van de eigen middelen op basis van niet-gerecycled kunststof verpakkingsafval. Artikel 2 Definities Voor de toepassing van deze verordening wordt verstaan onder: 1) “afval”: afvalstof zoals gedefinieerd in artikel 3, lid 1, van Richtlijn 2008/98/EG; 2) “gescheiden ingezameld”: de hoeveelheid afval die is ingezameld door middel van de gescheiden inzameling zoals gedefinieerd in artikel 3, lid 11, van Richtlijn 2008/98/EG; 3) “gerecycled”: de hoeveelheid afval die wordt verwerkt door recycling in de zin van artikel 3, lid 17, van Richtlijn 2008/98/EG; 4) “kunststof”: plastic zoals gedefinieerd in artikel 3, lid 1 bis, van Richtlijn 94/62/EG; 5) “verpakking”: verpakking zoals gedefinieerd in artikel 3, lid 1, van Richtlijn 94/62/EG; 6) “herbruikbare verpakking”: herbruikbare verpakking zoals gedefinieerd in artikel 3, lid 2 bis, van Richtlijn 94/62/EG; 7) “verpakkingsafval”: verpakkingsafval zoals gedefinieerd in artikel 3, lid 2, van Richtlijn 94/62/EG; 8) “rekenpunt”: rekenpunt zoals gedefinieerd in artikel 2, lid 1, punt d), van, en bijlage II bij Besluit 2005/270/EG; 9) “onlinemarktplaats”: een onlinemarktplaats zoals gedefinieerd in artikel 2, lid 17, van Richtlijn 2011/83/EU van het Europees Parlement en de Raad ( 5 ) ; 10) “geproduceerd kunststof verpakkingsafval”: de hoeveelheid kunststof verpakkingen, met inbegrip van kunststof componenten van composieten en andere verpakkingen, die in een lidstaat in een kalenderjaar afval wordt, uitgedrukt in kilogram; 11) “gerecycled kunststof verpakkingsafval”: de hoeveelheid kunststof verpakkingsafval, met inbegrip van kunststof componenten van composieten en andere verpakkingen, op het rekenpunt van kunststof, uitgedrukt in kilogram; 12) “organisatie voor producentenverantwoordelijkheid”: een organisatie die namens producenten verplichtingen inzake uitgebreide producentenverantwoordelijkheid (EPR) vervult; 13) “in de handel brengen” het in het kader van een handelsactiviteit, al dan niet tegen betaling, voor het eerst verstrekken van een product met het oog op distributie, verbruik of gebruik op de markt van een lidstaat; 14) “in-de-handel-gebracht-methode”: een methode om het geproduceerde kunststof verpakkingsafval te schatten op basis van gegevens over het in de handel brengen, afkomstig van organisaties voor producentenverantwoordelijkheid en/of andere bronnen; de gegevens worden in voorkomend geval aangevuld met de geraamde bedragen voor: a) meelifters; b) producenten onder de minimumdrempel; c) producenten die zelfstandig aan de regels voldoen; d) uitvoer na het in de handel brengen; e) onlinehandel; f) particuliere invoer; g) particuliere uitvoer; h) herbruikbare verpakkingen die voor het eerst in de handel worden gebracht; i) herbruikbare verpakkingen die afval zijn geworden; j) eventuele andere schattingen; 15) “afvalanalyse-methode”: een methode om de totale jaarlijkse hoeveelheid kunststof verpakkingsafval te schatten door de gegevens van het gescheiden ingezamelde (kunststof) verpakkingsafval te combineren met gegevens over gemengd stedelijk afval op basis van een analyse van de afvalsamenstelling van niet meer dan vier jaar geleden, en met andere relevante gegevens over afval, met inbegrip van kunststof verpakkingsafval van de industrie en de handel; 16) “meelifter”: een producent of distributeur die kunststof verpakkingen of in kunststof verpakte producten in de handel brengt en die niet rapporteert aan een organisatie voor producentenverantwoordelijkheid of een overheidsinstantie, noch anderszins financiële verantwoordelijkheid of financiële en organisatorische verantwoordelijkheid voor het beheer van het kunststof verpakkingsafval op zich neemt, of die een kleinere hoeveelheid rapporteert dan daadwerkelijk in de handel is gebracht; 17) “minimumdrempel”: een drempel die door de lidstaten kan worden vastgesteld, onder welke geen rapportage aan een organisatie voor producentenverantwoordelijkheid of een overheidsinstantie vereist is; 18) “producent die zelfstandig aan de regels voldoet”: een producent die financiële of financiële en organisatorische verantwoordelijkheid draagt voor het beheer van het kunststof verpakkingsafval, en daarom niet verplicht is verslag uit te brengen aan een organisatie voor producentenverantwoordelijkheid; 19) “uitvoer-na-het-in-de-handel-brengen”: verpakte producten en/of verpakkingen die naar een andere lidstaat of naar een derde land worden uitgevoerd nadat zij in een lidstaat in de handel zijn gebracht; 20) “onlinehandel”: handel in goederen binnen de Unie langs elektronische weg; 21) “particuliere invoer”: verpakkingen van producten die door een natuurlijke persoon voor eigen eindgebruik uit een andere lidstaat worden ingevoerd uit een fysieke winkel of uit een derde land uit een fysieke winkel of via een elektronische marktplaats; 22) “particuliere uitvoer”: verpakking van producten die door een natuurlijke persoon voor eigen eindgebruik naar een andere lidstaat of naar een derde land worden uitgevoerd vanuit een fysieke winkel; 23) “herbruikbare verpakking die voor het eerst in de handel wordt gebracht”: de eerste levering van herbruikbare verpakkingen die een product bevatten voor distributie, verbruik of gebruik op de markt van een lidstaat in het kader van een handelsactiviteit. Artikel 3 Jaaroverzicht 1.   Het jaaroverzicht bedoeld in artikel 5, lid 5, van Verordening (EU, Euratom) 2021/770 bedoelde jaaroverzichten moeten statistische gegevens bevatten over het gewicht van geproduceerd en gerecycled kunststof verpakkingsafval en de berekening verschaffen van de hoeveelheid eigen middelen op basis van niet-gerecycled kunststof verpakkingsafval. Het jaaroverzicht dient als bewijsstuk voor de controle van en het toezicht op de eigen middelen op basis van niet-gerecycled kunststof verpakkingsafval door de Commissie. 2.   De volgende methoden zijn aanvaardbaar om het geproduceerde kunststof verpakkingsafval te schatten: a) in-de-handel-gebracht-methode; b) afvalanalyse-methode. 3.   Berekeningen op basis van de twee in de punten a) en b) bedoelde methoden worden aangepast om de vergelijkbaarheid, betrouwbaarheid en volledigheid van de resultaten te waarborgen. 4.   De lidstaten stellen schattingen vast aan de hand van de twee in lid 2, punten a) en b), genoemde methoden, en verstrekken één schatting van de hoeveelheid afval die wordt geproduceerd door de beschikbare resultaten op elkaar af te stemmen, teneinde alle beschikbare basisbrongegevens die aan de verschillende methoden voor de samenstelling van de afvalproductie ten grondslag liggen, op doeltreffende wijze te gebruiken. 5.   Elk verschil tussen de gegevens die met de twee in lid 2, punten a) en b), bedoelde methoden zijn verkregen, wordt uitvoerig toegelicht overeenkomstig het in tabel 3 van bijlage I beschreven model. 6.   Naast de statistische gegevens bevatten het jaaroverzicht, indien van toepassing, toelichtingen bij het volgende: a) wijzigingen in de methode; b) herzieningen van eerder gerapporteerde statistische gegevens; c) elk verschil tussen de uiterlijk op 30 juni uit hoofde van Richtlijn 94/62/EG gerapporteerde gegevens over kunststof verpakkingsafval en de statistische gegevens die uiterlijk op 31 juli van hetzelfde jaar zijn gerapporteerd overeenkomstig Verordening (EU, Euratom) 2021/770, afgezien van verschillen als gevolg van het omrekenen van kilogram in ton. De toelichting wordt verstrekt volgens het model in bijlage II. Artikel 4 Datastructuur 1.   De structuur voor het statistische gegeven in de jaaroverzichten is vastgesteld in tabel 1 van bijlage I. 2.   De berekening van het bedrag van de eigen middelen op basis van niet-gerecycled kunststof verpakkingsafval in het jaaroverzicht wordt opgenomen in tabel 2 van bijlage I. 3.   Er wordt een gedetailleerde uitsplitsing van de statistische gegevens verstrekt overeenkomstig tabel 3 van bijlage I. 4.   Het overzicht voor het eerste verslagjaar bevat de gegevens voor 2021. Artikel 5 Indiening van de overzichten en herzieningen 1.   De lidstaten dienen het jaaroverzicht voor het lopende jaar twee jaar vóór het lopende jaar (“n-2”) elektronisch in bij de Commissie (Eurostat). 2.   Het in lid 1 bedoelde jaaroverzicht wordt uiterlijk op 31 juli van elk jaar ingediend. 3.   Herzieningen van de gegevens over voorgaande jaren worden aan de Commissie (Eurostat) meegedeeld door de jaarstaat opnieuw in te dienen, samen met een toelichting bij de aangebrachte wijzigingen. Artikel 6 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 maart 2023. Voor de Commissie De voorzitter Ursula VON DER LEYEN ( 1 ) PB L 165 van 11.5.2021, blz. 15 . ( 2 ) Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( PB L 312 van 22.11.2008, blz. 3 ). ( 3 ) Richtlijn 94/62/EG van het Europees Parlement en de Raad van 20 december 1994 betreffende verpakking en verpakkingsafval ( PB L 365 van 31.12.1994, blz. 10 ). ( 4 ) Beschikking 2005/270/EG van de Commissie van 22 maart 2005 tot vaststelling van de tabellen voor het databanksysteem overeenkomstig Richtlijn 94/62/EG van het Europees Parlement en de Raad betreffende verpakking en verpakkingsafval ( PB L 86 van 5.4.2005, blz. 6 ). ( 5 ) Richtlijn 2011/83/EU van het Europees Parlement en de Raad van 25 oktober 2011 betreffende consumentenrechten, tot wijziging van Richtlijn 93/13/EEG van de Raad en van Richtlijn 1999/44/EG van het Europees Parlement en de Raad en tot intrekking van Richtlijn 85/577/EEG van de Raad en van Richtlijn 97/7/EG van het Europees Parlement en de Raad ( PB L 304 van 22.11.2011, blz. 64 ). BIJLAGE I Overzichten met betrekking tot de eigen middelen op basis van niet-gerecycled kunststof verpakkingsafval Tabel 1. Hoeveelheid niet-gerecycled kunststof verpakkingsafval (kg) Referentiejaar: A. Totaal geproduceerd kunststof verpakkingsafval B. Totaal gerecycled kunststof verpakkingsafval C. Totaal niet-gerecycled kunststof verpakkingsafval (A-B) Tabel 2. Bedrag van de eigen middelen op basis van niet-gerecycled kunststof verpakkingsafval ( 1 ) (EUR) Referentiejaar: D. Totaal eigen middelen kunststof (C×0,8) E. Forfaitaire verlaging F. Totaal eigen middelen kunststof na verlaging (D-E) Tabel 3. Volledigheid van de schattingen; controle- en verificatiemaatregelen Referentiejaar: Geproduceerd kunststof verpakkingsafval Geproduceerd kunststof verpakkingsafval — in-de-handel-gebracht-methode op basis van gegevens van organisaties voor producentenverantwoordelijkheid kg Toelichting (indien van toepassing) In de handel gebracht op basis van gegevens van organisaties voor producentenverantwoordelijkheid voorafgaand aan eventuele aanpassingen Producenten onder de minimumdrempel Producenten die zelfstandig aan de regels voldoen Meelifters Uitvoer-na-het-in-de-handel-brengen Onlinehandel Particuliere invoer Particuliere uitvoer Herbruikbare verpakkingen die voor het eerst in de handel worden gebracht ( 2 ) Herbruikbare verpakkingen die afval zijn geworden ( 3 ) Andere aanpassingen Lijst van aanpassingen Geproduceerd kunststof verpakkingsafval — in-de-handel-gebracht-methode op basis van andere gegevens dan die van organisaties voor producentenverantwoordelijkheid kg Toelichting (indien van toepassing) In de handel gebracht op basis van andere gegevens dan die van organisaties voor producentenverantwoordelijkheid — voorafgaand aan eventuele aanpassingen Productiestatistieken Statistiek van de buitenlandse handel Specifieke onderzoeken Elektronisch register en communicatie van administratieve data Particuliere invoer Particuliere uitvoer Andere aanpassingen Lijst van aanpassingen Totaal geproduceerd kunststof verpakkingsafval — in-de-handel-gebracht-methode kg Geproduceerd kunststof verpakkingsafval — afvalanalyse-methode kg Toelichting (indien van toepassing) Gescheiden ingezameld Stedelijk afval Industrieel en commercieel afval Andere aanpassingen Lijst van aanpassingen Totaal geproduceerd kunststof verpakkingsafval — afvalanalyse-methode kg Verschil tussen de gegevens over wat in de handel is gebracht en de schatting op basis van afvalanalyse-methode kg Besluit tot afstemming Toelichting Afgestemde hoeveelheid (zoals vermeld in tabel 1): Totaal geproduceerd kunststof verpakkingsafval kg Plaats waar het kunststof verpakkingsafval is gerecycled Plaats waar het kunststof verpakkingsafval is gerecycled kg Toelichting (indien van toepassing) Plastic verpakkingsafval is gerecycled in de lidstaat Plastic verpakkingsafval is gerecycled in een andere lidstaat Plastic verpakkingsafval is gerecycled buiten de EU Lijst van aanpassingen Toelichting Totaal gerecycled kunststof verpakkingsafval kg ( 1 ) Overeenkomstig artikel 2, lid 1, punt c), en artikel 2, lid 2, derde alinea, van Besluit (EU, Euratom) 2020/2053 van de Raad. ( 2 ) In mindering te brengen indien herbruikbare verpakkingen zijn opgenomen in de totale hoeveelheid in de handel gebrachte verpakkingen of in een correctie in deze lijst. ( 3 ) Met inbegrip van herbruikbare verpakkingen die voor het eerst in de handel zijn gebracht en uit voorgaande perioden die in deze periode afval zijn geworden. BIJLAGE II Verklaring van verschillen Tabel 1. Verklaring van de verschillen met de uit hoofde van Richtlijn 94/62/EG gerapporteerde gegevens (alleen indien van toepassing) Onderwerp Verschil (kg) ( 1 ) Toelichting A. Totaal geproduceerd kunststof verpakkingsafval B. Totaal gerecycled kunststof verpakkingsafval C. Totaal niet-gerecycled kunststof verpakkingsafval (A-B) Tabel 2. Toelichting van wijzigingen in de methode ten opzichte van het voorgaande jaar (alleen indien van toepassing) Onderwerp Toelichting voor wijziging in de methode (indien van toepassing) Geproduceerd kunststof verpakkingsafval — in-de-handel-gebracht-methode op basis van gegevens van organisaties voor producentenverantwoordelijkheid In de handel gebracht op basis van gegevens van organisaties voor producentenverantwoordelijkheid voorafgaand aan eventuele aanpassingen Producenten onder de minimumdrempel Producenten die zelfstandig aan de regels voldoen Meelifters Uitvoer-na-het-in-de-handel-brengen Onlinehandel Particuliere invoer Particuliere uitvoer Herbruikbare verpakkingen die voor het eerst in de handel worden gebracht ( 2 ) Herbruikbare verpakkingen die afval zijn geworden ( 3 ) Andere aanpassingen Lijst van aanpassingen Geproduceerd kunststof verpakkingsafval — in-de-handel-gebracht-methode op basis van andere gegevens dan die van organisaties voor producentenverantwoordelijkheid In de handel gebracht op basis van andere gegevens dan die van organisaties voor producentenverantwoordelijkheid— voorafgaand aan eventuele aanpassingen Productiestatistieken Statistiek van de buitenlandse handel Specifieke onderzoeken Elektronisch register en communicatie van administratieve data Particuliere invoer Particuliere uitvoer Andere aanpassingen Lijst van aanpassingen Geproduceerd afval — afvalanalyse-methode Lijst van aanpassingen Totaal geproduceerd kunststof verpakkingsafval Plaats waar het kunststof verpakkingsafval is gerecycled Plastic verpakkingsafval is gerecycled in de lidstaat Plastic verpakkingsafval is gerecycled in een andere lidstaat Plastic verpakkingsafval is gerecycled buiten de EU Lijst van aanpassingen Totaal gerecycled kunststof verpakkingsafval ( 1 ) In dit overzicht gerapporteerde gegevens minus gegevens die zijn gerapporteerd op grond van Richtlijn 94/62/EG. ( 2 ) Alleen in mindering te brengen indien herbruikbare verpakkingen zijn opgenomen in de totale hoeveelheid in de handel gebrachte verpakkingen of in een correctie in deze lijst. In dit geval moet het cijfer worden berekend als de nettowaarde van in- en uitstromen. ( 3 ) Met inbegrip van herbruikbare verpakkingen die voor het eerst in de handel zijn gebracht en uit voorgaande perioden die in deze periode afval zijn geworden.",
  "source": "EUR LEX"
}