{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0441:NL:HTML\">",
  "content": "EUR-Lex - 32004D0441 - NL Avis juridique important | 32004D0441 2004/441/EG: Besluit van de Raad van 26 april 2004 betreffende de sluiting van de Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzĳds, en de Republiek Zuid-Afrika, anderzĳds Publicatieblad Nr. L 127 van 29/04/2004 blz. 0109 - 0109 Besluit van de Raad van 26 april 2004 betreffende de sluiting van de Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds (2004/441/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 310 in samenhang met artikel 300, lid 2, tweede zin, en artikel 300, lid 3, tweede alinea, Gezien het voorstel van de Commissie, Gezien de instemming van het Europees Parlement(1), Overwegende hetgeen volgt: (1) De Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds, ondertekend te Pretoria op 11 oktober 1999, is overeenkomstig Besluit 1999/753/EG van de Raad van 29 juli 1999(2) voorlopig toegepast. (2) De procedures voor bekrachtiging en aanvaarding of bevestiging door de lidstaten zijn afgerond. (3) De Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds, ondertekend te Pretoria op 11 oktober 1999 dient te worden goedgekeurd, BESLUIT: Artikel 1 De Overeenkomst inzake handel, ontwikkeling en samenwerking tussen de Europese Gemeenschap en haar lidstaten, enerzijds, en de Republiek Zuid-Afrika, anderzijds, inclusief de daaraan gehechte bijlagen en protocollen en de unilaterale verklaringen van de Gemeenschap of de gezamenlijke verklaringen van de Gemeenschap en andere Partijen, wordt namens de Gemeenschap goedgekeurd. De teksten van de overeenkomst, de bijlagen, de protocollen en de slotakte zijn aan Besluit 1999/753/EG gehecht. Artikel 2 De voorzitter van de Raad verricht de in artikel 109 van de overeenkomst bedoelde kennisgeving namens de Europese Gemeenschap. Artikel 3 Het standpunt dat de Gemeenschap dient in te nemen in de Samenwerkingsraad die bij de overeenkomst is ingesteld, wordt door de Raad vastgesteld, op voorstel van de Commissie, overeenkomstig de betreffende bepalingen van de Verdragen tot oprichting van de Europese Gemeenschap. Artikel 4 Dit besluit wordt gepubliceerd in het Publicatieblad van de Europese Unie. Gedaan te Luxemburg, 26 april 2004. Voor de Raad De voorzitter B. Cowen (1) PB C 107 van 13.4.2000, blz. 69. (2) PB L 311 van 4.12.1999, blz. 1.",
  "source": "EUR LEX"
}