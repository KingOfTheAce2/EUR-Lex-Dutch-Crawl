{
  "url": "http://www.w3.org/1999/xhtml\">",
  "content": "L_2019330NL.01005201.xml 20.12.2019 NL Publicatieblad van de Europese Unie L 330/52 BESLUIT (EU) 2019/2190 VAN DE EUROPESE RAAD van 19 december 2019 betreffende de benoeming van twee leden van de directie van de Europese Centrale Bank DE EUROPESE RAAD, Gezien het Verdrag betreffende de werking van de Europese Unie, en met name artikel 283, lid 2, Gezien de aanbevelingen van de Raad van de Europese Unie ( 1 ) , Gezien de adviezen van het Europees Parlement ( 2 ) , Gezien de adviezen van de Raad van bestuur van de Europese Centrale Bank ( 3 ) , Overwegende hetgeen volgt: (1) De heer Benoît COEURÉ is benoemd tot lid van de directie van de Europese Centrale Bank voor een ambtstermijn van acht jaar met ingang van 1 januari 2012. Zijn ambtstermijn verstrijkt op 31 december 2019. (2) Mevrouw Sabine LAUTENSCHLÄGER is benoemd tot lid van de directie van de Europese Centrale Bank voor een ambtstermijn van acht jaar met ingang van 27 januari 2014. Bij brief van 26 september 2019 heeft de president van de Europese Centrale Bank de voorzitter van de Europese Raad in kennis gesteld van de beslissing van mevrouw Sabine LAUTENSCHLÄGER om per 31 oktober 2019 haar functie in de directie neer te leggen voordat haar ambtstermijn afloopt. (3) Er dienen derhalve twee nieuw leden van de directie van de Europese Centrale Bank te worden benoemd. (4) De Europese Raad wenst de heer Fabio PANETTA en mevrouw Isabel SCHNABEL te benoemen, die naar zijn oordeel voldoen aan alle eisen van artikel 283, lid 2, van het Verdrag, HEEFT HET VOLGENDE BESLUIT VASTGESTELD: Artikel 1 De volgende personen worden benoemd tot lid van de directie van de Europese Centrale Bank voor een ambtstermijn van acht jaar die ingaat op 1 januari 2020: — de heer Fabio PANETTA, — mevrouw Isabel SCHNABEL. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 19 december 2019. Voor de Europese Raad De voorzitter C. MICHEL ( 1 ) PB C 351 van 17.10.2019, blz. 1 ; PB C 385 van 13.11.2019, blz. 1 . ( 2 ) Adviezen uitgebracht op 17 december 2019 (nog niet bekendgemaakt in het Publicatieblad). ( 3 ) Advies uitgebracht op 23 oktober 2019 ( PB C 373 van 5.11.2019, blz. 2 ); advies uitgebracht op 11 december 2019 (nog niet bekendgemaakt in het Publicatieblad).",
  "source": "EUR LEX"
}