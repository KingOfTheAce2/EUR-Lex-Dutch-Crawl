{
  "url": "http://www.w3.org/1999/xhtml\"><!--",
  "content": "L_2014245NL.01000501.xml 20.8.2014 NL Publicatieblad van de Europese Unie L 245/5 BESLUIT VAN DE EUROPESE CENTRALE BANK van 13 augustus 2014 betreffende de identificatie van TARGET2 als een systeemrelevant betalingssysteem overeenkomstig Verordening (EU) nr. 795/2014 met betrekking tot oversightvereisten voor systeemrelevante betalingssystemen (ECB/2014/35) (2014/533/EU) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, inzonderheid artikel 127, lid 2, Gezien de statuten van het Europees Stelsel van centrale banken en van de Europese Centrale Bank, inzonderheid artikel 3.1, artikel 22 en het eerste streepje van artikel 34.1, Gezien Verordening (EU) nr. 795/2014 van de Europese Centrale Bank van 3 juli 2014 met betrekking tot oversightvereisten voor systeemrelevante betalingssystemen (ECB/2014/28) ( 1 ) , inzonderheid artikel 1, lid 2 en 3, Overwegende hetgeen volgt: (1) Krachtens het vierde streepje van artikel 127, lid 2, van het Verdrag en het vierde streepje van artikel 3.1 van de statuten van het Europees Stelsel van centrale banken en van de Europese Centrale Bank (hierna de „ESCB-statuten”) is het Eurosysteem bevoegd een goede werking van het betalingsverkeer te bevorderen. (2) Het Eurosystem bevordert de goede werking van het betalingsverkeer door, inter alia, het uitoefenen van oversight. (3) De Europese Centrale Bank (ECB) heeft middels Verordening (EU) nr. 795/2014 (ECB/2014/28) uitvoering gegeven aan de beginselen voor infrastructuren van financiële markten, opgesteld door het „Committee on Payment and Settlement Systems (CPSS)” van de Bank voor Internationale Betalingen (BIS) and het „Technical Committee of the International Organization of Securities Commissions (IOSCO)” (hierna de „CPSS-IOSCO beginselen”), die de bestaande internationale oversightnormen voor onder meer systeemrelevante betalingssystemen (SIPS) harmoniseren en aanscherpen. (4) Om voor TARGET2 de identificatie overeenkomstig artikel 1, lid 2, van Verordening (EU) nr. 795/2014 (ECB/2014/28) voor TARGET2 uit te kunnen voeren, gaat de Raad van bestuur na of aan het criterium van artikel 1, lid 3, onder a), van Verordening (EU) nr. 795/2014 (ECB/2014/28) is voldaan en aan twee van de vier criteria van artikel 1, lid 3, onder b), van Verordening (EU) nr. 795/2014 (ECB/2014/28) is voldaan, zoals uiteengezet in de bijlage bij dit besluit. Voor de verificatie, waarop dit besluit stoelt, is gebruiktgemaakt van openbare gegevens voor het kalenderjaar 2012, zulks in combinatie met antwoorden op ECB-onderzoeken. (5) Uit hoofde van Richtsnoer ECB/2012/27 ( 2 ) heeft TARGET2 een gedencentraliseerde structuur die een veelvoud aan betalingsystemen met elkaar verbindt. De TARGET2-deelsystemen zijn voor zover mogelijk geharmoniseerd, met bepaalde vrijstellingen in het geval van restricties van nationaal recht. TARGET2 wordt ook gekenmerkt door één technisch platform, het „Single Shared Platform” genaamd. De Raad van bestuur heeft beslissende bevoegdheid met betrekking tot TARGET2 en waarborgt de publieke functie ervan: deze governanceregeling wordt weerspiegeld in het oversight op TARGET2-deelsystemen, HEEFT HET VOLGENDE BESLUIT VASTGESTELD: Artikel 1 Definities De in dit besluit gebezigde termen hebben dezelfde betekenis als in Verordening (EU) nr. 795/2014 (ECB/2014/28). Artikel 2 Identificatie van SIPS en SIPS-exploitant 1.   TARGET2-deelsystemen die voldoen aan het criterium van artikel 1, lid 3, onder a), van Verordening (EU) nr. 795/2014 (ECB/2014/28) worden gezamenlijk geïdentificeerd als systeemrelevante betalingssystemen zoals bedoeld in Verordening (EU) nr. 795/2014 (ECB/2014/28). 2.   De in lid 1 bedoelde exploitanten van TARGET2-deelsystemen waarborgen naleving van de vereisten van de artikelen 3 tot en met 21 van Verordening (EU) nr. 795/2014 (ECB/2014/28). Artikel 3 Bevoegde autoriteit De ECB treedt op als de bevoegde autoriteit voor het oversight op TARGET2. Artikel 4 Inwerkingtreding Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Frankfurt am Main, 13 augustus 2014. De president van de ECB Mario DRAGHI ( 1 ) PB L 217 van 23.7.2014, blz. 16 . ( 2 ) Richtsnoer ECB/2012/27 van 5 december 2012 betreffende een geautomatiseerd trans-Europees realtime-brutovereveningssysteem (TARGET2) ( PB L 30 van 30.1.2013, blz. 1 ). BIJLAGE Trans-Europees realtime-brutovereveningssysteem (TARGET2) geëxploiteerd door het Eurosysteem, beoordeeld op basis van de criteria van artikel 1, lid 3, van Verordening (EU) nr. 795/2014 (ECB/2014/28) Criterium TARGET2 a) komt in aanmerking om aangemeld te worden als een systeem door een lidstaat die de euro als munt heeft of door een in het eurogebied gevestigde exploitant, zulks overeenkomstig Richtlijn 98/26/EG van het Europees Parlement en van de Raad ( 1 ) TARGET2-deelsystemen die door een lidstaat die de euro als munt heeft, zijn aangemeld als systemen, zulks overeenkomstig Richtlijn 98/26/EG: — TARGET2-OeNB — TARGET2-BE — TARGET2-CY — TARGET2-Eesti — TARGET2-Suomen Pankki-järjestelmä — TARGET2-Banque de France — TARGET2-BBk — TARGET2-ECB — TARGET2-GR — TARGET2-Ireland — TARGET2-Banca d'Italia — TARGET2-Latvija — TARGET2-LU — TARGET2 Malta — TARGET2-NL — TARGET2-PT — TARGET2-Banco de España (TARGET2-BE) — TARGET2-SK — TARGET2-Slovenija Aan het criterium is voldaan b) i) totaal gemiddelde dagelijkse waarde van de verwerkte, in euro luidende, betalingen bedraagt meer dan 10 miljard EUR Totaal gemiddelde dagelijkse waarde van de verwerkte, in euro luidende, betalingen 2 777  miljard EUR Aan het criterium is voldaan b) ii) marktaandeel minstens een van de volgende: — 15 % van het totale volume van in euro luidende betalingen; of — 5 % van het totale volume van in euro luidende grensoverschrijdende betalingen; of — 75 % van het totale volume van in euro luidende betalingen op het niveau van een lidstaat die de euro als munt heeft b) iii) grensoverschrijdende activiteiten (d.w.z. deelnemers die gevestigd zijn in een ander land dan dat van de SIPS-exploitant en/of grensoverschrijdende koppelingen met andere betalingssystemen) bestrijken vijf of meer landen en genereren een minimum van 33 % van het totale volume van de verwerkte in euro luidende betalingen b) iv) wordt gebruikt voor de afwikkeling van andere FMI's TARGET2-deelsystemen worden gebruikt voor de afwikkeling van FMI's Aan het criterium is voldaan ( 1 ) Richtlijn 98/26/EG van het Europees Parlement en de Raad van 19 mei 1998 betreffende het definitieve karakter van de afwikkeling van betalingen en effectentransacties in betalings- en afwikkelingssystemen ( PB L 166 van 11.6.1998, blz. 45 ).",
  "source": "EUR LEX"
}