{
  "url": "http://www.w3.org/1999/xhtml\">",
  "content": "L_2011281NL.01002701.xml 28.10.2011 NL Publicatieblad van de Europese Unie L 281/27 BESLUIT 2011/705/GBVB VAN DE RAAD van 27 oktober 2011 houdende intrekking van Besluit 2010/145/GBVB tot verlenging van de maatregelen ter ondersteuning van de daadwerkelijke uitvoering van het mandaat van het Internationaal Straftribunaal voor het voormalige Joegoslavië (International Criminal Tribunal for the former Yugoslavia — ICTY) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) De Raad heeft op 8 maart 2010 Besluit 2010/145/GBVB ( 1 ) tot verlenging van de maatregelen ter ondersteuning van de daadwerkelijke uitvoering van het mandaat van het Internationaal Straftribunaal voor het voormalige Joegoslavië (ICTY) vastgesteld. Dit besluit vervalt op 16 maart 2012. (2) Besluit 2010/145/GBVB heeft ten doel de binnenkomst op of de doorreis via het grondgebied van de lidstaten te beletten van personen die betrokken zijn bij activiteiten waardoor personen die door het ICTY in staat van beschuldiging zijn gesteld, geholpen worden zich te blijven onttrekken aan berechting of die anderszins handelen op een wijze die het ICTY zou kunnen beletten zijn mandaat daadwerkelijk uit te voeren. (3) Op 22 juli 2011 is Goran HADZIC aan het ICTY overgedragen. Goran HADZIC was de laatste door het ICTY in staat van beschuldiging gestelde persoon die nog op vrije voeten was. (4) Besluit 2010/145/GBVB moet derhalve worden ingetrokken, HEEFT HET VOLGENDE BESLUIT VASTGESTELD: Artikel 1 Besluit 2010/145/GBVB wordt ingetrokken. Artikel 2 Dit besluit treedt in werking op de dag waarop het wordt vastgesteld. Gedaan te Luxemburg, 27 oktober 2011. Voor de Raad De voorzitter J. MILLER ( 1 ) PB L 58 van 9.3.2010, blz. 8 .",
  "source": "EUR LEX"
}