{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983Y0121:NL:HTML\">",
  "content": "EUR-Lex - 31983Y0121 - NL Avis juridique important | 31983Y0121 Besluit nr. 121 van 21 april 1983 betreffende de interpretatie van artikel 17, lid 7, van Verordening (EEG) nr. 574/72 met betrekking tot de toekenning van prothesen, hulmiddelen van grotere omvang en andere belangrijke verstrekkingen Publicatieblad Nr. C 193 van 20/07/1983 blz. 0010 - 0010 Bijzondere uitgave in het Spaans: Hoofdstuk 05 Deel 5 blz. 0052 Bijzondere uitgave in het Portugees: Hoofdstuk 05 Deel 5 blz. 0052 ++++ BESLUIT Nr . 121 van 21 april 1983 betreffende de interpretatie van artikel 17 , lid 7 , van Verordening ( EEG ) nr . 574/72 met betrekking tot de toekenning van prothesen , hulpmiddelen van grotere omvang en andere belangrijke verstrekkingen DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS , Gelet op artikel 81 , sub a ) , van Verordening ( EEG ) nr . 1408/71 van de Raad van 14 juni 1971 , op grond waarvan zij tot taak heeft alle vraagstukken van interpretatieve aard , voortvloeiende uit de bepalingen van Verordening ( EEG ) nr . 1408/71 en daarop volgende verordeningen te behandelen , Gelet op artikel 17 , lid 7 , van Verordening ( EEG ) nr . 574/72 van de Raad van 21 maart 1972 tot vaststelling van de wijze van toepassing van Verordening  ( EEG ) nr . 1408/71 , laatstelijk gewijzigd bij Verordening ( EEG ) nr . 2793/81 van de Raad van 17 september 1981 , Overwegende dat moet worden vastgesteld of het bepaalde in artikel 17 , lid 7 , van Verordening ( EEG ) nr . 574/72 volgens hetwelk tegen de toekenning van verstrekkingen in de in Besluit nr . 116 bedoelde gevallen door het orgaan van de woonplaats onder opgave van redenen verzet kan worden aangetekend , tot gevolg heeft dat de omvang van deze verstrekkingen afhankelijk kan worden gesteld van de bepalingen van de wettelijke regeling van het bevoegde land , wanneer geen sprake is van een onmiskenbaar spoedgeval ; Overwegende dat door in artikel 19 , lid 1 , sub a ) , van Verordening ( EEG ) nr . 1408/71 te bepalen dat het verlenen van verstrekkingen op het grondgebied van het land van de woonplaats plaats heeft door het orgaan van de woonplaats volgens de door dit orgaan toegepaste wettelijke regeling , dit artikel de werkingssfeer van de wettelijke regeling van het bevoegde land ter zake van het verlenen van verstrekkingen nauwkeurig afbakent ; Overwegende dat bijgevolg , wanneer gemotiveerd verzet mogelijk is krachtens artikel 17 , lid 7 , van Verordening ( EEG ) nr . 574/72 , het bevoegde orgaan zich niet kan verzetten tegen de toekenning van een verstrekking op grond van de toepassing van de wettelijke regeling van het land van de woonplaats omdat de door het bevoegde orgaan toegepaste wettelijke regeling niet in deze verstrekking voorziet ; Overwegende dat dit lid 7 er evenwel toe strekt het bevoegde orgaan , wanneer het de werkelijke kosten draagt van de door het orgaan van de woonplaats toegekende verstrekkingen , in staat te stellen controle uit te oefenen op de toekenning van kostbare verstrekkingen ten einde misbruik te voorkomen , en dat dient te worden aangegeven welke criteria dit orgaan bij het aantekenen van verzet dient aan te leggen ; Handelend overeenkomstig artikel 80 , lid 3 , van Verordening ( EEG ) nr . 1408/71 , BESLUIT : 1 . De omvang van de verstrekkingen als bedoeld in artikel 17 , lid 7 , van Verordening ( EEG ) nr . 574/72 wordt uitsluitend bepaald door de wettelijke regeling die wordt toegepast door het orgaan van de woonplaats . 2 . Wanneer in de in Besluit nr . 116 bedoelde gevallen geen sprake is van een onmiskenbaar spoedgeval , beoordeelt het bevoegde orgaan met het oog op eventueel verzet tegen de toekenning van een verstrekking met name de wenselijkheid vanuit medisch oogpunt van de toekenning van een dergelijke verstrekking , in het bijzonder wanneer het zelf reeds een soortgelijke verstrekking heeft toegekend . 3 . Dit besluit is van overeenkomstige toepassing voor de interpretatie van het bepaalde in artikel 60 , lid 6 , van Verordening ( EEG ) nr . 574/72 . 4 . Dit besluit , dat Besluit nr . 82 van 22 februari 1973 vervangt , wordt bekendgemaakt in het Publikatieblad van de Europese Gemeenschappen . Het is van toepassing met ingang van 1 januari 1983 . De Voorzitter van de Administratieve Commissie H . KAUPPER",
  "source": "EUR LEX"
}