{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0692:NL:HTML\">",
  "content": "EUR-Lex - 31996D0692 - NL Avis juridique important | 31996D0692 96/692/EG: Beschikking van de Commissie van 26 november 1996 tot wijziging van het door Denemarken ingediende plan voor de controle op en de bestrijding van salmonellae bij pluimvee (Slechts de tekst in de Deense taal is authentiek) (Voor de EER relevante tekst) Publicatieblad Nr. L 318 van 07/12/1996 blz. 0028 - 0028 BESCHIKKING VAN DE COMMISSIE van 26 november 1996 tot wijziging van het door Denemarken ingediende plan voor de controle op en de bestrijding van salmonellae bij pluimvee (Slechts de tekst in de Deense taal is authentiek) (Voor de EER relevante tekst) (96/692/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 92/117/EEG van de Raad van 17 december 1992 inzake maatregelen voor de bescherming tegen bepaalde zoönoses en bepaalde zoönoseverwekkers bij dieren en in produkten van dierlijke oorsprong ten einde door voedsel overgedragen infecties en vergiftigingen te voorkomen (1), gewijzigd bij de Akte van Toetreding van Oostenrijk, Finland en Zweden, en met name op artikel 8, lid 3, tweede streepje, Overwegende dat de Commissie bij Beschikking 94/507/EG (2) het door Denemarken ingediende plan voor de controle op en de bestrijding van salmonellae bij pluimvee heeft goedgekeurd; Overwegende dat de Deense autoriteiten de Commissie, bij schrijven van 30 mei 1996, van 25 september 1996 en van 29 oktober 1996, wijzigingen hebben meegedeeld die in het oorspronkelijke plan zijn aangebracht in verband met de uit epidemiologisch oogpunt gewijzigd situatie ten aanzien van salmonellae bij pluimvee; Overwegende dat de hierboven bedoelde wijzigingen in overeenstemming zijn met de ter zake vastgestelde communautaire bepalingen en met name met het bepaalde in artikel 8, lid 2, van Richtlijn 92/117/EEG; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 De door Denemarken aangebrachte wijzigingen in het plan voor de controle op en de bestrijding van salmonellae bij pluimvee worden goedgekeurd. Artikel 2 Denemarken doet de nodige wettelijke en bestuursrechtelijke bepalingen in werking treden voor de tenuitvoerlegging van de in artikel 1 bedoelde wijzigingen in zijn plan. Artikel 3 Deze beschikking is gericht tot het Koninkrijk Denemarken. Gedaan te Brussel, 26 november 1996. Voor de Commissie Franz FISCHLER Lid van de Commissie (1) PB nr. L 62 van 15. 3. 1993, blz. 38. (2) PB nr. L 203 van 6. 8. 1994, blz. 25.",
  "source": "EUR LEX"
}