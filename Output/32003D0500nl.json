{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0500:NL:HTML\">",
  "content": "EUR-Lex - 32003D0500 - NL Avis juridique important | 32003D0500 2003/500/GBVB: Besluit DRC/1/2003 van het Politiek en Veiligheidscomité van 1 juli 2003 inzake de aanvaarding van bĳdragen van derde landen aan de militaire operatie van de Europese Unie in de Democratische Republiek Congo Publicatieblad Nr. L 170 van 09/07/2003 blz. 0019 - 0019 Besluit DRC/1/2003 van het Politiek en Veiligheidscomité van 1 juli 2003 inzake de aanvaarding van bijdragen van derde landen aan de militaire operatie van de Europese Unie in de Democratische Republiek Congo (2003/500/GBVB) HET POLITIEK EN VEILIGHEIDSCOMITÉ, Gelet op het Verdrag betreffende de Europese Unie, en met name op artikel 25, laatste alinea, Gelet op Gemeenschappelijk Optreden 2003/423/GBVB van de Raad van 5 juni 2003 inzake de militaire operatie van de Europese Unie in de Democratische Republiek Congo(1), en met name op artikel 10, leden 2 en 3, inzake de deelneming van derde staten, Overwegende hetgeen volgt: (1) Op verzoek van het Politiek en Veiligheidscomité en overeenkomstig de opdracht van het Militaire Comité van de Europese Unie (EUMC) hebben de operationeel commandant van de Europese Unie en de commandant van de troepen van de Europese Unie respectievelijk op 10 en 11 juni 2003 de conferenties inzake de opbouw van de troepenmacht en de troepensterkte gehouden. (2) Op 25 juni 2003 besloot het EUMC, naar aanleiding van de aanbeveling van de operationeel commandant inzake de bijdragen van derde staten, het Politiek en Veiligheidscomité aan te bevelen deze bijdragen van derde staten te aanvaarden, BESLUIT: Artikel 1 Bijdragen van derde landen In aansluiting op conferenties inzake de opbouw van de troepenmacht en de troepensterkte worden voor de militaire operatie van de Europese Unie in de Democratische Republiek Congo bijdragen aanvaard van de volgende derde landen: Brazilië Canada Hongarije Zuid-Afrika. Artikel 2 Inwerkingtreding Dit besluit treedt in werking op de dag waarop het wordt aangenomen. Gedaan te Brussel, 1 juli 2003. Voor het Politiek en Veiligheidscomité De voorzitter M. Melani (1) PB L 143 van 11.6.2003, blz. 50.",
  "source": "EUR LEX"
}