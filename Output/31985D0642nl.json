{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0642:NL:HTML\">",
  "content": "EUR-Lex - 31985D0642 - NL Avis juridique important | 31985D0642 85/642/EEG: Beschikking van de Commissie van 23 december 1985 betreffende de verbetering van de efficiëntie van de landbouwstructuren in Denemarken overeenkomstig Verordening (EEG) nr. 797/85 van de Raad (Slechts de tekst in de Deense taal is authentiek) Publicatieblad Nr. L 379 van 31/12/1985 blz. 0059 - 0060 BESCHIKKING VAN DE COMMISSIE van 23 december 1985 betreffende de verbetering van de efficiëntie van  de landbouwstructuren in Denemarken overeenkomstig Verordening (EEG) nr. 797/85 van de Raad  (Slechts de tekst in de Deense taal is authentiek) (85/642/EEG) DE COMMISSIE VAN DE  EUROPESEGEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 797/85 van de Raad van 12 maart 1985 betreffende de  verbetering van de landbouwstructuren  (1), en met name op artikel 25, lid 3, Overwegende dat de Deense Regering overeenkomstig artikel 24, lid 4, van Verordening (EEG) nr. 797/85 mededeling heeft  gedaan van: -  Wet nr. 150 van 17 april 1985 betreffende het verlenen van staatsgarantie en  rentesubsidie voor leningen aan jonge landbouwers, -  Besluit nr. 216 van 30 mei 1985 van het Ministerie van Landbouw betreffende het verlenen van staatsgarantie  en rentesubsidie voor leningen aan jonge landbouwers; Overwegende dat de Commissie overeenkomstig artikel 25, lid 3, van  Verordening (EEG) nr. 797/85 moet beslissen of, in verband met overeenstemming met de in artikel 7  van voornoemde verordening genoemde bepalingen, en rekening houdende met de doelstellingen daarvan  alsmede het noodzakelijk verband tussen de verschillende maatregelen, aan alle voorwaarden voor een  financiële deelneming van de Gemeenschap wordt voldaan; Overwegende dat de in de medegedeelde  bepalingen vervatte maatregelen beantwoorden aan de doelstellingen van artikel 7, lid 1, van  Verordening (EEG) nr. 797/85; Overwegende dat het steunstelsel waarin deze maatregelen voorzien een  stelsel vormt van een eenmalige subsidie in kapitaal, in de zin van artikel 7, lid 2, sub a) en b),  van Verordening (EEG) nr. 797/85, waarvan het bedrag afhankelijk is van de werkelijke omvang van  een lening die door een jonge landbouwer wordt aangegaan met het oog op zijn eerste vestiging; dat  dientengevolge het maximale volgens het Europees Ontwikkelings- en Garantiefonds voor de Landbouw  (EOGFL) in aanmerking komende bedrag de waarde van deze subsidie in kapitaal in verhouding tot de  aangegane lening niet mag overschrijden en niet meer mag bedragen dan maximaal 15  000  Ecu; Overwegende dat de financiële deelneming van de Gemeenschap aan dit steunstelsel beperkt dient  te blijven tot uitsluitend die gevallen welke voldoen aan de in artikel 7, lid 1, van Verordening  (EEG) nr. 797/85 vastgestelde criteria; dat dientengevolge de gevallen die voortvloeien uit een  toepassing van artikel 2, lid 3, alsmede artikel 11, lid 2, van de wet nr. 150 van 17 april 1985,  niet in aanmerking komen voor een terugbetaling uit het EOGFL, en dat bovendien uitsluitend de  gevallen waarvoor iedere begunstigde voldoet aan de voorwaarde van artikel 7, lid 1, van  Verordening (EEG) nr. 797/85 betreffende de benodigde werktijd voor de exploitatie in kwestie,  kunnen worden terugbetaald; Overwegende dat het Comité van het EOGFL werd gehoord ten aanzien van  de financiële aspecten; Overwegende dat de in deze beschikking vervatte maatregelen in  overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 1.    De Wet nr. 150 van 17 april 1985 en  het Besluit nr. 216 van het Ministerie van Landbouw betreffende het verlenen van staatsgarantie en  rentesubsidie voor leningen aan jonge landbouwers, die de Deense Regering overeenkomstig artikel  24, lid 4, van Verordening (EEG) nr. 797/85 heeft medegedeeld, voldoen aan de voorwaarden voor een  financiële deelneming van de Gemeenschap. 2.    De in lid 1 bedoelde deelneming: -  is beperkt tot het bedrag van de subsidie in kapitaal in de zin van artikel 7, lid 1, van Verordening (EEG) nr.  797/85 dat voortvloeit uit de lening die daadwerkelijk aan een jonge landbouwer wordt verleend en  tot het gedeelte van de subsidie dat niet meer bedraagt dan maximaal 15  000 Ecu;-betreft niet de  gevallen welke voortvloeien uit een toepassing van artikel 2, lid 3, en artikel 11, lid 2, van Wet  nr. 150 van 17 april 1985; -  heeft slechts betrekking op de gevallen waarin de begunstigden voldoen aan de voorwaarden van artikel 7,  lid 1, van Verordening (EEG) nr. 797/85 betreffende de benodigde werktijd voor de exploitatie in kwestie. Artikel 2 Deze beschikking is gericht tot het Koninkrijk Denemarken. Gedaan te Brussel, 23 december 1985. Voor de Commissie Frans ANDRIESSEN Vice-Voorzitter (1)   (1) PB nr. L 93 van 30. 3. 1985, blz. 1.",
  "source": "EUR LEX"
}