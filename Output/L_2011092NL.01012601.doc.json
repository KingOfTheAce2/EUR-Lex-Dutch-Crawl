{
  "url": "http://www.w3.org/1999/xhtml\">",
  "content": "L_2011092NL.01012601.xml 6.4.2011 NL Publicatieblad van de Europese Unie L 92/126 BESLUIT VAN DE RAAD van 28 februari 2011 inzake de sluiting van een vrijwillige partnerschapsovereenkomst tussen de Europese Unie en de Republiek Congo inzake wetshandhaving, governance en handel in de bosbouw met betrekking tot de invoer van hout en houtproducten in de Europese Unie (FLEGT) (2011/202/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 207, lid 3, eerste alinea, en lid 4, eerste alinea, in samenhang met artikel 218, lid 6, onder a), v) en lid 7, Gezien het voorstel van de Commissie, Gezien de goedkeuring door het Europees Parlement, Overwegende hetgeen volgt: (1) In mei 2003 heeft de Commissie een EU-actieplan voor wetshandhaving, governance en handel in de bosbouw (FLEGT) gepresenteerd, waarin werd opgeroepen tot maatregelen ter bestrijding van illegale houtkap door middel van vrijwillige partnerschapsovereenkomsten met houtproducerende landen. In oktober 2003 zijn de conclusies van de Raad over het actieplan goedgekeurd ( 1 ) en in juli 2005 heeft het Parlement een resolutie goedgekeurd ( 2 ) . (2) Overeenkomstig Besluit 2010/615/EU van de Raad ( 3 ) is de vrijwillige partnerschapsovereenkomst tussen de Republiek Congo en de Europese Unie inzake wetshandhaving, governance en handel in de bosbouw met betrekking tot de invoer van hout en houtproducten in de Unie („de overeenkomst”) ondertekend door de Commissie op 17 mei 2010, onder voorbehoud van de sluiting ervan op een latere datum. (3) De overeenkomst dient te worden gesloten, HEEFT HET VOLGENDE BESLUIT VASTGESTELD: Artikel 1 De overeenkomst tussen de Europese Unie en de Republiek Congo inzake wetshandhaving, governance en handel in de bosbouw met betrekking tot de invoer van hout en houtproducten in de Europese Unie („de overeenkomst”) wordt namens de Unie goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad wordt gemachtigd om de persoon aan te wijzen die bevoegd is om namens de Unie de in artikel 28 van de overeenkomst bedoelde kennisgeving te verrichten, teneinde de Unie te binden. Artikel 3 In het bij artikel 19 van de overeenkomst ingestelde gezamenlijk comité voor de tenuitvoerlegging van de overeenkomst wordt de Unie vertegenwoordigd door vertegenwoordigers van de Commissie. De lidstaten kunnen als leden van de delegatie van de Unie deelnemen aan de vergaderingen van het gezamenlijk comité voor de tenuitvoerlegging van de overeenkomst. Artikel 4 Voor de toepassing van artikel 26 van de overeenkomst wordt de Commissie gemachtigd volgens de procedure van artikel 11, lid 3, van Verordening (EG) nr. 2173/2005van de Raad van 20 december 2005 inzake de opzet van een FLEGT-vergunningensysteem voor de invoer van hout in de Europese Gemeenschap ( 4 ) wijzigingen van de bijlagen bij de overeenkomst goed te keuren. Artikel 5 Dit besluit treedt in werking op de dag dat het wordt vastgesteld. Gedaan te Brussel, 28 februari 2011. Voor de Raad De voorzitter FELLEGI T. ( 1 ) PB C 268 van 7.11.2003, blz. 1 . ( 2 ) PB C 157 E van 6.7.2006, blz. 482 . ( 3 ) PB L 271 van 15.10.2010, blz. 1 . ( 4 ) PB L 347 van 30.12.2005, blz. 1 .",
  "source": "EUR LEX"
}