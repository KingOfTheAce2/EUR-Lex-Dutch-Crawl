{
  "url": "http://www.w3.org/1999/xhtml\"><!--",
  "content": "C_2019302NL.01000101.xml 6.9.2019 NL Publicatieblad van de Europese Unie C 302/1 BESLUIT VAN DE RAAD van 3 september 2019 tot vaststelling van het standpunt van de Raad over het ontwerp van algemene begroting van de Europese Unie voor het begrotingsjaar 2020 (2019/C 302/01) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, lid 3, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Overwegende hetgeen volgt: (1) De Commissie heeft op 5 juni 2019 een voorstel houdende het ontwerp van algemene begroting van de Europese Unie voor het begrotingsjaar 2020 ingediend ( 1 ) . (2) De Raad heeft het voorstel van de Commissie besproken met het doel een standpunt vast te stellen dat, ten aanzien van de ontvangsten, in overeenstemming is met Besluit 2014/335/EU, Euratom van de Raad van 26 mei 2014 betreffende het stelsel van eigen middelen van de Europese Unie ( 2 ) , en, ten aanzien van de uitgaven, in overeenstemming is met Verordening (EU, Euratom) nr. 1311/2013 van de Raad van 2 december 2013 tot bepaling van het meerjarig financieel kader voor de jaren 2014-2020 ( 3 ) , HEEFT HET VOLGENDE BESLUIT VASTGESTELD: Enig artikel Het standpunt van de Raad ten aanzien van het ontwerp van algemene begroting van de Europese Unie voor het begrotingsjaar 2020 is op 3 september 2019 door de Raad vastgesteld. De volledige tekst kan worden geraadpleegd op of gedownload van de website van de Raad: http://www.consilium.europa.eu Gedaan te Brussel, 3 september 2019. Voor de Raad De voorzitter T. TUPPURAINEN ( 1 ) COM(2019) 400 final. ( 2 ) PB L 168 van 7.6.2014, blz. 105 . ( 3 ) PB L 347 van 20.12.2013, blz. 884 .",
  "source": "EUR LEX"
}