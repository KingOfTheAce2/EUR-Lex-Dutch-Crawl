{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R2869:NL:HTML\">",
  "content": "EUR-Lex - 31988R2869 - NL Avis juridique important | 31988R2869 Verordening (EEG) nr. 2869/88 van de Commissie van 16 september 1988 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen Publicatieblad Nr. L 257 van 17/09/1988 blz. 0022 - 0022 Bijzondere uitgave in het Fins: Hoofdstuk 3 Deel 27 blz. 0158 Bijzondere uitgave in het Zweeds: Hoofdstuk 3 Deel 27 blz. 0158 ***** VERORDENING  (EEG) Nr. 2869/88 VAN DE COMMISSIE van 16 september 1988 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 2221/88 (2), en met name op artikel 4, lid 5, en artikel 4 ter, lid 5, Overwegende dat in het kader van de bij Verordening (EEG) nr. 2040/86 van de Commissie (3) vastgestelde uitvoeringsbepalingen inzake de medeverantwoordelijkheidsheffing in de sector granen, de voor zaaidoeleinden bestemde granen in feite van die heffing waren vrijgesteld, behalve voor zover het ging om produkten die werden uitgevoerd; dat die vrijstelling uitdrukkelijk is vastgesteld bij Verordening (EEG) nr. 1432/88 van de Commissie (4), gewijzigd bij Verordening (EEG) nr. 2324/88 (5), die Verordening (EEG) nr. 2040/86 met ingang van het verkoopseizoen 1988/1989 vervangt; dat derhalve de voor zaaidoeleinden bestemde granen die de economische subjecten aan het einde van het verkoopseizoen 1987/1988 in voorraad hebben van de heffing moeten worden vrijgesteld, voor zover het betrokken zaaigraan klaar is voor gebruik en de medeverantwoordelijkheidsheffing ervoor niet aan de producent is doorberekend; Overwegende dat de in deze verordening vervatte maatregelen in overeenstemming zijn met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Artikel 7, lid 1, eerste alinea, van Verordening (EEG) nr. 1432/88 komt als volgt te luiden: »Artikel 7 1. Behalve in Italië en in Frankrijk worden graanvoorraden die op de datum van het van toepassing worden van deze verordening in het bezit zijn van andere economische subjecten dan de producenten, geacht op de markt te zijn afgezet in de zin van artikel 1, lid 2. De voorraden gecertificeerd graan bestemd voor zaaidoeleinden worden evenwel niet geacht op de markt te zijn afgezet voor zover het betrokken zaaigraan klaar is voor gebruik en de medeverantwoordelijkheidsheffing ervoor niet aan de producent is doorberekend. Degenen die voorraden graan in hun bezit hebben, moeten uiterlijk eind juli 1988 de medeverantwoordelijkheidsheffing betalen die gold op de dag vóór die van de inwerkingtreding van deze verordening.\". Artikel 2 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing: - met ingang van 1 juni 1988 in Italië, Griekenland en Spanje voor alle andere granen dan maïs en sorgho; - met ingang van de datum waarop de tweede etappe ingaat in Portugal; - met ingang van 1 juli 1988 in de overige Lid-Staten en voor maïs en sorgho in de bij het eerste streepje genoemde Lid-Staten. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 16 september 1988. Voor de Commissie Frans ANDRIESSEN Vice-Voorzitter (1) PB nr. L 281 van 1. 11. 1975, blz. 1. (2) PB nr. L 197 van 26. 7. 1988, blz. 16. (3) PB nr. L 173 van 1. 7. 1986, blz. 65. (4) PB nr. L 131 van 27. 5. 1988, blz. 37. (5) PB nr. L 202 van 27. 7. 1988, blz. 39.",
  "source": "EUR LEX"
}