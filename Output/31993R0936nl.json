{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R0936:NL:HTML\">",
  "content": "EUR-Lex - 31993R0936 - NL Avis juridique important | 31993R0936 Verordening (EEG) nr. 936/93 van de Commissie van 21 april 1993 houdende uitvoeringsbepalingen van de Verordeningen (EEG) nr. 525/92 en (EEG) nr. 3438/92 van de Raad wat de vaststelling betreft van bijzondere maatregelen voor het vervoer van bepaalde soorten verse groenten en fruit van herkomst uit Griekenland Publicatieblad Nr. L 096 van 22/04/1993 blz. 0022 - 0023 VERORDENING (EEG) Nr. 936/93 VAN DE COMMISSIE van 21 april 1993 houdende uitvoeringsbepalingen van de Verordeningen (EEG) nr. 525/92 en (EEG) nr. 3438/92 van de Raad wat de vaststelling betreft van bijzondere maatregelen voor het vervoer van  bepaalde soorten verse groenten en fruit van herkomst uit Griekenland DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 525/92 van de Raad van 25 februari 1992 tot tijdelijke compensatie van de gevolgen van de situatie in Joegoslavië voor het vervoer van bepaalde soorten verse groenten en fruit van herkomst uit Griekenland (1), inzonderheid  op artikel 4, Gelet op Verordening (EEG) nr. 3438/92 van de Raad van 23 november 1992 tot vaststelling van bijzondere maatregelen voor het vervoer van bepaalde soorten verse groenten en fruit van oorsprong uit Griekenland (2), inzonderheid op artikel 3, Gelet op Verordening (EEG) nr. 3813/92 van de Raad van 28 december 1992 betreffende de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (3), inzonderheid op artikel 6, lid 2, Overwegende dat bij Verordening (EEG) nr. 525/92 een financiële compensatie is ingesteld voor het vervoer in 1991, met koelauto's of koelwagons, van Griekenland naar de overige Lid-Staten, Italië uitgezonderd, van verse groenten en fruit als bedoeld in  artikel 1 van Verordening (EEG) nr. 1035/72 van de Raad van 18 mei 1972 houdende een gemeenschappelijke ordening der markten in de sector groenten en fruit (4), laatstelijk gewijzigd bij Verordening (EEG) nr. 638/93 (5); Overwegende dat bij Verordening (EEG) nr. 3438/92 een bijzondere, tijdelijke compensatie is ingesteld voor het vervoer in 1992 en 1993, met koelauto's, koelschepen of koelwagons, van de bovenbedoelde soorten verse groenten en fruit van oorsprong uit  Griekenland naar de overige Lid-Staten, met uitzondering van Italië, Spanje en Portugal; Overwegende dat in Verordening (EEG) nr. 1840/92 van de Commissie (6), gewijzigd bij Verordening (EEG) nr. 3667/92 (7), uitvoeringsbepalingen van Verordening (EEG) nr. 525/92 zijn vastgesteld, en in de Verordeningen (EEG) nr. 3734/92 (8) en (EEG) nr.  266/93 (9) van de Commissie houdende uitvoeringsbepalingen van Verordening (EEG) nr. 3438/92 is bepaald welke documenten nodig zijn voor de aanvraag van de financiële compensatie of de bijzondere, tijdelijke compensatie; Overwegende dat kan worden aangenomen dat de stijging van de vervoerkosten als gevolg van het feit dat het voormalige Joegoslavië moet worden vermeden, voor alle transportmiddelen en voor alle bedoelde bestemmingen even hoog is; Overwegende dat de aanvragen van een financiële compensatie of van een bijzondere tijdelijke compensatie dienen te worden gecontroleerd en dat fraude moet worden bestraft; Overwegende dat het Comité van beheer voor groenten en fruit geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 1. Het bedrag van de in artikel 1 van Verordening (EEG) nr. 525/92, respectievelijk artikel 1 van Verordening (EEG) nr. 3438/92 bedoelde compensatie wordt vastgesteld op 2,3 ecu per 100 kg nettogewicht. 2. De in lid 1 bedoelde compensaties worden in drachme omgerekend aan de hand van de landbouwomrekeningskoers die geldt op de datum van afgifte van het in artikel 2, lid 2, onder c), vijfde streepje, van Verordening (EEG) nr. 266/93 bedoelde document T  5. De compensaties voor de in 1991, respectievelijk 1992, verzonden produkten worden evenwel omgerekend aan de hand van de landbouwomrekeningskoers die geldt op de datum van aanvaarding van de in artikel 2, lid 1, onder c), vijfde streepje, van Verordening  (EEG) nr. 1840/92, respectievelijk artikel 2, lid 1, onder c), vijfde streepje, van Verordening (EEG) nr. 3734/92 bedoelde douaneaangifte bij vertrek uit Griekenland. 3. De in lid 1 bedoelde compensaties worden uiterlijk twee maanden na de indiening van de aanvraag betaald, voor zover de aanvraag ontvankelijk is verklaard. De betaling geschiedt uiterlijk twee maanden na de datum van inwerkingtreding van deze verordening voor de aanvragen die vóór deze datum zijn ingediend. Artikel 2 De bevoegde Griekse autoriteiten verrichten controles in verband met de toekenning van de in artikel 1 bedoelde compensaties. Artikel 3 Als een financiële compensatie of een bijzondere, tijdelijke compensatie ten onrechte is betaald, vorderen de bevoegde Griekse autoriteiten de betaalde bedragen terug, verhoogd met rente vanaf de datum van de betaling tot de datum waarop de  bedragen worden terugbetaald en, in geval van fraude, met een boete die gelijk is aan de ten onrechte betaalde bedragen. De toe te passen rentevoet is die welke voor overeenkomstige terugvorderingen op grond van het Griekse recht wordt toegepast. Artikel 4 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 21 april 1993. Voor de Commissie René STEICHEN Lid van de Commissie (1) PB nr. L 58 van 3. 3. 1992, blz. 1. (2) PB nr. L 350 van 1. 12. 1992, blz. 1. (3) PB nr. L 387 van 31. 12. 1992, blz. 1. (4) PB nr. L 118 van 20. 5. 1972, blz. 1. (5) PB nr. L 69 van 20. 3. 1993, blz. 7. (6) PB nr. L 187 van 7. 7. 1992, blz. 28. (7) PB nr. L 370 van 19. 12. 1992, blz. 50. (8) PB nr. L 380 van 24. 12. 1992, blz. 19. (9) PB nr. L 30 van 6. 2. 1993, blz. 49.",
  "source": "EUR LEX"
}