{
  "url": "http://www.w3.org/1999/xhtml\">",
  "content": "L_2020438NL.01006601.xml 28.12.2020 NL Publicatieblad van de Europese Unie L 438/66 UITVOERINGSBESLUIT (EU) 2020/2219 VAN DE COMMISSIE van 22 december 2020 betreffende de gelijkwaardigheid van in het Verenigd Koninkrijk geproduceerd teeltmateriaal en plantgoed van groentegewassen, met uitzondering van zaad, en teeltmateriaal van fruitgewassen en fruitgewassen die voor de fruitteelt worden gebruikt (Kennisgeving geschied onder nummer C(2020) 9590) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2008/72/EG van de Raad van de Raad van 15 juli 2008 betreffende het in de handel brengen van teeltmateriaal en plantgoed van groentegewassen, met uitzondering van zaad ( 1 ) , en met name artikel 16, lid 1, Gezien Richtlijn 2008/90/EG van de Raad van 29 september 2008 betreffende het in de handel brengen van teeltmateriaal van fruitgewassen, alsmede van fruitgewassen die voor de fruitteelt worden gebruikt ( 2 ) , en met name artikel 12, lid 1, Overwegende hetgeen volgt: (1) Richtlijn 2008/72/EG bevat bepalingen betreffende het in de Unie in de handel brengen van teeltmateriaal van groentegewassen, met uitzondering van zaad. (2) Richtlijn 2008/90/EG bevat bepalingen betreffende het in de Unie in de handel brengen van teeltmateriaal van fruitgewassen, alsmede van fruitgewassen die voor de fruitteelt worden gebruikt. (3) Het Verenigd Koninkrijk heeft die richtlijnen omgezet en daadwerkelijk ten uitvoer gelegd. (4) Het recht van de Unie, met inbegrip van de Richtlijnen 2008/72/EG en 2008/90/EG, is overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie (terugtrekkingsakkoord), en met name artikel 126 en artikel 127, lid 1, van toepassing op en in het Verenigd Koninkrijk tijdens een overgangsperiode die eindigt op 31 december 2020. (5) Met het oog op het einde van de overgangsperiode waarin het terugtrekkingsakkoord voorziet, heeft het Verenigd Koninkrijk bij de Commissie een verzoek ingediend tot erkenning dat teeltmateriaal en plantgoed van groentegewassen, met uitzondering van zaad, en teeltmateriaal van fruitgewassen en fruitgewassen die voor de fruitteelt worden gebruikt, geproduceerd in het Verenigd Koninkrijk, gelijkwaardig zijn aan het dienovereenkomstige materiaal dat wordt geproduceerd in de Unie en voldoet aan de Richtlijnen 2008/72/EG en 2008/90/EG. (6) Het Verenigd Koninkrijk heeft de Commissie meegedeeld dat zijn wetgeving tot omzetting van die richtlijnen niet zal worden gewijzigd en na 1 januari 2021 van toepassing zal blijven. (7) De Commissie heeft de desbetreffende wetgeving van het Verenigd Koninkrijk onderzocht en is tot de conclusie gekomen dat teeltmateriaal en plantgoed van groentegewassen, met uitzondering van zaad, dat in het Verenigd Koninkrijk wordt geproduceerd en aan de bovengenoemde wetgeving van het Verenigd Koninkrijk voldoet, gelijkwaardig is aan teeltmateriaal en plantgoed van groentegewassen dat in de Unie wordt geproduceerd en voldoet aan Richtlijn 2008/72/EG, aangezien het dezelfde garanties biedt inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, als het dienovereenkomstige in de Unie geproduceerde materiaal. (8) Daarom moet worden besloten dat in het Verenigd Koninkrijk geproduceerd teeltmateriaal en plantgoed van groentegewassen, met uitzondering van zaad, in dat opzicht gelijkwaardig is aan teeltmateriaal en plantgoed van groentegewassen dat in de Unie wordt geproduceerd en voldoet aan Richtlijn 2008/72/EG, mits teeltmateriaal en plantgoed van groentegewassen dat in het Verenigd Koninkrijk wordt geproduceerd, na het einde van de overgangsperiode waarin het terugtrekkingsakkoord voorziet, aan die richtlijn en de bijbehorende uitvoeringshandelingen blijft voldoen. (9) De Commissie heeft de desbetreffende wetgeving van het Verenigd Koninkrijk onderzocht en is tot de conclusie gekomen dat teeltmateriaal van fruitgewassen en fruitgewassen die voor de fruitteelt worden gebruikt, die in het Verenigd Koninkrijk worden geproduceerd, gelijkwaardig zijn aan teeltmateriaal van fruitgewassen en fruitgewassen die voor de fruitteelt worden gebruikt en die in de Unie worden geproduceerd en aan Richtlijn 2008/90/EG voldoen, aangezien zij dezelfde garanties bieden inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, als het dienovereenkomstige materiaal dat overeenkomstig die richtlijn wordt geproduceerd in de Unie. (10) Daarom moet worden besloten dat teeltmateriaal van fruitgewassen en fruitgewassen die voor de fruitteelt worden gebruikt, geproduceerd in het Verenigd Koninkrijk, gelijkwaardig zijn aan teeltmateriaal van fruitgewassen en fruitgewassen die voor de fruitteelt worden gebruikt welke overeenkomstig Richtlijn 2008/90/EG worden geproduceerd in de Unie, mits teeltmateriaal van fruitgewassen en fruitgewassen die voor de fruitteelt worden gebruikt, geproduceerd in het Verenigd Koninkrijk, na het einde van de overgangsperiode waarin het terugtrekkingsakkoord voorziet, aan die richtlijn en de bijbehorende uitvoeringshandelingen blijven voldoen. (11) Dit besluit doet geen afbreuk aan de toepassing van het recht van de Unie op en in het Verenigd Koninkrijk met betrekking tot Noord-Ierland overeenkomstig artikel 5, lid 4, van het Protocol inzake Ierland/Noord-Ierland bij het terugtrekkingsakkoord, in samenhang met bijlage 2 bij dat protocol. (12) Aangezien de in het terugtrekkingsakkoord vastgestelde overgangsperiode op 31 december 2020 afloopt, moet dit besluit van toepassing zijn met ingang van 1 januari 2021. (13) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Gelijkwaardigheid van teeltmateriaal en plantgoed van groentegewassen Teeltmateriaal en plantgoed van groentegewassen, met uitzondering van zaad, dat in het Verenigd Koninkrijk ( 3 ) * wordt geproduceerd, is gelijkwaardig aan teeltmateriaal en plantgoed van groentegewassen, met uitzondering van zaad, dat in de Unie wordt geproduceerd en voldoet aan Richtlijn 2008/72/EG nu het dezelfde garanties biedt inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, mits het in het Verenigd Koninkrijk geproduceerde teeltmateriaal en plantgoed na het einde van de overgangsperiode waarin het terugtrekkingsakkoord voorziet, aan die richtlijn en de bijbehorende uitvoeringshandelingen blijft voldoen. Artikel 2 Gelijkwaardigheid van teeltmateriaal van fruitgewassen en fruitgewassen die voor de fruitteelt worden gebruikt Teeltmateriaal van fruitgewassen en fruitgewassen die voor de fruitteelt worden gebruikt, geproduceerd in het Verenigd Koninkrijk, zijn gelijkwaardig aan teeltmateriaal van fruitgewassen en fruitgewassen die voor de fruitteelt worden gebruikt, welke overeenkomstig Richtlijn 2008/90/EG worden geproduceerd in de Unie, nu zij dezelfde garanties bieden inzake verplichtingen van de leverancier, identiteit, kenmerken, fytosanitaire aspecten, substraat, verpakking, voorschriften met betrekking tot inspectie, waarmerking en plombering, mits dat materiaal en die gewassen, geproduceerd in het Verenigd Koninkrijk, na het einde van de overgangsperiode waarin het terugtrekkingsakkoord voorziet, aan die richtlijn en de bijbehorende uitvoeringshandelingen blijven voldoen. Artikel 3 Toepassingsdatum Dit besluit is van toepassing met ingang van 1 januari 2021. Artikel 4 Adressaten Dit besluit is gericht tot de lidstaten. Gedaan te Brussel, 22 december 2020. Voor de Commissie Stella KYRIAKIDES Lid van de Commissie ( 1 ) PB L 205 van 1.8.2008, blz. 28 . ( 2 ) PB L 267 van 8.10.2008, blz. 8 . ( 3 ) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland, in samenhang met bijlage 2 bij dat protocol, gelden vermeldingen van het Verenigd Koninkrijk in dit artikel niet voor Noord-Ierland.",
  "source": "EUR LEX"
}