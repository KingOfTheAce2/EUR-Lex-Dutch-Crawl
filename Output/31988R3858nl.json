{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R3858:NL:HTML\">",
  "content": "EUR-Lex - 31988R3858 - NL Avis juridique important | 31988R3858 Verordening (EEG) Nr. 3858/88 van de Commissie van 12 december 1988 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen en tot vaststelling van enige bepalingen voor het verkoopseizoen 1988/1989 Publicatieblad Nr. L 343 van 13/12/1988 blz. 0021 - 0022 Bijzondere uitgave in het Fins: Hoofdstuk 3 Deel 27 blz. 0269 Bijzondere uitgave in het Zweeds: Hoofdstuk 3 Deel 27 blz. 0269 ***** VERORDENING  (EEG) Nr. 3858/88 VAN DE COMMISSIE van 12 december 1988 tot wijziging van Verordening (EEG) nr. 1432/88 houdende uitvoeringsbepalingen inzake de medeverantwoordelijkheidsheffing in de sector granen en tot vaststelling van enige bepalingen voor het verkoopseizoen 1988/1989 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2727/75 van de Raad van 29 oktober 1975 houdende een gemeenschappelijke ordening der markten in de sector granen (1), laatstelijk gewijzigd bij Verordening (EEG) nr. 2221/88 (2), inzonderheid op artikel 4, lid 5, en artikel 4 ter, lid 5, Gelet op Verordening (EEG) nr. 1676/85 van de Raad van 11 juni 1985 inzake de waarde van de rekeneenheid en de omrekeningskoersen die in het kader van het gemeenschappelijk landbouwbeleid moeten worden toegepast (3), laatstelijk gewijzigd bij Verordening (EEG) nr. 1636/87 (4), en met name op artikel 5, lid 3, Overwegende dat het, in het belang van de producenten en om het administratieve werk van de Lid-Staten te vereenvoudigen, dienstig is te bepalen dat de uiteindelijke extra heffing na constatering van de graanproduktie van het verkoopseizoen wordt toegepast en dat het teveel geïnde bedrag aan extra heffingen zo snel mogelijk aan de producenten wordt terugbetaald; dat om dezelfde redenen de Lid-Staten de mogelijkheid moet worden gelaten voor te schrijven dat het teveel geïnde bedrag aan extra medeverantwoordelijkheidsheffingen rechtstreeks door de betrokken economische subjecten wordt terugbetaald; dat de betrokken bedragen niet moeten worden overgemaakt aan de Lid-Staten die van deze mogelijkheid gebruik maken, en dat het derhalve dienstig is dat de eerste betaling door de betrokken economische subjecten plaatsvindt nadat de werkelijk voor het betrokken verkoopseizoen geldende extra medeverantwoordelijkheidsheffing is vastgesteld; Overwegende dat Verordening (EEG) nr. 1432/88 van de Commissie (5), laatstelijk gewijzigd bij Verordening (EEG) nr. 2869/88 (6), ten aanzien van de termijnen voor de betaling van de medeverantwoordelijkheidsheffingen aan de Lid-Staten moet worden gewijzigd om dezelfde termijnen voor de gehele Gemeenschap te bepalen en te waarborgen dat alle betalingen overeenstemmen met de in eenzelfde verkoopseizoen geïnde bedragen; Overwegende dat het bovendien nodig is de voor het lopende verkoopseizoen geldende maatregelen vast te stellen; Overwegende dat het Comité van beheer voor granen geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1432/88 wordt als volgt gewijzigd: 1. Artikel 3 komt als volgt te luiden: »Artikel 3 1. Na afloop van het in artikel 4 ter, lid 4, van Verordening (EEG) nr. 2727/75 bedoelde onderzoek wordt overeenkomstig de procedure van artikel 26 van die verordening het verschil tussen de betaalde extra medeverantwoordelijkheidsheffing en die welke op grond van de resultaten van dat onderzoek verschuldigd is, alsmede de vanaf de dag van die vaststelling te betalen extra medeverantwoordelijkheidsheffing vastgesteld. 2. De door de Lid-Staten aangewezen bevoegde instanties betalen op grond van de daartoe vastgestelde nationale voorschriften het in lid 1 bedoelde verschil terug aan de producenten die aantonen dat zij de voorlopige extra heffing betaald hebben. Deze terugbetaling vindt plaats uiterlijk aan het einde van de maand juni die volgt op de in lid 1 bedoelde vaststelling. De Lid-Staten kunnen echter vóór het begin van het verkoopseizoen bepalen dat deze terugbetaling rechtstreeks geschiedt door economische subjecten die de extra medeverantwoordelijkheidsheffing hebben geïnd die vóór de in lid 1 bedoelde vaststelling van toepassing was. Deze terugbetaling vindt binnen de maand na die vaststelling plaats. In dat geval: - houden de betrokken economische subjecten de lijst, met vermelding van de namen van de ontvangers, van individuele terugbetalingen ter beschikking van de in de eerste alinea bedoelde instanties; - treffen de Lid-Staten de nodige maatregelen opdat de producenten in elk geval de in de eerste alinea bedoelde terugbetaling binnen de in die alinea bepaalde termijn ontvangen. 3. In geval van terugbetaling door de Lid-Staten kunnen deze een minimumbedrag per ton en/of per producent vaststellen beneden hetwelk geen terugbetaling plaatsvindt. Dat minimumbedrag mag niet hoger zijn dan 0,5 Ecu per ton of 25 Ecu per producent. 4. De in lid 2 bedoelde terugbetalingen geschieden aan de hand van de landbouwomrekeningskoers die bij de inning van de extra medeverantwoordelijkheidsheffing gold.\". 2. Artikel 4, lid 1, tweede alinea, wordt vervangen door de volgende tekst: »De in artikel 4 van Verordening (EEG) nr. 2727/75 bedoelde medeverantwoordelijkheidsheffing wordt voor de in artikel 2, lid 1, bedoelde transacties aan de daartoe door elke Lid-Staat aangewezen instantie betaald binnen de volgende termijnen: - uiterlijk 31 oktober voor de heffingen die zijn geïnd voor de transacties die plaatsvonden vanaf het begin van het verkoopseizoen tot en met 30 september; - uiterlijk 31 januari voor de heffingen die zijn geïnd voor de transacties die plaatsvonden van 1 oktober tot en met 31 december; - uiterlijk 30 april voor de heffingen die zijn geïnd voor de transacties die plaatsvonden van 1 januari tot en met 31 maart; - uiterlijk 31 juli voor de heffingen die zijn geïnd voor de overige transacties van het vorige verkoopseizoen. De in artikel 4 ter van Verordening (EEG) nr. 2727/75 bedoelde extra medeverantwoordelijkheidsheffing wordt binnen de in de vorige alinea genoemde termijnen betaald. In de Lid-Staten echter die gebruik maken van de in artikel 3, lid 2, tweede alinea, geboden mogelijkheid, vindt de eerste betaling plaats uiterlijk de vijftiende dag volgende op de bekendmaking van de in artikel 3, lid 1, bedoelde maatregel in het Publikatieblad van de Europese Gemeenschappen.\". Artikel 2 Onverminderd het bepaalde in artikel 1 van Verordening (EEG) nr. 1432/88 gelden de volgende bepalingen voor het verkoopseizoen 1988/1989: 1. De Lid-Staten kunnen binnen acht dagen volgende op de bekendmaking van de maatregel als bedoeld in artikel 3, lid 1, van Verordening (EEG) nr. 1432/88 besluiten om gebruik te maken van de in lid 2, tweede alinea, van dat artikel geboden mogelijkheid. De bedragen van de extra heffing die aan de Lid-Staten zijn overgemaakt, worden echter overeenkomstig lid 2, eerste alinea, van genoemd artikel door hen terugbetaald. 2. De medeverantwoordelijkheidsheffingen die zijn geïnd voor transacties die plaatsvonden van 1 september tot en met 31 december 1988, worden uiterlijk op 31 januari 1989 betaald. Artikel 3 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 12 december 1988. Voor de Commissie Frans ANDRIESSEN Vice-Voorzitter (1) PB nr. L 281 van 1. 11. 1975, blz. 1. (2) PB nr. L 197 van 26. 7. 1988, blz. 16. (3) PB nr. L 164 van 24. 6. 1985, blz. 1. (4) PB nr. L 153 van 13. 6. 1987, blz. 1. (5) PB nr. L 131 van 27. 5. 1988, blz. 37. (6) PB nr. L 257 van 17. 9. 1988, blz. 22.",
  "source": "EUR LEX"
}