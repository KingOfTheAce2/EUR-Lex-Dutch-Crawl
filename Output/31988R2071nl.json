{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988R2071:NL:HTML\">",
  "content": "EUR-Lex - 31988R2071 - NL Avis juridique important | 31988R2071 Verordening (EEG) nr. 2071/88 van de Commissie van 12 juli 1988 tot wijziging van Verordening (EEG) nr. 2501/87 houdende vaststelling van de kenmerken van elke in de Gemeenschap geproduceerde tabakssoort Publicatieblad Nr. L 182 van 13/07/1988 blz. 0007 - 0007 Bijzondere uitgave in het Fins: Hoofdstuk 3 Deel 26 blz. 0245 Bijzondere uitgave in het Zweeds: Hoofdstuk 3 Deel 26 blz. 0245 ***** VERORDENING  (EEG) Nr. 2071/88 VAN DE COMMISSIE van 12 juli 1988 tot wijziging van Verordening (EEG) nr. 2501/87 houdende vaststelling van de kenmerken van elke in de Gemeenschap geproduceerde tabakssoort DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 727/70 van de Raad van 21 april 1970 houdende de totstandbrenging van een gemeenschappelijke ordening der markten in de sector ruwe tabak (1), laatstelijk gewijzigd bij Verordening (EEG) nr. 1114/88 (2), en met name op artikel 2, lid 6, Overwegende dat, volgens de in artikel 2, lid 4, van Verordening (EEG) nr. 727/70 opgenomen begripsomschrijving, tabakssoorten worden ingedeeld op grond van botanische kenmerken, teelttechnieken en produktiegebieden; dat deze gegevens samen van elke soort een nauwkeurige identificatie mogelijk maken; Overwegende dat de kenmerken van elke in de Gemeenschap geproduceerde tabakssoort zijn vastgesteld bij Verordening (EEG) nr. 2501/87 van de Commissie (3); dat de droging tot het onderdeel »produktievoorwaarden\" van deze kenmerken behoort; Overwegende dat voor de soort Burley PORT een droogmethode is vermeld die onvoldoende blijkt te zijn afgestemd op de weersomstandigheden bij de tabaksoogst op de Azoren; dat de bijlage bij Verordening (EEG) nr. 2501/87 op dit punt dient te worden gewijzigd; Overwegende dat de in deze verordening vervatte maatregelen in overeenstemming zijn met het advies van het Comité van beheer voor tabak, HEEFT DE VOLGENDE VERORDENING VASTGESTELD: Artikel 1 In de bijlage bij Verordening (EEG) nr. 2501/87 wordt voor soort nr. 34 (Burley PORT) punt 2.5 gelezen: »2.5. Droging: 1. Luchtdroging (air curing) onder een traditionele beschutting of onder een voorziening van kunststof met regelbare ventilatieopeningen. 2. Voor op de Azoren geoogste tabak, ook een combinatie van droogmethoden: luchtdroging (air curing) onder een traditionele beschutting of onder een voorziening van kunststof met regelbare ventilatieopeningen, gevolgd door heteluchtdroging (bulk curing).\". Artikel 2 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen. Zij is van toepassing met ingang van de oogst 1987. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 12 juli 1988. Voor de Commissie Frans ANDRIESSEN Vice-Voorzitter (1) PB nr. L 94 van 28. 4. 1970, blz. 1. (2) PB nr. L 110 van 29. 4. 1988, blz. 35. (3) PB nr. L 237 van 20. 8. 1987, blz. 1.",
  "source": "EUR LEX"
}