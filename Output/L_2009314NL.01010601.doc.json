{
  "url": "http://www.w3.org/1999/xhtml\">",
  "content": "L_2009314NL.01010601.xml 1.12.2009 NL Publicatieblad van de Europese Unie L 314/106 BESCHIKKING VAN DE COMMISSIE van 30 november 2009 tot vrijstelling van bepaalde partijen van de uitbreiding tot bepaalde rijwielonderdelen van het antidumpingrecht op rijwielen van oorsprong uit de Volksrepubliek China dat is ingesteld bij Verordening (EEG) nr. 2474/93 van de Raad, laatstelijk gehandhaafd en gewijzigd bij Verordening (EG) nr. 1095/2005, en tot opheffing van de bij Verordening (EG) nr. 88/97 van de Commissie vastgestelde schorsing van betaling van het tot bepaalde rijwielonderdelen van oorsprong uit de Volksrepubliek China uitgebreide antidumpingrecht voor bepaalde partijen (Kennisgeving geschied onder nummer C(2009) 9406) (2009/867/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 384/96 van de Raad van 22 december 1995 betreffende beschermende maatregelen tegen invoer met dumping uit landen die geen lid zijn van de Europese Gemeenschap ( 1 ) (de „basisverordening”), Gelet op Verordening (EG) nr. 71/97 van de Raad van 10 januari 1997 tot uitbreiding van het definitieve antidumpingrecht, ingesteld bij Verordening (EEG) nr. 2474/93 voor rijwielen van oorsprong uit de Volksrepubliek China, tot de invoer van bepaalde onderdelen van rijwielen uit de Volksrepubliek China en tot heffing van het uitgebreide recht op dergelijke uit hoofde van Verordening (EG) nr. 703/96 geregistreerde invoer ( 2 ) (de „uitbreidingsverordening”), Gelet op Verordening (EG) nr. 88/97 van de Commissie tot goedkeuring van de vrijstelling van de invoer van bepaalde delen van rijwielen, van oorsprong uit de Volksrepubliek China, van de uitbreiding bij Verordening (EG) nr. 71/97 van de Raad van het bij Verordening (EEG) nr. 2474/93 van de Raad ingestelde antidumpingrecht ( 3 ) (de „vrijstellingsverordening”), en met name op artikel 7, Na raadpleging van het Raadgevend Comité, Overwegende hetgeen volgt: (1) Na de inwerkingtreding van de vrijstellingsverordening heeft een aantal rijwielassemblagebedrijven op grond van artikel 3 van die verordening een aanvraag ingediend om vrijstelling van het antidumpingrecht dat bij Verordening (EG) nr. 71/97 was uitgebreid tot de invoer van bepaalde rijwielonderdelen uit de Volksrepubliek China (het „uitgebreide antidumpingrecht”). De Commissie heeft in het Publicatieblad meermaals lijsten van rijwielassemblagebedrijven ( 4 ) bekendgemaakt waarvoor de betaling van het uitgebreide antidumpingrecht op voor het vrije verkeer aangegeven hoofdonderdelen van rijwielen was geschorst op grond van artikel 5, lid 1, van de vrijstellingsverordening. (2) Na de laatste bekendmaking van de lijst van partijen waarvan de aanvraag werd onderzocht ( 5 ) , werd een onderzoektijdvak gekozen. Dit tijdvak liep van 1 januari 2007 tot en met 31 mei 2009. Aan alle ondernemingen waarvan de aanvraag werd onderzocht, werd een lijst toegezonden met vragen over hun assemblageactiviteiten in het onderzoektijdvak. A. VRIJSTELLINGSAANVRAGEN WAARVOOR EERDER SCHORSING WERD VERLEEND A.1. Ontvankelijke vrijstellingsaanvragen (3) De Commissie heeft van de in tabel 1 hierna vermelde partijen alle informatie ontvangen die nodig is om over de ontvankelijkheid van hun aanvragen te oordelen. Aan die partijen was reeds schorsing verleend met ingang van de datum waarop de Commissie een eerste compleet aanvraagdossier had ontvangen. De na een nieuw verzoek ontvangen informatie werd onderzocht en zo nodig ter plaatse gecontroleerd. De Commissie kwam op basis van deze informatie tot de bevinding dat de aanvragen van de in tabel 1 genoemde partijen op grond van artikel 4, lid 1, van de vrijstellingsverordening ontvankelijk zijn. Tabel 1 Naam Adres Land Aanvullende Taric-code MADIROM PROD SRL Bucuresti, Sector 6, Splaiul Independentei no. 319, OB. 152 Roemenië A896 Rose Versand GmbH Schersweide 4, 46395 Bocholt Duitsland A897 Winora Staiger GmbH Max-Planck-Strasse 6, 97526 Sennfeld Duitsland A894 (4) De Commissie heeft kunnen vaststellen dat voor deze aanvragers de waarde van de onderdelen van oorsprong uit de Volksrepubliek China die bij de assemblage van rijwielen werden gebruikt, minder dan 60 % bedroeg van de totale waarde van de onderdelen die bij de assemblage werden gebruikt en dat artikel 13, lid 2, van de basisverordening daarom niet op hen van toepassing is. (5) Daarom en overeenkomstig artikel 7, lid 1, van de vrijstellingsverordening moeten de in de bovenstaande tabel vermelde partijen van het uitgebreide antidumpingrecht worden vrijgesteld. (6) Overeenkomstig artikel 7, lid 2, van de vrijstellingsverordening moeten de in tabel 1 vermelde partijen met ingang van de datum van ontvangst van hun aanvraag van het uitgebreide antidumpingrecht worden vrijgesteld. Bovendien moet hun douaneschuld uit hoofde van het uitgebreide antidumpingrecht als nietig worden beschouwd vanaf de datum van ontvangst van hun vrijstellingsaanvraag. A.2. Afgewezen vrijstellingsaanvraag (7) De in tabel 2 hierna vermelde partij heeft ook een aanvraag ingediend om van het uitgebreide antidumpingrecht te worden vrijgesteld. Tabel 2 Naam Adres Land Aanvullende Taric-code CITIC — MARMES BICYCLE CZ, s.r.o. Žichlínské Předměstí, Albrechtická 391, 56301 Lanškroun Tsjechië A891 (8) Deze partij heeft geen antwoorden op de vragenlijst ingediend. (9) Daar de in tabel 2 genoemde partij niet heeft voldaan aan de criteria van artikel 6, lid 2, van de vrijstellingsverordening, moet de Commissie haar aanvraag om vrijstelling afwijzen overeenkomstig artikel 7, lid 3, van de verordening. Daarom moet de in artikel 5 van de vrijstellingsverordening bedoelde schorsing van betaling van het uitgebreide antidumpingrecht worden opgeheven en moet het uitgebreide antidumpingrecht worden geheven vanaf de datum van ontvangst van de aanvraag van deze partij. B. VRIJSTELLINGSAANVRAGEN WAARVOOR EERDER GEEN SCHORSING WERD VERLEEND B.1. Ontvankelijke vrijstellingsaanvragen waarvoor schorsing moet worden verleend (10) Van de in tabel 3 hierna vermelde partijen werden eveneens vrijstellingsaanvragen ontvangen op grond van artikel 3 van de vrijstellingsverordening. De schorsing van het uitgebreide recht naar aanleiding van deze aanvragen moet ingaan op de datum die is vermeld in de kolom „datum van inwerkingtreding”. Tabel 3 Naam Adres Land Datum van inwerkingtreding Aanvullende Taric-code Eddy Merckx Cycles nv Birrebeekstraat 1, 1860 Meise België 30.4.2009 A954 Sektor SRL Via Don Peruzzi 27/B, 36027 Rosa (VI) Italië 27.5.2009 A956 HEEFT DE VOLGENDE BESCHIKKING GEGEVEN: Artikel 1 De in tabel 1 hierna vermelde partijen worden vrijgesteld van de uitbreiding bij Verordening (EG) nr. 71/97 van het definitieve antidumpingrecht dat bij Verordening (EEG) nr. 2474/93 van de Raad ( 6 ) , gehandhaafd bij Verordening (EG) nr. 1524/2000 ( 7 ) en gewijzigd bij Verordening (EG) nr. 1095/2005 ( 8 ) , werd ingesteld op rijwielen van oorsprong uit de Volksrepubliek China, tot bepaalde rijwielonderdelen uit de Volksrepubliek China. De vrijstelling gaat in op de dag die voor elke partij is vermeld in de kolom „datum van inwerkingtreding”. Tabel 1 Vrijgestelde partijen Naam Adres Land Vrijstelling op grond van Verordening (EG) nr. 88/97 Datum van inwerkingtreding Aanvullende Taric-code MADIROM PROD SRL Bucuresti, Sector 6, Splaiul Independentei no. 319, OB. 152 Roemenië Artikel 7 11.8.2008 A896 Rose Versand GmbH Schersweide 4, 46395 Bocholt Duitsland Artikel 7 16.9.2008 A897 Winora Staiger GmbH Max-Planck-Strasse 6, 97526 Sennfeld Duitsland Artikel 7 27.11.2008 A894 Artikel 2 De aanvraag om vrijstelling van het uitgebreide antidumpingrecht die op grond van artikel 3 van Verordening (EG) nr. 88/97 werd ingediend door de in tabel 2 hierna vermelde partij wordt afgewezen. De schorsing van betaling van het uitgebreide antidumpingrecht op grond van artikel 5 van Verordening (EG) nr. 88/97 wordt voor de betrokken partij opgeheven vanaf de datum die is vermeld in de kolom „datum van inwerkingtreding”. Tabel 2 Partijen waarvoor de schorsing wordt opgeheven Naam Adres Land Schorsing op grond van Verordening (EG) nr. 88/97 Datum van inwerkingtreding Aanvullende Taric-code CITIC — MARMES BICYCLE CZ, s.r.o. Žichlínské Předměstí, Albrechtická 391, 56301 Lanškroun Tsjechië Artikel 5 23.5.2008 A891 Artikel 3 Tabel 3 hierna vormt de bijgewerkte lijst van partijen waarvan de aanvraag op grond van artikel 3 van Verordening (EG) nr. 88/97 wordt onderzocht. De schorsing van het uitgebreide recht naar aanleiding van deze aanvragen is ingegaan op de datum die is vermeld in de kolom „datum van inwerkingtreding” in tabel 3. Tabel 3 Partijen waarvan de aanvraag wordt onderzocht Naam Adres Land Schorsing op grond van Verordening (EG) nr. 88/97 Datum van inwerkingtreding Aanvullende Taric-code Eddy Merckx Cycles nv Birrebeekstraat 1, 1860 Meise België Artikel 5 30.4.2009 A954 Sektor SRL Via Don Peruzzi 27/B, 36027 Rosa (VI) Italië Artikel 5 27.5.2009 A956 Artikel 4 Deze beschikking is gericht tot de lidstaten en tot de in de artikelen 1, 2 en 3 genoemde partijen. Gedaan te Brussel, 30 november 2009. Voor de Commissie Catherine ASHTON Lid van de Commissie ( 1 ) PB L 56 van 6.3.1996, blz. 1 . ( 2 ) PB L 16 van 18.1.1997, blz. 55 . ( 3 ) PB L 17 van 21.1.1997, blz. 17 . ( 4 ) PB C 45 van 13.2.1997, blz. 3 , PB C 112 van 10.4.1997, blz. 9 , PB C 220 van 19.7.1997, blz. 6 , PB C 378 van 13.12.1997, blz. 2 , PB C 217 van 11.7.1998, blz. 9 , PB C 37 van 11.2.1999, blz. 3 , PB C 186 van 2.7.1999, blz. 6 , PB C 216 van 28.7.2000, blz. 8 , PB C 170 van 14.6.2001, blz. 5 , PB C 103 van 30.4.2002, blz. 2 , PB C 35 van 14.2.2003, blz. 3 , PB C 43 van 22.2.2003, blz. 5 , PB C 54 van 2.3.2004, blz. 2 , PB C 299 van 4.12.2004, blz. 4 , PB L 17 van 21.1.2006, blz. 16 , PB L 313 van 14.11.2006, blz. 5 , PB L 81 van 20.3.2008, blz. 73 , PB C 310 van 5.12.2008, blz. 19 , PB L 19 van 23.1.2009, blz. 62 . ( 5 ) PB L 19 van 23.1.2009, blz. 62 . ( 6 ) PB L 228 van 9.9.1993, blz. 1 . ( 7 ) PB L 175 van 14.7.2000, blz. 39 . ( 8 ) PB L 183 van 14.7.2005, blz. 1 .",
  "source": "EUR LEX"
}