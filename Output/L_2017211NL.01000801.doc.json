{
  "url": "http://www.w3.org/1999/xhtml\">",
  "content": "L_2017211NL.01000801.xml 17.8.2017 NL Publicatieblad van de Europese Unie L 211/8 UITVOERINGSVERORDENING (EU) 2017/1478 VAN DE COMMISSIE van 16 augustus 2017 tot wijziging van bijlage I bij Verordening (EG) nr. 1439/95, bijlage III bij Verordening (EG) nr. 748/2008 en bijlage III bij Uitvoeringsverordening (EU) nr. 593/2013 wat betreft de instantie die documenten en certificaten mag afgeven in Argentinië DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1095/96 van de Raad van 18 juni 1996 betreffende de tenuitvoerlegging van de concessies in de lijst CXL die is opgesteld naar aanleiding van de voltooiing van de onderhandelingen in het kader van artikel XXIV, lid 6, van de GATT ( 1 ) , Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 2 ) , Gezien Verordening (EG) nr. 1439/95 van de Commissie van 26 juni 1995 tot vaststelling van bepalingen van Verordening (EEG) nr. 3013/89 van de Raad inzake de invoer en de uitvoer van producten van de sector schapen- en geitenvlees ( 3 ) , en met name artikel 12, lid 2, Gezien Verordening (EG) nr. 748/2008 van de Commissie van 30 juli 2008 betreffende de opening en de wĳze van beheer van een tariefcontingent voor de invoer van bevroren omlopen van runderen van GN-code 0206 29 91 ( 4 ) , en met name artikel 6, lid 2, Gezien Uitvoeringsverordening (EU) nr. 593/2013 van de Commissie van 21 juni 2013 betreffende de opening en de wijze van beheer van tariefcontingenten voor vers, gekoeld of bevroren rundvlees van hoge kwaliteit en voor bevroren buffelvlees ( 5 ) , en met name artikel 7, lid 2, Overwegende hetgeen volgt: (1) In bijlage I bij Verordening (EG) nr. 1439/95 is de lijst vastgesteld van de instanties in de landen van uitvoer die oorsprongsdocumenten mogen afgeven. (2) In bijlage III bij Verordening (EG) nr. 748/2008 is de lijst vastgesteld van de Argentijnse instanties die echtheidscertificaten mogen afgeven. (3) In bijlage III bij Uitvoeringsverordening (EU) nr. 593/2013 is de lijst vastgesteld van de instanties van de exporterende landen die echtheidscertificaten mogen afgeven. (4) Argentinië heeft de Commissie ervan in kennis gesteld dat het ministerie van Landbouw met ingang van 26 juni 2017 de nieuwe instantie is die oorsprongsdocumenten en echtheidscertificaten voor rundvlees, schapenvlees en geitenvlees van oorsprong uit Argentinië mag afgeven. Deze verordening dient dan ook van toepassing te zijn met ingang van die datum. (5) Bijlage I bij Verordening (EG) nr. 1439/95, bijlage III bij Verordening (EG) nr. 748/2008 en bijlage III bij Uitvoeringsverordening (EU) nr. 593/2013 moeten derhalve dienovereenkomstig worden gewijzigd. (6) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In bijlage I bij Verordening (EG) nr. 1439/95 wordt vermelding nr. 1 vervangen door: „1. Argentinië: Ministerio de Agroindustria.”. Artikel 2 Bijlage III bij Verordening (EG) nr. 748/2008 wordt vervangen door: „BIJLAGE III Lijst van Argentijnse instanties die echtheidscertificaten mogen afgeven Ministerio de Agroindustria: voor de in artikel 1, lid 3, onder a), bedoelde omlopen van oorsprong uit Argentinië. ”. Artikel 3 In bijlage III bij Uitvoeringsverordening (EU) nr. 593/2013 wordt het eerste streepje vervangen door: „— MINISTERIO DE AGROINDUSTRIA: voor vlees van oorsprong uit Argentinië: a) dat voldoet aan de definitie van artikel 1, lid 1, onder c), b) dat voldoet aan de definitie van artikel 2, onder a);”. Artikel 4 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 26 juni 2017. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 augustus 2017. Voor de Commissie De voorzitter Jean-Claude JUNCKER ( 1 ) PB L 146 van 20.6.1996, blz. 1 . ( 2 ) PB L 347 van 20.12.2013, blz. 671 . ( 3 ) PB L 143 van 27.6.1995, blz. 7 . ( 4 ) PB L 202 van 31.7.2008, blz. 28 . ( 5 ) PB L 170 van 22.6.2013, blz. 32 .",
  "source": "EUR LEX"
}