{
  "url": "http://www.w3.org/1999/xhtml\">",
  "content": "L_2023183NL.01000701.xml 20.7.2023 NL Publicatieblad van de Europese Unie L 183/7 VERORDENING (EU) 2023/1490 VAN DE COMMISSIE van 19 juli 2023 tot wijziging van Verordening (EG) nr. 1223/2009 van het Europees Parlement en de Raad wat betreft het gebruik van bepaalde als kankerverwekkend, mutageen of giftig voor de voortplanting ingedeelde stoffen in cosmetische producten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1223/2009 van het Europees Parlement en de Raad van 30 november 2009 betreffende cosmetische producten ( 1 ) , en met name artikel 15, lid 1, en artikel 15, lid 2, vierde alinea, Overwegende hetgeen volgt: (1) In Verordening (EG) nr. 1272/2008 van het Europees Parlement en de Raad ( 2 ) is voorzien in een geharmoniseerde indeling van stoffen als kankerverwekkend, mutageen of giftig voor de voortplanting (carcinogenic, mutagenic or toxic for reproduction, CMR) op basis van een wetenschappelijke beoordeling door het Comité risicobeoordeling van het Europees Agentschap voor chemische stoffen. De stoffen worden ingedeeld als CMR-stoffen van categorie 1A, CMR-stoffen van categorie 1B of CMR-stoffen van categorie 2, afhankelijk van het beschikbare bewijs voor de CMR-eigenschappen van de stoffen. (2) In artikel 15 van Verordening (EG) nr. 1223/2009 is bepaald dat het gebruik in cosmetische producten van stoffen die bij deel 3 van bijlage VI bij Verordening (EG) nr. 1272/2008 als CMR-stoffen van categorie 1A, categorie 1B of categorie 2 zijn ingedeeld (hierna “CMR-stoffen” genoemd), verboden moet worden. Een CMR-stof mag echter in cosmetische producten worden gebruikt indien aan de in artikel 15, lid 1, tweede zin, of aan de in artikel 15, lid 2, tweede alinea, van Verordening (EG) nr. 1223/2009 genoemde voorwaarden is voldaan. (3) Om het verbod op CMR-stoffen binnen de interne markt op uniforme wijze uit te voeren, de rechtszekerheid te waarborgen, met name voor de marktdeelnemers en de nationale bevoegde instanties, en voor een hoog niveau van bescherming van de menselijke gezondheid te zorgen, moeten alle CMR-stoffen worden opgenomen in de lijst van verboden stoffen in bijlage II bij Verordening (EG) nr. 1223/2009 en, in voorkomend geval, worden geschrapt uit de lijsten van stoffen waarvan het gebruik aan beperkingen is onderworpen of is toegestaan in de bijlagen III tot en met VI bij die verordening. Indien aan de voorwaarden van artikel 15, lid 1, tweede zin, of artikel 15, lid 2, tweede alinea, van Verordening (EG) nr. 1223/2009 is voldaan, moeten de lijsten van stoffen waarvan het gebruik aan beperkingen is onderworpen of is toegestaan in de bijlagen III tot en met VI bij die verordening dienovereenkomstig worden gewijzigd. (4) Deze verordening heeft betrekking op stoffen die krachtens Gedelegeerde Verordening (EU) 2022/692 van de Commissie ( 3 ) als CMR-stoffen zijn ingedeeld (hierna “de betrokken stoffen” genoemd). Gedelegeerde Verordening (EU) 2022/692 is van toepassing met ingang van 1 december 2023. (5) Voor de betrokken stoffen is geen verzoek voor gebruik bij wijze van uitzondering in cosmetische producten ingediend. (6) De betrokken stoffen zijn momenteel noch beperkt in bijlage III bij Verordening (EG) nr. 1223/2009, noch toegestaan in bijlage IV, V of VI bij die verordening. (7) De stof 2-ethylhexaanzuur (CAS-nr. 149-57-5) is momenteel opgenomen in vermelding 1024 in bijlage II bij Verordening (EG) nr. 1223/2009. De zouten van die stof, die bij Gedelegeerde Verordening (EU) 2022/692 als CMR [van categorie 1B] zijn ingedeeld, zijn echter niet in die vermelding opgenomen. Geen van de andere betrokken stoffen is momenteel opgenomen in bijlage II bij Verordening (EG) nr. 1223/2009. Daarom moeten die stoffen worden toegevoegd aan de in bijlage II bij Verordening (EG) nr. 1223/2009 opgenomen lijst van stoffen die in cosmetische producten verboden zijn, en moeten de zouten van de stof 2-ethylhexaanzuur worden toegevoegd aan vermelding 1024 van die bijlage. (8) Verordening (EG) nr. 1223/2009 moet derhalve dienovereenkomstig worden gewijzigd. (9) De wijzigingen van Verordening (EG) nr. 1223/2009 zijn gebaseerd op de indeling van de betrokken stoffen als CMR-stoffen en moeten daarom op dezelfde datum als die indelingen van toepassing worden. (10) De in deze verordening vervatte maatregelen zijn in overeenstemming met het advies van het Permanent Comité voor cosmetische producten, HEEFT DE VOLGENDE VERORDENING VASTGESTELD: Artikel 1 Bijlage II bij Verordening (EG) nr. 1223/2009 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Ze is van toepassing met ingang van 1 december 2023. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juli 2023. Voor de Commissie De voorzitter Ursula VON DER LEYEN ( 1 ) PB L 342 van 22.12.2009, blz. 59 . ( 2 ) Verordening (EG) nr. 1272/2008 van het Europees Parlement en de Raad van 16 december 2008 betreffende de indeling, etikettering en verpakking van stoffen en mengsels, tot wijziging en intrekking van de Richtlijnen 67/548/EEG en 1999/45/EG en tot wijziging van Verordening (EG) nr. 1907/2006 ( PB L 353 van 31.12.2008, blz. 1 ). ( 3 ) Gedelegeerde Verordening (EU) 2022/692 van de Commissie van 16 februari 2022 tot wijziging van Verordening (EG) nr. 1272/2008 van het Europees Parlement en de Raad betreffende de indeling, etikettering en verpakking van stoffen en mengsels, met het oog op de aanpassing aan de technische en wetenschappelijke vooruitgang ( PB L 129 van 3.5.2022, blz. 1 ). BIJLAGE Bijlage II bij Verordening (EG) nr. 1223/2009 wordt als volgt gewijzigd: 1) Punt 1024 wordt vervangen door: Ref. nr. Identiteit van de stof Chemische benaming/INN CAS-nummer EG-nummer a b c d “1024 2-ethylhexaanzuur en zouten daarvan, met uitzondering van de elders in bijlage VI bij Verordening (EG) nr. 1272/2008 vermelde stoffen 149-57-5/- 205-743-6/-” 2) De volgende vermeldingen worden toegevoegd: Ref. nr. Identiteit van de stof Chemische benaming/INN CAS-nummer EG-nummer a b c d “1695 Ammoniumbromide 12124-97-9 235-183-8 1696 Dibutyltinbis(2-ethylhexanoaat) 2781-10-4 220-481-2 1697 Dibutyltindi(acetaat) 1067-33-0 213-928-8 1698 Telluurdioxide 7446-07-3 231-193-1 1699 Bariumdiboortetraoxide 13701-59-2 237-222-4 1700 2,2-dimethylpropaan-1-ol, tribroomderivaat; 3-broom-2,2-bis(broommethyl)propaan-1-ol 36483-57-5/1522-92-5 253-057-0/- 1701 2,4,6-tri- tert -butylfenol 732-26-3 211-989-5 1702 4,4’-sulfonyldifenol; bisfenol S 80-09-1 201-250-5 1703 Benzofenon 119-61-9 204-337-6 1704 Quinoclamine (ISO); 2-amino-3-chloor-1,4-naftochinon 2797-51-5 220-529-2 1705 Perfluorheptaanzuur; tridecafluorheptaanzuur 375-85-9 206-798-9 1706 Methyl N -(isopropoxycarbonyl)-L-valyl-(3 RS )-3-(4-chloorfenyl)-β-alaninaat; valifenalaat 283159-90-0 608-192-3 1707 6-[C12-18-alkyl-(vertakt, onverzadigd)-2,5-dioxopyrrolidine-1-yl]hexaanzuur, natrium en tris(2-hydroxyethyl)-ammoniumzouten —- 701-271-4 1708 6-[(C10-C13)-alkyl-(vertakt, onverzadigd)-2,5-dioxopyrrolidine-1-yl]hexaanzuur 2156592-54-8 701-118-1 1709 6-[C12-18-alkyl-(vertakt, onverzadigd)-2,5-dioxopyrrolidine-1-yl]hexaanzuur — 701-162-1 1710 Theofylline; 1,3-dimethyl-3,7-dihydro-1 H -purine-2,6-dion 58-55-9 200-385-7 1711 1,3,5-triazine-2,4,6-triamine; melamine 108-78-1 203-615-4 1712 Fluopicolide (ISO); 2,6-dichloor- N -[3-chloor-5-(trifluormethyl)-2-pyridylmethyl]benzamide 607-285-6 239110-15-7 1713 N -(2-nitrofenyl)fosforzuurtriamide 874819-71-3 477-690-9 1714 N -(5-chloor-2-isopropylbenzyl)- N -cyclopropyl-3-(difluormethyl)-5-fluor-1-methyl-1 H -pyrazool-4-carboxamide; isoflucypram 1255734-28-1 811-438-4 1715 Reactiemassa van 3-(difluormethyl)-1-methyl- N -[(1 RS , 4 SR , 9 RS )-1,2,3,4-tetrahydro-9-isopropyl-1,4-methanonaftaleen-5-yl]pyrazool-4-carboxamide en 3-(difluormethyl)-1-methyl- N -[(1 RS ,4 SR ,9 SR )-1,2,3,4-tetrahydro-9-isopropyl-1,4-methanonaftaleen-5-yl]pyrazool-4-carboxamide [≥ 78 % syn-isomeer ≤ 15 % anti-isomeer relatief gehalte]; isopyrazam 881685-58-1 632-619-2 1716 Margosa-extract [van het zaad van Azadirachta indica , geëxtraheerd met water en verder behandeld met organische oplosmiddelen] 84696-25-3 283-644-7 1717 Cumeen 98-82-8 202-704-5 1718 2-ethyl-2-[[(1-oxoallyl)oxy]methyl]-1,3-propaandiyldiacrylaat; 2,2-bis(acryloyloxymethyl)butylacrylaat; trimethylolpropaantriacrylaat 15625-89-5 239-701-3 1719 Pentakalium 2,2”,2”,2”’,2””-(ethaan-1,2-diylnitrilo)pentaacetaat 7216-95-7 404-290-3 1720 N -carboxymethyliminobis(ethyleennitrilo)tetraazijnzuur; Pentetic Acid (INCI) 67-43-6 200-652-8 1721 Pentanatrium(carboxylatomethyl)iminobis(ethyleennitrilo)tetraacetaat; pentasodium Pentetate (INCI) 140-01-2 205-391-3 1722 Acetamiprid (ISO); (1 E )- N -[(6-chloorpyridine-3-yl)methyl]- N ’-cyaan- N -methylethanimidamide; ( E )- N 1-[(6-chloor-3-pyridyl)methyl]- N 2-cyaan- N 1-methylacetamidine 135410-20-7/ 160430-64-8 603-921-1/ 682-791-8 1723 Pendimethalin (ISO); N -(1-ethylpropyl)-2,6-dinitro-3,4-xylideen 40487-42-1 254-938-2 1724 Bentazone (ISO); 3-isopropyl-2,1,3-benzothiadiazine-4-on-2,2-dioxide 25057-89-0 246-585-8”.",
  "source": "EUR LEX"
}