{
  "url": "http://www.w3.org/1999/xhtml\">",
  "content": "L_2006272NL.01001701.xml 3.10.2006 NL Publicatieblad van de Europese Unie L 272/17 BESCHIKKING VAN DE COMMISSIE van 29 september 2006 inzake verlening van beperkte communautaire erkenning aan het „Polish Register of Shipping” (Kennisgeving geschied onder nummer C(2006) 4107) (Voor de EER relevante tekst) (2006/660/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 94/57/EG van de Raad van 22 november 1994 inzake gemeenschappelijke voorschriften en normen voor met de inspectie en controle van schepen belaste organisaties en voor de desbetreffende werkzaamheden van maritieme instanties ( 1 ) , en met name op artikel 4, lid 2, Gezien de brieven van 10 maart 2004 van de Poolse autoriteiten, 4 juli 2005 van de Tsjechische autoriteiten, 10 maart 2006 van de Cypriotische autoriteiten, 13 maart 2006 van de Maltese autoriteiten, 30 maart 2006 van de Litouwse autoriteiten en 11 april 2006 van de Slowaakse autoriteiten waarin de Commissie wordt verzocht communautaire erkenning te verlenen aan het „Polish Register of Shipping” (hierna „PRS” genoemd) overeenkomstig artikel 4, lid 2, van Richtlijn 94/57/EG, Overwegende hetgeen volgt: (1) De beperkte erkenning op grond van artikel 4, lid 2, van Richtlijn 94/57/EG is een in tijd en reikwijdte beperkte erkenning die wordt verleend aan als classificatiebureaus bekend staande organisaties die voldoen aan alle andere criteria dan die genoemd in de punten 2 en 3 van de „Algemene criteria” in de bijlage bij genoemde richtlijn, teneinde de betrokken organisatie de gelegenheid te geven meer ervaring op te doen. (2) De Commissie heeft geverifieerd dat het PRS voldoet aan alle in de bijlage bij Richtlijn 94/57/EG vermelde criteria, behalve de in de punten 2 en 3 van deel A „Algemene criteria” vermelde criteria. (3) Het PSR heeft zich ertoe verbonden de bepalingen van artikel 15, leden 2, 4 en 5, van Richtlijn 94/57/EG na te leven. (4) Hoewel de prestatiegegevens van de organisatie met betrekking tot veiligheid en verontreiniging enigszins onder het gemiddelde van de erkende organisaties liggen, zijn ze voldoende en ontwikkelen ze zich in gunstige zin. Vooral op het gebied van het Memorandum van overeenstemming van Parijs inzake havenstaatcontrole is er sinds 2000 steeds vooruitgang geboekt. (5) De in deze beschikking voorziene maatregelen zijn overeenkomstig het advies van het bij artikel 7 van Richtlijn 94/57/EG opgerichte COSS-comité, HEEFT DE VOLGENDE BESCHIKKING GEGEVEN: Artikel 1 Het „Polish Register of Shipping” wordt erkend uit hoofde van artikel 4, lid 2, van Richtlijn 94/57/EG voor een periode van drie jaar met ingang van de datum van vaststelling van deze beschikking. Artikel 2 De effecten van de maatregel zijn beperkt tot Tsjechië, Cyprus, Litouwen, Malta, Polen en de Slowaakse Republiek. Artikel 3 Deze beschikking is gericht tot de lidstaten. Gedaan te Brussel, 29 september 2006. Voor de Commissie Jacques BARROT Vicevoorzitter ( 1 ) PB L 319 van 12.12.1994, blz. 20 . Richtlijn laatstelijk gewijzigd bij Richtlijn 2002/84/EG van het Europees Parlement en de Raad ( PB L 324 van 29.11.2002, blz. 53 ).",
  "source": "EUR LEX"
}