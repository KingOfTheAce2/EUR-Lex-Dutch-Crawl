{
  "url": "http://www.w3.org/1999/xhtml\">",
  "content": "L_2006346NL.01003301.xml 9.12.2006 NL Publicatieblad van de Europese Unie L 346/33 BESLUIT VAN DE RAAD van 4 december 2006 betreffende de sluiting van de Overeenkomst tussen de Europese Gemeenschap en de Verenigde Staten van Amerika tot vernieuwing van het samenwerkingsprogramma op het gebied van het hoger onderwijs, het beroepsonderwijs en de beroepsopleiding (2006/910/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op de artikelen 149 en 150, in samenhang met artikel 300, lid 2, eerste alinea, eerste zin, en lid 3, eerste alinea, Gezien het voorstel van de Commissie, Gezien het advies van het Europees Parlement, Overwegende hetgeen volgt: (1) Bij besluit van 24 oktober 2005 heeft de Raad de Commissie gemachtigd om met de Verenigde Staten van Amerika te onderhandelen over een overeenkomst tot vernieuwing van het samenwerkingsprogramma op het gebied van het hoger onderwijs, het beroepsonderwijs en de beroepsopleiding. (2) De Commissie heeft overeenkomstig de richtsnoeren in de bijlage bij dat besluit namens de Gemeenschap met de Verenigde Staten van Amerika onderhandeld over een overeenkomst tot vernieuwing van het samenwerkingsprogramma op het gebied van het hoger onderwijs, het beroepsonderwijs en de beroepsopleiding. (3) De Gemeenschap en de Verenigde Staten van Amerika verwachten dat een dergelijke samenwerking tot wederzijds voordeel zal strekken en vinden dat die aan de kant van de Gemeenschap een aanvulling moet vormen op de bilaterale programma's tussen de lidstaten en de Verenigde Staten van Amerika en een Europese toegevoegde waarde moet opleveren. (4) De overeenkomst is namens de Gemeenschap ondertekend op 21 juni 2006 onder voorbehoud van sluiting op een later tijdstip. (5) De overeenkomst dient te worden goedgekeurd, BESLUIT: Artikel 1 1.   De Overeenkomst tussen de Europese Gemeenschap en de Verenigde Staten van Amerika tot vernieuwing van het samenwerkingsprogramma op het gebied van het hoger onderwijs, het beroepsonderwijs en de beroepsopleiding wordt namens de Gemeenschap goedgekeurd. 2.   De tekst van de overeenkomst is aan dit besluit gehecht. Artikel 2 De afvaardiging van de Europese Gemeenschap naar het in artikel 6 van de overeenkomst bedoelde gemengd comité bestaat uit een vertegenwoordiger van de Commissie, bijgestaan door een vertegenwoordiger uit elke lidstaat. Artikel 3 De voorzitter van de Raad wordt gemachtigd om de persoon aan te wijzen die bevoegd is om de in artikel 12, lid 1, van de overeenkomst bedoelde kennisgeving te verrichten. Gedaan te Brussel, 4 december 2006. Voor de Raad voorzitster L. LUHTANEN",
  "source": "EUR LEX"
}