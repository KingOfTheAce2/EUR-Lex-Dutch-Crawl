{
  "url": "http://www.w3.org/1999/xhtml\"><!--",
  "content": "L_2013329NL.01003901.xml 10.12.2013 NL Publicatieblad van de Europese Unie L 329/39 BESLUIT 2013/725/GBVB VAN DE RAAD van 9 december 2013 tot wijziging en verlenging van Besluit 2012/173/GBVB van de Raad over het activeren van het operatiecentrum van de EU voor de in het kader van het gemeenschappelijk veiligheids- en defensiebeleid uitgevoerde missies en operatie in de Hoorn van Afrika DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 16 juli 2012 Besluit 2012/389/GBVB ( 1 ) betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) vastgesteld. (2) Het Politiek en Veiligheidscomité (PVC) heeft op 8 oktober 2013 ingestemd met een verlenging van het mandaat van het operatiecentrum van de EU voor de in het kader van het gemeenschappelijk veiligheids- en defensiebeleid (GVDB) uitgevoerde missies en operatie in de Hoorn van Afrika met 12 maanden. (3) Besluit 2012/173/GBVB van de Raad ( 2 ) moet derhalve dienovereenkomstig worden gewijzigd en verlengd, HEEFT HET VOLGENDE BESLUIT VASTGESTELD: Artikel 1 Besluit 2012/173/GBVB van de Raad wordt als volgt gewijzigd: 1) Artikel 1, lid 1, wordt vervangen door: „1.   Het operatiecentrum van de EU wordt geactiveerd ter ondersteuning van de in het kader van het GVDB uitgevoerde missies en operatie in de Hoorn van Afrika, namelijk operatie Atalanta, EUTM Somalia en EUCAP NESTOR.”. 2) Artikel 2 wordt als volgt gewijzigd: a) lid 2, onder a), wordt vervangen door: „a) met gebruikmaking van zijn militaire deskundigheid en gespecialiseerde planningsexpertise directe steun verlenen aan de civiele operationele commandant voor de operationele planning en uitvoering van EUCAP NESTOR;”; b) lid 2, onder f), wordt vervangen door: „f) binnen het strategisch kader voor de Hoorn van Afrika en in samenwerking met de speciale vertegenwoordiger van de Europese Unie voor de Hoorn van Afrika de coördinatie faciliteren van en de synergieën verbeteren tussen operatie Atalanta, EUTM Somalia en EUCAP NESTOR.”. 3) Artikel 3 wordt als volgt gewijzigd: a) lid 1 wordt vervangen door: „1.   Kapitein (marine) Ad VAN DER LINDE wordt benoemd tot hoofd van het operatiecentrum van de EU voor een periode van twee jaar.”; b) het volgende lid wordt toegevoegd: „1 bis.   De Raad machtigt het PVC overeenkomstig artikel 38 VEU, om besluiten te nemen over de benoeming van de volgende hoofden van het operatiecentrum van de EU.”. 4) In artikel 9 wordt de tweede alinea vervangen door: „Het is van toepassing van 23 maart 2012 tot en met 22 maart 2015.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 9 december 2013. Voor de Raad De voorzitter A. PABEDINSKIENĖ ( 1 ) Besluit 2012/389/GBVB van de Raad van 16 juli 2012 betreffende de missie van de Europese Unie voor de opbouw van regionale maritieme capaciteit in de Hoorn van Afrika (EUCAP NESTOR) ( PB L 187 van 17.7.2012, blz. 40 ). ( 2 ) Besluit 2012/173/GBVB van de Raad van 23 maart 2012 over het activeren van het operatiecentrum van de EU voor de in het kader van het gemeenschappelijk veiligheids- en defensiebeleid uitgevoerde missies en operatie in de Hoorn van Afrika ( PB L 89 van 27.3.2012, blz. 66 ).",
  "source": "EUR LEX"
}