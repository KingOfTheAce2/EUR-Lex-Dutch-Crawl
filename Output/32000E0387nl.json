{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000E0387:NL:HTML\">",
  "content": "EUR-Lex - 32000E0387 - NL Avis juridique important | 32000E0387 Gemeenschappelijk standpunt van de Raad van 16 juni 2000 tot intrekking van Gemeenschappelijk Standpunt 98/633/GBVB inzake het op stabiliteit en goed nabuurschap gerichte proces in Zuidoost-Europa Publicatieblad Nr. L 144 van 16/06/2000 blz. 0035 - 0035 Gemeenschappelijk standpunt van de Raad van 16 juni 2000 tot intrekking van Gemeenschappelijk Standpunt 98/633/GBVB inzake het op stabiliteit en goed nabuurschap gerichte proces in Zuidoost-Europa (2000/387/GBVB) DE RAAD VAN DE EUROPESE UNIE, Gelet op het Verdrag betreffende de Europese Unie, inzonderheid op artikel 15, Overwegende hetgeen volgt: (1) Op 9 november 1998 heeft de Raad Gemeenschappelijk Standpunt 98/633/GBVB(1) vastgesteld ter consolidering van de steun van de Unie aan het in Royaumont overeengekomen op stabiliteit en goed nabuurschap gerichte proces in Zuidoost-Europa. (2) Op 10 juni 1999 zijn de ministers van Buitenlandse zaken van de lidstaten van de Europese Unie en de Commissie van de Europese Gemeenschappen, samen met de andere deelnemers aan het Stabiliteitspact voor Zuidoost-Europa, overeengekomen een Stabiliteitspact voor Zuidoost-Europa in het leven te roepen. (3) De doelstellingen van het Royaumontproces vallen binnen de werkingssfeer van werkgroep 1 van het Stabiliteitspact, die zich bezighoudt met democratisering en mensenrechten. (4) De activiteiten die tot nu toe in het kader van het Royaumontproces werden verricht, zijn derhalve overgenomen door die werkgroep. (5) Dientengevolge moet Gemeenschappelijk Standpunt 98/633/GBVB worden ingetrokken, HEEFT HET VOLGENDE GEMEENSCHAPPELIJK STANDPUNT VASTGESTELD: Artikel 1 Gemeenschappelijk Standpunt 98/633/GBVB wordt bij dezen ingetrokken. Artikel 2 Dit gemeenschappelijk standpunt wordt van kracht op de dag van de aanneming ervan. Artikel 3 Dit gemeenschappelijk standpunt wordt in het Publicatieblad bekendgemaakt. Gedaan te Luxemburg, 16 juni 2000. Voor de Raad De voorzitter L. Capoulas Santos (1) PB L 302 van 12.11.1998, blz. 1.",
  "source": "EUR LEX"
}