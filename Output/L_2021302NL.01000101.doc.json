{
  "url": "http://www.w3.org/1999/xhtml\"><!--",
  "content": "L_2021302NL.01000101.xml 26.8.2021 NL Publicatieblad van de Europese Unie L 302/1 UITVOERINGSVERORDENING (EU) 2021/1401 VAN DE COMMISSIE van 25 augustus 2021 tot wijziging van de Uitvoeringsverordeningen (EU) 2020/761 en (EU) 2020/1988 wat betreft de hoeveelheden die mogen worden ingevoerd in het kader van bepaalde tariefcontingenten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187 en artikel 223, lid 3, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 2 ) , en met name artikel 66, lid 4, Gezien Verordening (EU) nr. 510/2014 van het Europees Parlement en de Raad van 16 april 2014 tot vaststelling van de handelsregeling voor bepaalde, door verwerking van landbouwproducten verkregen goederen en tot intrekking van Verordeningen (EG) nr. 1216/2009 en (EG) nr. 614/2009 van de Raad ( 3 ) , en met name artikel 9, lid 1, punten a) tot en met d), en artikel 16, lid 1, Overwegende hetgeen volgt: (1) Bij Uitvoeringsverordening (EU) 2020/761 van de Commissie ( 4 ) zijn regels vastgesteld voor het beheer van tariefcontingenten voor de invoer en uitvoer van landbouwproducten die worden beheerd door middel van een stelsel van invoer- en uitvoercertificaten, en zijn specifieke voorschriften vastgesteld. (2) Bij Uitvoeringsverordening (EU) 2020/1988 van de Commissie ( 5 ) zijn regels vastgesteld voor het beheer van invoertariefcontingenten die bestemd zijn om te worden gebruikt in chronologische volgorde van de data van aanvaarding van de douaneaangiften (beginsel “wie het eerst komt, het eerst maalt”). (3) Bij de Overeenkomst tussen de Europese Unie en het Koninkrijk Thailand met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2021/1234 van de Raad ( 6 ) , wordt een aantal tariefcontingenten gewijzigd wat betreft de hoeveelheid producten die uit Thailand mag worden ingevoerd. (4) Bij de Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie, gesloten bij Besluit (EU) 2021/1213 van de Raad ( 7 ) , wordt een aantal tariefcontingenten gewijzigd wat betreft de hoeveelheid producten die uit Argentinië mag worden ingevoerd. Bij die overeenkomst wordt ook het systeem voor het beheer van de tariefcontingenten met de volgnummers 09.4099 en 09.4104 gewijzigd en worden twee nieuwe tariefcontingenten voor pluimvee van oorsprong uit Argentinië ingevoerd. (5) De wijzigingen uit hoofde van die overeenkomsten moeten worden weerspiegeld in de Uitvoeringsverordeningen (EU) 2020/761 en (EU) 2020/1988. (6) De Uitvoeringsverordeningen (EU) 2020/761 en (EU) 2020/1988 moeten daarom dienovereenkomstig worden gewijzigd. (7) Aangezien die overeenkomsten dringend moeten worden geïmplementeerd, moet deze verordening in werking treden op de dag van de bekendmaking ervan in het Publicatieblad van de Europese Unie . Dit betekent dat de bij deze verordening in Uitvoeringsverordening (EU) 2020/1988 aangebrachte wijzigingen ook van toepassing zijn op tariefcontingentperioden die lopen op de dag van inwerkingtreding van de onderhavige verordening. De wijzigingen van Uitvoeringsverordening (EU) 2020/761 moeten van toepassing zijn vanaf de eerste periode voor de indiening van certificaataanvragen na de inwerkingtreding van de onderhavige verordening. De wijzigingen van de hoeveelheden van de tariefcontingenten met de volgnummers 09.4412 en 09.4213, alsmede de wijzigingen die betrekking hebben op de instelling van de tariefcontingenten met de volgnummers 09.4288, 09.4289 en 09.4290, moeten echter van toepassing zijn vanaf het begin van de tariefcontingentperioden die ingaan na de inwerkingtreding van deze verordening. (8) Er moeten bepaalde overgangsbepalingen worden vastgesteld inzake de voortgezette toepassing van de artikelen 38 en 40 van Uitvoeringsverordening (EU) 2020/761 op de lopende tariefcontingentperioden voor de tariefcontingenten met de volgnummers 09.4099 en 09.4104, in afwachting van het begin van de eerste tariefcontingentperiode voor het tariefcontingent met volgnummer 09.4288, en inzake de aanpassing van de lopende tariefcontingentperioden aan de hoeveelheden die beschikbaar zijn naar aanleiding van de bij deze verordening aangebrachte wijzigingen. (9) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 Wijzigingen van Uitvoeringsverordening (EU) 2020/761 Uitvoeringsverordening (EU) 2020/761 wordt als volgt gewijzigd: 1) De artikelen 38 en 40 worden geschrapt. 2) De bijlagen I, II, III, VI en XII worden gewijzigd overeenkomstig bijlage I bij deze verordening. Artikel 2 Wijzigingen van Uitvoeringsverordening (EU) 2020/1988 Uitvoeringsverordening (EU) 2020/1988 wordt als volgt gewijzigd: 1) Artikel 7 wordt als volgt gewijzigd: a) de titel wordt vervangen door: “Definities voor de tariefcontingenten met de volgnummers 09.0124, 09.0131, 09.0126, 09.0127, 09.0128, 09.0129 en 09.0130”; b) lid 2 wordt vervangen door: “2.   Voor de tariefcontingenten met de volgnummers 09.0126, 09.0127, 09.0128 en 09.0129 wordt onder de producten van GN-code ex 0714 10 00 verstaan: andere producten dan uit meel en gries verkregen pellets van GN-code 0714 10 00.”. 2) Bijlage I wordt gewijzigd overeenkomstig bijlage II bij deze verordening. Artikel 3 Overgangsbepalingen 1.   De artikelen 38 en 40 van Uitvoeringsverordening (EU) 2020/761 blijven van toepassing op de lopende tariefcontingentperioden voor de tariefcontingenten met de volgnummers 09.4099 en 09.4104. 2.   Wanneer de tariefcontingentperiode voor een bepaald tariefcontingent op de dag van inwerkingtreding van deze verordening reeds is aangevangen, wordt het verschil tussen de nieuwe hoeveelheid en de reeds toegewezen hoeveelheden beschikbaar gesteld voor aanvragen die na de inwerkingtreding van deze verordening worden ingediend, tenzij in de bijlagen II tot en met XII bij Uitvoeringsverordening (EU) 2020/761 anders is bepaald. In het geval van tariefcontingentperioden die in deelperioden zijn verdeeld, wordt het verschil tussen de nieuwe hoeveelheid en de reeds toegewezen hoeveelheden gelijkelijk over de resterende deelperioden verdeeld. 3.   Voor de toepassing van Uitvoeringsverordening (EU) 2020/1988 is de hoeveelheid die beschikbaar is voor de resterende duur van een tariefcontingentperiode die op de dag van inwerkingtreding van de onderhavige verordening nog loopt, gelijk aan het verschil tussen de nieuwe hoeveelheid en de hoeveelheden die reeds vóór de inwerkingtreding van de onderhavige verordening waren toegewezen. Indien, in geval van een verhoging van de in bijlage I bij Uitvoeringsverordening (EU) 2020/1988 vastgestelde hoeveelheden, de desbetreffende tariefcontingentperiode op de dag van inwerkingtreding van de onderhavige verordening reeds is aangevangen en de eerder beschikbare hoeveelheid is opgebruikt, wordt het verschil tussen de nieuwe en de vorige hoeveelheid aan de marktdeelnemers toegewezen in chronologische volgorde van de datum van aanvaarding van de douaneaangifte voor het vrije verkeer. Marktdeelnemers die vóór de inwerkingtreding van deze verordening goederen buiten het contingent hebben ingevoerd, krijgen het verschil met de reeds betaalde rechten terugbetaald. Indien, in geval van een verlaging van de in bijlage I bij Uitvoeringsverordening (EU) 2020/1988 vastgestelde hoeveelheden, de desbetreffende tariefcontingentperiode op de dag van inwerkingtreding van de onderhavige verordening reeds is aangevangen en er reeds een grotere hoeveelheid in het vrije verkeer is gebracht dan de hoeveelheid zoals gewijzigd bij deze verordening, hoeven de marktdeelnemers niet het volledige recht te betalen voor de binnen het contingent ingevoerde hoeveelheden die de nieuwe beschikbare hoeveelheden overschrijden. Artikel 4 Inwerkingtreding en toepassing Deze verordening treedt in werking op de dag van de bekendmaking ervan in het Publicatieblad van de Europese Unie . Artikel 1, punt 2), is van toepassing op de betrokken tariefcontingenten vanaf de eerste periode voor de indiening van certificaataanvragen na de inwerkingtreding van deze verordening, met uitzondering van bijlage I, punten 1), 4) en 5), b), g) en h), die van toepassing zijn op de tariefcontingentperioden die ingaan na de inwerkingtreding van deze verordening. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 25 augustus 2021. Voor de Commissie De voorzitter Ursula VON DER LEYEN ( 1 ) PB L 347 van 20.12.2013, blz. 671 . ( 2 ) PB L 347 van 20.12.2013, blz. 549 . ( 3 ) PB L 150 van 20.5.2014, blz. 1 . ( 4 ) Uitvoeringsverordening (EU) 2020/761 van de Commissie van 17 december 2019 tot vaststelling van uitvoeringsbepalingen voor de Verordeningen (EU) nr. 1306/2013, (EU) nr. 1308/2013 en (EU) nr. 510/2014 van het Europees Parlement en de Raad wat betreft het systeem voor het beheer van tariefcontingenten met certificaten ( PB L 185 van 12.6.2020, blz. 24 ). ( 5 ) Uitvoeringsverordening (EU) 2020/1988 van de Commissie van 11 november 2020 tot vaststelling van uitvoeringsbepalingen voor de Verordeningen (EU) nr. 1308/2013 en (EU) nr. 510/2014 van het Europees Parlement en de Raad wat betreft het beheer van invoertariefcontingenten volgens het beginsel “wie het eerst komt, het eerst maalt” ( PB L 422 van 14.12.2020, blz. 4 ). ( 6 ) Besluit (EU) 2021/1234 van de Raad van 13 juli 2021 betreffende de sluiting van de Overeenkomst tussen de Europese Unie en het Koninkrijk Thailand op grond van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 274 van 30.7.2021, blz. 55 ). ( 7 ) Besluit (EU) 2021/1213 van de Raad van 13 juli 2021 betreffende de sluiting, namens de Unie, van de overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie ( PB L 264 van 26.7.2021, blz. 1 ). BIJLAGE I De bijlagen I, II, III, VI en XII bij Uitvoeringsverordening (EU) 2020/761 worden als volgt gewijzigd: 1) Bijlage I wordt als volgt gewijzigd: a) de rijen met betrekking tot de tariefcontingenten met de volgnummers 09.4099 en 09.4104 worden geschrapt; b) de volgende rij wordt ingevoegd na de rij voor het tariefcontingent met volgnummer 09.4286: “09.4288 Groenten en fruit Invoer EU: gelijktijdig onderzoek Neen Ja Neen” c) de volgende rijen worden ingevoegd na de rij voor het tariefcontingent met volgnummer 09.4283: “09.4289 Pluimveevlees Invoer EU: gelijktijdig onderzoek Ja Alleen wanneer artikel 9, lid 9, van Gedelegeerde Verordening (EU) 2020/760 van toepassing is Tot het einde van de tariefcontingentperiode Ja 09.4290 Pluimveevlees Invoer EU: gelijktijdig onderzoek Ja Alleen wanneer artikel 9, lid 9, van Gedelegeerde Verordening (EU) 2020/760 van toepassing is Tot het einde van de tariefcontingentperiode Ja” 2) In bijlage II wordt in de tabel met betrekking tot het tariefcontingent met volgnummer 09.4131 in de rij “Hoeveelheid in kg” de hoeveelheid “269 214 000 kg” vervangen door “276 440 000 kg”. 3) In bijlage III wordt in de tabel met betrekking tot het tariefcontingent met volgnummer 09.4168 in de rij “Hoeveelheid in kg” de hoeveelheid “26 581 000 kg” vervangen door “28 360 000 kg”. 4) Bijlage VI wordt als volgt gewijzigd: a) de tabellen met betrekking tot de tariefcontingenten met de volgnummers 09.4099 en 09.4104 worden geschrapt; b) de volgende tabel met betrekking tot het tariefcontingent met volgnummer 09.4288 wordt toegevoegd: “ Volgnummer 09.4288 Internationale overeenkomst of andere handeling Besluit (EU) 2021/1213 van de Raad betreffende de ondertekening, namens de Unie, van de overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie Tariefcontingentperiode 1 juni tot en met 31 mei Deelperioden voor het tariefcontingent 1 juni tot en met 31 augustus 1 september tot en met 30 november 1 december tot en met 28 februari of 29 februari, al naargelang 1 maart tot en met 31 mei Certificaataanvraag Overeenkomstig de artikelen 6, 7 en 8 van deze verordening Productomschrijving Verse of gekoelde knoflook van GN-code 0703 20 00 Oorsprong Argentinië Bewijs van oorsprong bij de certificaataanvraag. Zo ja, instantie die bevoegd is voor de afgifte ervan Neen Bewijs van oorsprong voor het in het vrije verkeer brengen Neen Hoeveelheid in kg 19 147 000  kg, als volgt verdeeld: 0 kg voor de deelperiode van 1 juni tot en met 31 augustus 0 kg voor de deelperiode van 1 september tot en met 30 november 11 700 000  kg voor de deelperiode van 1 december tot en met 28/29 februari 7 447 000  kg voor de deelperiode van 1 maart tot en met 31 mei GN-codes 0703 20 00 Douanerecht binnen het contingent Ad-valoremrecht van 9,6 % Bewijs van handel Ja. 25 ton Zekerheid voor het invoercertificaat 60 EUR per 1 000  kg Specifieke informatie die op de certificaataanvraag en op het certificaat moet worden vermeld In vak 8 van de invoercertificaataanvraag en van het invoercertificaat wordt het land van oorsprong vermeld; in dat vak wordt het vakje “ja” aangekruist. Geldigheidsduur van het certificaat Overeenkomstig artikel 13 van deze verordening Is het certificaat overdraagbaar? Ja Referentiehoeveelheid Neen Moet de marktdeelnemer in de LORI-databank zijn geregistreerd? Neen Specifieke voorwaarden Neen” 5) Bijlage XII wordt als volgt gewijzigd: a) in de tabel met betrekking tot het tariefcontingent met volgnummer 09.4212 wordt in de rij “Hoeveelheid in kg” de hoeveelheid “68 385 000 kg” vervangen door “81 968 000 kg”; b) de tabel met betrekking tot het tariefcontingent met volgnummer 09.4213 wordt als volgt gewijzigd: (i) de rij “Oorsprong” wordt vervangen door: “ Oorsprong Alle derde landen behalve Brazilië, Thailand, Argentinië en het Verenigd Koninkrijk” ii) in de rij “Hoeveelheid in kg” wordt de hoeveelheid “824 000 kg” vervangen door “368 000 kg”; c) in de tabel met betrekking tot het tariefcontingent met volgnummer 09.4215 wordt in de rij “Hoeveelheid in kg” de hoeveelheid “109 441 000 kg” vervangen door “53 866 000 kg”; d) in de tabel met betrekking tot het tariefcontingent met volgnummer 09.4254 wordt in de rij “Hoeveelheid in kg” de hoeveelheid “8 019 000 kg” vervangen door “2 435 000 kg”; e) in de tabel met betrekking tot het tariefcontingent met volgnummer 09.4255 wordt in de rij “Hoeveelheid in kg” de hoeveelheid “1 162 000 kg” vervangen door “1 940 000 kg”; f) in de tabel met betrekking tot het tariefcontingent met volgnummer 09.4257 wordt in de rij “Hoeveelheid in kg” de hoeveelheid “0 kg” vervangen door “10 000 kg”; g) de tabel met betrekking tot het tariefcontingent met volgnummer 09.4412 wordt als volgt gewijzigd: i) de rij “Oorsprong” wordt vervangen door: “ Oorsprong Alle derde landen behalve Brazilië, Thailand, Argentinië en het Verenigd Koninkrijk” ii) in de rij “Hoeveelheid in kg” wordt de hoeveelheid “2 868 000 kg” vervangen door “788 000 kg”; h) de volgende tabellen met betrekking tot de tariefcontingenten met de volgnummers 09.4289 en 09.4290 worden toegevoegd: “ Volgnummer 09.4289 Internationale overeenkomst of andere handeling Besluit (EU) 2021/1213 van de Raad betreffende de ondertekening, namens de Unie, van de overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie Tariefcontingentperiode 1 januari tot en met 31 december Deelperioden voor het tariefcontingent 1 januari tot en met 31 maart 1 april tot en met 30 juni 1 juli tot en met 30 september 1 oktober tot en met 31 december Certificaataanvraag Overeenkomstig de artikelen 6, 7 en 8 van deze verordening Productomschrijving Kippen Oorsprong Argentinië Bewijs van oorsprong bij de certificaataanvraag. Zo ja, instantie die bevoegd is voor de afgifte ervan Neen Bewijs van oorsprong voor het in het vrije verkeer brengen Ja. Overeenkomstig de artikelen 57, 58 en 59 van Verordening (EU) 2015/2447 Hoeveelheid in kg 2 080 000  kg, als volgt verdeeld: 25 % voor elke deelperiode GN-codes 0207 14 10 0207 14 50 0207 14 70 Douanerecht binnen het contingent 0 EUR Bewijs van handel Ja. Bewijs van handel alleen vereist wanneer artikel 9, lid 9, van Gedelegeerde Verordening (EU) 2020/760 van toepassing is. 25 ton Zekerheid voor het invoercertificaat 50 EUR per 100 kg Specifieke informatie die op de certificaataanvraag en op het certificaat moet worden vermeld In vak 8 van de invoercertificaataanvraag en van het invoercertificaat wordt het land van oorsprong vermeld; in dat vak wordt het vakje “ja” aangekruist Geldigheidsduur van het certificaat Overeenkomstig artikel 13 van deze verordening Is het certificaat overdraagbaar? Ja Referentiehoeveelheid Ja Moet de marktdeelnemer in de LORI-databank zijn geregistreerd? Ja Specifieke voorwaarden Neen Volgnummer 09.4290 Internationale overeenkomst of andere handeling Besluit (EU) 2021/1213 van de Raad betreffende de ondertekening, namens de Unie, van de overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie Tariefcontingentperiode 1 juli tot en met 30 juni Deelperioden voor het tariefcontingent Neen Certificaataanvraag Overeenkomstig de artikelen 6, 7 en 8 van deze verordening Productomschrijving Gezouten of gepekeld vlees van pluimvee Oorsprong Argentinië Bewijs van oorsprong bij de certificaataanvraag. Zo ja, instantie die bevoegd is voor de afgifte ervan Neen Bewijs van oorsprong voor het in het vrije verkeer brengen Ja. Overeenkomstig de artikelen 57, 58 en 59 van Verordening (EU) 2015/2447 Hoeveelheid in kg 456 000  kg GN-codes Ex02109939 Douanerecht binnen het contingent 15,4 % Bewijs van handel Ja. Bewijs van handel alleen vereist wanneer artikel 9, lid 9, van Gedelegeerde Verordening (EU) 2020/760 van toepassing is. 25 ton Zekerheid voor het invoercertificaat 50 EUR per 100 kg Specifieke informatie die op de certificaataanvraag en op het certificaat moet worden vermeld In vak 8 van de invoercertificaataanvraag en van het invoercertificaat wordt het land van oorsprong vermeld; in dat vak wordt het vakje “ja” aangekruist Geldigheidsduur van het certificaat Overeenkomstig artikel 13 van deze verordening Is het certificaat overdraagbaar? Ja Referentiehoeveelheid Ja Moet de marktdeelnemer in de LORI-databank zijn geregistreerd? Ja Specifieke voorwaarden Neen” BIJLAGE II Bijlage I bij Uitvoeringsverordening (EU) 2020/1988 wordt als volgt gewijzigd: 1) in de rubriek “Tariefcontingenten in de sector granen” wordt in de tabel met betrekking tot het tariefcontingent met volgnummer 09.0138 in de rij “Hoeveelheid” de hoeveelheid “306 812 000 kg” vervangen door “307 105 000 kg”; 2) de rubriek “Tariefcontingenten in de sector verwerkte groenten en fruit en wijn” wordt als volgt gewijzigd: a) (heeft geen betrekking op het Nederlands); b) vóór de tabel met betrekking tot het tariefcontingent met volgnummer 09.6715 wordt de volgende tabel met betrekking tot het tariefcontingent met volgnummer 09.0067 ingevoegd: “ Volgnummer 09.0067 Specifieke rechtsgrondslag Besluit (EU) 2021/1213 van de Raad betreffende de ondertekening, namens de Unie, van de overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 met betrekking tot de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie Overeenkomst in de vorm van een briefwisseling tussen de Europese Unie en de Argentijnse Republiek uit hoofde van artikel XXVIII van de Algemene Overeenkomst inzake Tarieven en Handel (GATT) 1994 betreffende de wijziging van de concessies voor alle in EU-lijst CLXXV opgenomen tariefcontingenten als gevolg van de terugtrekking van het Verenigd Koninkrijk uit de Europese Unie Productomschrijving en GN-codes Druivensap en most gebruikt voor de vervaardiging van druivensap en/of andere producten dan wijn, zoals alcoholvrije dranken, jam en sauzen: ex 2009 61 90  (zie Taric-codes) ex 2009 69 11  (zie Taric-codes) ex 2009 69 19  (zie Taric-codes) ex 2009 69 51  (zie Taric-codes) ex 2009 69 90  (zie Taric-codes) Taric-codes 2009 61 90 10 2009 69 11 11 2009 69 11 19 2009 69 19 10 2009 69 51 10 2009 69 90 20 Oorsprong Alle derde landen behalve het Verenigd Koninkrijk Hoeveelheid 2 525 000  kg (nettogewicht) Tariefcontingentperiode 1 september tot en met 31 augustus Deelperioden voor het tariefcontingent Niet van toepassing Bewijs van oorsprong Niet van toepassing Douanerecht binnen het contingent De ad-valoremrechten die voor elke GN-code zijn aangegeven en, voor de producten van GN-code 2009 69 11 , het in het gemeenschappelijk douanetarief van de Europese Unie vastgestelde specifieke recht, uitgedrukt in EUR/kg: voor GN-code ex 2009 61 90 : ad-valoremrecht van 22,4 % voor GN-code ex 2009 69 11 : ad-valoremrecht van 40 % + 20,6 EUR per 100 kg nettogewicht voor GN-code ex 2009 69 19 : ad-valoremrecht van 40 % voor GN-code ex 2009 69 51 : ad-valoremrecht van 22,4 % voor GN-code ex 2009 69 90 : ad-valoremrecht van 22,4 % Overeenkomstig artikel 2 van Gedelegeerde Verordening (EU) 2020/1987 te stellen zekerheid Verschil tussen het douanerecht binnen het contingent en het douanerecht erga omnes voor derde landen. Specifieke voorwaarden Het druivensap en de druivenmost moeten worden verwerkt binnen zes maanden nadat ze in het vrije verkeer zijn gebracht” 3) de rubriek “Tariefcontingenten in de sector rundvlees” wordt als volgt gewijzigd: a) in de tabel met betrekking tot de tariefcontingenten met de volgnummers 09.0161 en 09.0162 worden in de rij “Douanerecht binnen het contingent” de woorden “Ad-valoremrecht van 20 %” vervangen door “Ad-valoremrecht van 15 %”; b) in de tabel met betrekking tot de tariefcontingenten met de volgnummers 09.0163 en 09.0164 wordt in de rij “Douanerecht binnen het contingent” het percentage “20 %” vervangen door “15 %”; 4) in de rubriek “Tariefcontingenten in de sector schapen- en geitenvlees” wordt in de tabel met betrekking tot de tariefcontingenten met volgnummers 09.2101, 09.2102 en 09.2011 in de rij “Hoeveelheid” de hoeveelheid “17 006 000 kg” vervangen door “19 090 000 kg”.",
  "source": "EUR LEX"
}