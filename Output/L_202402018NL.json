{
  "url": "http://www.w3.org/1999/xhtml\"><!--",
  "content": "L_202402018NL.000101.fmx.xml Publicatieblad van de Europese Unie NL L-serie 2024/2018 29.7.2024 UITVOERINGSVERORDENING (EU) 2024/2018 VAN DE COMMISSIE van 26 juli 2024 wat betreft de herziening van de aan het Spoorwegbureau van de Europese Unie te betalen vergoedingen en kosten en de betalingsvoorwaarden (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/796 van het Europees Parlement en de Raad van 11 mei 2016 betreffende het Spoorwegbureau van de Europese Unie en tot intrekking van Verordening (EG) nr. 881/2004 ( 1 ) , en met name artikel 80, lid 1, Overwegende hetgeen volgt: (1) Bij Uitvoeringsverordening (EU) 2018/764 van de Commissie ( 2 ) zijn de aan het Spoorwegbureau van de Europese Unie (“het Bureau”) te betalen vergoedingen en kosten vastgesteld voor de uitvoering van bepaalde activiteiten en het verrichten van andere diensten als bedoeld in Verordening (EU) 2016/796. Overeenkomstig artikel 80, lid 3, van Verordening (EU) 2016/796 moet het bedrag van de kosten en vergoedingen zodanig worden vastgesteld dat de desbetreffende inkomsten voldoende zijn om de volledige kosten van de verleende diensten te dekken. (2) Volgens artikel 10 van Uitvoeringsverordening (EU) 2018/764 moet de Commissie de regeling voor de vergoedingen en kosten eenmaal per begrotingsjaar beoordelen op basis van de financiële resultaten en de raming van de toekomstige uitgaven en ontvangsten van het Bureau, en indien nodig die vergoedingen en kosten herzien. Uitvoeringsverordening (EU) 2018/764 moet daarop worden herzien in het licht van de informatie die het Bureau in zijn jaarverslagen verstrekt. (3) Tot eind 2023 had het Bureau meer dan 65 000 voertuigen goedgekeurd, bijna tweehonderd unieke veiligheidscertificaten afgegeven en technische oplossingen goedgekeurd voor meer dan tien gevallen waarin baanuitrusting van het Europees beheersysteem voor het spoorverkeer (ERTMS) werd geïnstalleerd. Dankzij dergelijke processen kon het Bureau de nodige gegevens verzamelen om vaste vergoedingen voor specifieke soorten toepassingen en diensten verder te bepalen. (4) Het toenemende aantal door het Bureau afgegeven vergunningen voor het in de handel brengen van voertuigen leidt tot een toenemende werklast, met name voor de behandeling van kennisgevingen van wijzigingen van goedgekeurde voertuigen overeenkomstig artikel 16, lid 4, van Uitvoeringsverordening (EU) 2018/545 van de Commissie ( 3 ) , en voor de behandeling van verzoeken om opneming van gegevens van nieuwe voertuigtypen en voertuigtypevarianten in het Europees register van goedgekeurde voertuigtypen (ERATV). In het belang van de transparantie en de voorspelbaarheid voor aanvragers en om de volledige terugbetaling van bijbehorende kosten te verzekeren, moeten vaste vergoedingen voor de behandeling van dergelijke kennisgevingen en verzoeken worden ingevoerd. (5) In het geval van aanvragen voor een vergunning voor het in de handel brengen van goederenwagons zoals gedefinieerd in punt 2.1 van de bijlage bij Verordening (EU) nr. 321/2013 van de Commissie ( 4 ) , waarbij het gebruiksgebied de hele Unie beslaat, is het Bureau de enige vergunningverlenende entiteit. Bijgevolg is het passend een vaste vergoeding voor die aanvragen in te voeren. (6) De hoogte van de vaste vergoedingen moet worden berekend op basis van de gemiddelde werklast voor de behandeling van een relevant type aanvraag, verzoek of kennisgeving. (7) Overeenkomstig artikel 5, lid 1, van Uitvoeringsverordening (EU) 2018/764 moet het Bureau de aanvrager binnen dertig kalenderdagen nadat het een beslissing heeft genomen, een definitieve factuur toezenden. Er is echter geen vergelijkbare termijn voor de indiening van kostendeclaraties door de nationale veiligheidsinstanties die deelnemen aan de beoordeling van het Bureau. Door ontbrekende kostendeclaraties loopt de definitieve factuur van het Bureau vertraging op. Daarom moet het tijdschema voor de facturen van het Bureau worden herzien en moeten termijnen worden opgenomen voor de indiening van kostendeclaraties van de nationale veiligheidsinstanties. (8) Uit de toepassing van Uitvoeringsverordening (EU) 2018/764 is gebleken dat verschillende bepalingen moeten worden verduidelijkt om misverstanden te vermijden en de behandeling van facturen verder te vereenvoudigen. Er moeten wijzigingen worden aangebracht zodat het Bureau maandelijkse of meervoudige facturen kan uitgeven en het laattijdig indienen van verzoeken om toepassing van kortingen voor middelgrote, kleine en micro-ondernemingen wordt ontmoedigd. (9) Hoewel de invoering van vaste vergoedingen voor bepaalde activiteiten van het Bureau positieve resultaten heeft opgeleverd in de vorm van een grotere transparantie van de kosten op de spoorwegmarkt, zijn vaste vergoedingen mogelijk niet geschikt voor de resterende gebieden, vanwege de specifieke kenmerken van afzonderlijke aanvragen die leiden tot aanzienlijke verschillen in de hoeveelheid werk die nodig is om ze te behandelen en vanwege de huidige verschillen in de bijbehorende onderliggende kosten. Dat is met name het geval als het Bureau de nationale veiligheidsinstanties moet raadplegen en de uiteindelijk door de aanvrager betaalde vergoeding dus een variabel deel bevat dat overeenkomt met de vergoedingen die worden aangerekend door de nationale veiligheidsinstanties, waarvan de meeste tot dusver uurtarieven toepassen. (10) Daarom is de Commissie van oordeel dat er geen specifieke termijn moet worden vastgesteld voor de herziening van Uitvoeringsverordening (EU) 2018/764 met het oog op de invoering van verdere vaste vergoedingen. De geleidelijke overschakeling van variabele naar vaste vergoedingen moet verplicht blijven, maar verdere herzieningen van de vergoedingen en kosten mogen niet worden ingegeven door een termijn; ze moeten worden doorgevoerd als ze gerechtvaardigd en noodzakelijk zijn. (11) Overeenkomstig artikel 10, lid 1 bis, van Uitvoeringsverordening (EU) 2018/764 moet bij de jaarlijkse indexering van de vergoedingen en kosten van het Bureau rekening worden gehouden met de jaarlijkse actualisering van de bezoldigingen en pensioenen van de personeelsleden van het Bureau en met het inflatiepercentage in de Unie. Het Bureau publiceert op zijn website regelmatig geïndexeerde vergoedingen en kosten voor het volgende jaar; voor de toepassing daarvan is geen herziening van de uitvoeringsverordening vereist. Omdat bij deze verordening nieuwe posten worden toegevoegd voor specifieke soorten vergoedingen, die worden berekend aan de hand van het uurtarief van het Bureau, geïndexeerd tot de waarden van 2024, is de Commissie van mening dat alle waarden waarin deze verordening voorziet, moeten worden geactualiseerd om het werkelijke niveau van de vergoedingen en kosten voor het jaar 2024 weer te geven. (12) Om de aanvragers en het Bureau voldoende tijd te geven om zich aan de nieuwe regels aan te passen, is het wenselijk een datum voor de toepassing van deze verordening vast te stellen. Omdat de door het Bureau uitgevoerde activiteiten lang kunnen duren, kunnen bovendien bepaalde activiteiten nog aan de gang zijn op de datum van toepassing van deze verordening. Het is daarom wenselijk om ook overgangsbepalingen vast te stellen op grond waarvan de regels die zijn bepaald in de versie van Uitvoeringsverordening (EU) 2018/764 die van kracht was vóór de datum van toepassing van deze verordening, van toepassing moeten zijn op de berekening van de vergoedingen voor aanvragen, verzoeken en kennisgevingen die vóór die datum zijn ingediend. (13) Uitvoeringsverordening (EU) 2018/764 moet daarom dienovereenkomstig worden gewijzigd. (14) De maatregelen van deze verordening zijn in overeenstemming met het advies van het in artikel 81 van Verordening (EU) 2016/796 bedoelde comité, HEEFT DE VOLGENDE VERORDENING VASTGESTELD: Artikel 1 Uitvoeringsverordening (EU) 2018/764 wordt als volgt gewijzigd: 1) Artikel 1, lid 3, punt c), wordt vervangen door: “c) het uitbrengen van een advies over een verzoek om goedkeuring met betrekking tot baanuitrusting van het Europees beheersysteem voor het spoorverkeer (ERTMS) overeenkomstig artikel 19, lid 3, laatste alinea, van Richtlijn (EU) 2016/797;”. 2) In artikel 2 worden de leden 1 en 2 vervangen door: “1.   Het Bureau brengt vergoedingen in rekening in de volgende gevallen: a) voor het indienen van aanvragen bij het Bureau via het éénloketsysteem, als die vergoedingen niet zijn opgenomen in de vaste vergoedingen voor de behandeling van aanvragen; b) voor de behandeling van bij het Bureau ingediende aanvragen, verzoeken en kennisgevingen, inclusief voor het verstrekken van ramingen als bedoeld in artikel 4, of wanneer een aanvraag, verzoek of kennisgeving vervolgens door de aanvrager wordt ingetrokken; c) als het Bureau op eigen initiatief een overeenkomstig Richtlijn (EU) 2016/798 of Richtlijn (EU) 2016/797 genomen beslissing beperkt, wijzigt of herziet. Het Bureau kan vergoedingen in rekening brengen als het een vergunning voor het in de handel brengen intrekt wegens een later vastgestelde niet-naleving van de essentiële eisen voor een voertuig dat in gebruik is of een type voertuig overeenkomstig artikel 26 van Richtlijn (EU) 2016/797, of als een houder van een uniek veiligheidscertificaat niet langer voldoet aan de certificeringsvoorwaarden overeenkomstig artikel 17, leden 5 en 6, van Richtlijn (EU) 2016/798. 2.   De in lid 1, eerste alinea, punten a) en b), bedoelde aanvragen, verzoeken en kennisgevingen hebben betrekking op: a) vergunningen voor het in de handel brengen van voertuigen en typen voertuigen overeenkomstig de artikelen 20 en 21 van Verordening (EU) 2016/796, met uitzondering van de in punt b) van dit lid genoemde vergunningen; b) vergunningen voor het in de handel brengen van een voertuig dat of een reeks voertuigen die conform is of zijn met een goedgekeurd type voertuig overeenkomstig artikel 25, lid 1, van Richtlijn (EU) 2016/797; c) unieke veiligheidscertificaten overeenkomstig artikel 14 van Verordening (EU) 2016/796; d) goedkeuringsbeslissingen met betrekking tot de overeenstemming, op het vlak van interoperabiliteit, van een oplossing voor ERTMS-baanuitrusting met de desbetreffende TSI overeenkomstig artikel 22 van Verordening (EU) 2016/796; e) aanvragen tot vooroverleg overeenkomstig artikel 22 van Uitvoeringsverordening (EU) 2018/545 en artikel 2, lid 3, en artikel 4, lid 5, van Uitvoeringsverordening (EU) 2018/763; f) de in artikel 58 van Verordening (EU) 2016/796 bedoelde beroepen overeenkomstig artikel 7 van de onderhavige verordening; g) inschrijvingen in het Europees register van goedgekeurde spoorwegvoertuigtypen (ERATV) van een nieuwe versie van een voertuigtype of een nieuwe versie van een voertuigtypevariant overeenkomstig artikel 15, lid 3, van Uitvoeringsverordening (EU) 2018/545; h) kennisgevingen overeenkomstig artikel 16, lid 4, van Uitvoeringsverordening (EU) 2018/545, met inbegrip van daartoe door het Bureau genomen beslissingen.” . 3) In artikel 3 worden de leden 2 tot en met 5 vervangen door: “2.   Onverminderd lid 3, punt a), is het bedrag van de vergoedingen voor de behandeling van aanvragen zoals bedoeld in artikel 2, lid 2, punten a), c), d) en e), en voor het verrichten van de in artikel 2, lid 1, eerste alinea, punt c), en artikel 2, lid 1, tweede alinea, bedoelde activiteiten, het totaal van de volgende bedragen: a) het aantal werkuren van het personeel van het Bureau en externe deskundigen voor het behandelen van de aanvraag, vermenigvuldigd met het in punt 1 van de bijlage vastgestelde uurtarief van het Bureau; b) de door de nationale veiligheidsinstanties (NVI’s) ingediende relevante bedragen als gevolg van de kosten voor de behandeling van het nationale deel van de aanvraag, met inbegrip van beoordelingen met betrekking tot grensstations, naargelang het geval. 3.   Het bedrag van de vergoedingen voor de indiening en behandeling van de volgende aanvragen, verzoeken en kennisgevingen is het desbetreffende vaste bedrag dat is gespecificeerd in punt 3, tabel B, van de bijlage, en omvat in voorkomend geval de vergoeding voor het gebruik van het in lid 1 van dit artikel bedoelde éénloketsysteem: a) aanvragen uit hoofde van artikel 2, lid 2, punt a), van deze verordening voor goederenwagons zoals gedefinieerd in punt 2.1 van de bijlage bij Verordening (EU) nr. 321/2013 van de Commissie ( *1 ) , waarbij het gebruiksgebied de hele Unie beslaat; b) aanvragen uit hoofde van artikel 2, lid 2, punt b); c) verzoeken uit hoofde van artikel 2, lid 2, punt g); d) kennisgevingen uit hoofde van artikel 2, lid 2, punt h). Het in de eerste alinea bedoelde vaste bedrag is verschuldigd op het moment van de indiening van de aanvraag, het verzoek of de kennisgeving. 4.   Het bedrag van de kosten voor de in artikel 2, lid 3, van deze verordening bedoelde diensten is gelijk aan het aantal werkuren van het personeel van het Bureau en van externe deskundigen, vermenigvuldigd met het in punt 1 van de bijlage bepaalde uurtarief van het Bureau. Voor de in artikel 43 van Verordening (EU) 2016/796 bedoelde diensten zijn de kosten per individuele deelnemer het resultaat van de verdeling van het bedrag van de kosten over het geraamde aantal deelnemers aan de bijstandsactiviteit van het Bureau, tenzij anders is overeengekomen. 5.   Op verzoek van de aanvrager wordt het bedrag dat door het Bureau voor een in artikel 2, lid 1, bedoelde aanvraag, verzoek of kennisgeving in rekening wordt gebracht, voor middelgrote, kleine en micro-ondernemingen met 20 % verlaagd. Voor de toepassing van deze verordening wordt onder een middelgrote, kleine of micro-onderneming verstaan: een autonome spoorwegonderneming, infrastructuurbeheerder, voertuighouder of fabrikant, die gevestigd is of haar of zijn hoofdvestiging heeft in een lidstaat van de Europese Economische Ruimte en die voldoet aan de voorwaarden van Aanbeveling 2003/361/EG van de Commissie ( *2 ) . De aanvrager levert het bewijs dat hij als middelgrote, kleine of micro-onderneming kan worden aangemerkt binnen één maand na de datum van de aanvraag, het verzoek of de kennisgeving. Het Bureau beoordeelt het verstrekte bewijsmateriaal en kan het verzoek om toekenning van de status van middelgrote, kleine of micro-onderneming afwijzen in geval van twijfel of bij gebrek aan motivering. ( *1 ) Verordening (EU) nr. 321/2013 van de Commissie van 13 maart 2013 betreffende de technische specificatie inzake interoperabiliteit van het subsysteem “rollend materieel — goederenwagens” van het spoorwegsysteem in de Europese Unie en tot intrekking van Beschikking 2006/861/EG ( PB L 104 van 12.4.2013, blz. 1 , ELI: http://data.europa.eu/eli/reg/2013/321/oj ).\" ( *2 ) Aanbeveling van de Commissie van 6 mei 2003 betreffende de definitie van kleine, middelgrote en micro-ondernemingen ( PB L 124 van 20.5.2003, blz. 36 , ELI: http://data.europa.eu/eli/reco/2003/361/oj) .”.\" 4) Artikel 4 wordt als volgt gewijzigd: a) in lid 1 wordt de eerste alinea vervangen door: “Als de aanvrager daarom verzoekt, verstrekt het Bureau een niet-bindende raming van de in verband met de aanvraag, het verzoek of de kennisgeving, met inbegrip van een verzoek om dienstverlening, te betalen vergoedingen en kosten, en geeft het informatie over het tijdschema voor de facturatie.”; b) de leden 2 en 3 worden vervangen door: “2.   Gedurende de behandeling van een aanvraag, verzoek of kennisgeving monitoren het Bureau en de NVI’s hun kosten. Op verzoek van de aanvrager brengt Bureau hem ervan op de hoogte als de kosten meer dan 15 % hoger dreigen uit te vallen dan geraamd. 3.   Als de behandeling van een aanvraag, verzoek of kennisgeving of de verlening van een dienst langer dan een jaar duurt, kan de aanvrager om een nieuwe raming verzoeken.” . 5) Artikel 5 wordt als volgt gewijzigd: a) lid 1 wordt vervangen door: “1.   Het Bureau factureert de verschuldigde vergoedingen en kosten binnen zestig kalenderdagen vanaf de datum waarop: a) het een beslissing heeft genomen, behalve in het geval van beslissingen die onder de regeling voor vaste vergoedingen of onder artikel 6, lid 3, vallen; b) de kamer van beroep een uitspraak heeft gedaan; c) de verleende dienst wordt beëindigd; d) een aanvraag, verzoek of kennisgeving wordt ingetrokken; e) zich enige andere gebeurtenis voordoet die tot beëindiging van de behandeling van een aanvraag, verzoek of kennisgeving leidt. Met betrekking tot vaste vergoedingen die verschuldigd worden op het tijdstip van de indiening van de aanvraag, het verzoek of de kennisgeving als bedoeld in artikel 3, leden 1 en 3, vóór de behandeling van de aanvraag, het verzoek of de kennisgeving door het Bureau, kan het Bureau met afzonderlijke aanvragers op hun verzoek een kortere vervaldag overeenkomen en een bijzondere factureringsregeling treffen, waaronder een maandelijkse factuur.” ; b) in lid 2 wordt punt d) vervangen door: “d) indien van toepassing, de te vergoeden kosten van de bevoegde NVI. Die kosten worden gespecificeerd in verhouding tot de taken en de bestede tijd of in de vorm van een vast tarief dat door de NVI wordt toegepast op de behandeling van het nationale gedeelte van de aanvraag, met inbegrip van een beoordeling met betrekking tot grensstations, naargelang het geval.”; c) het volgende lid 2 bis wordt ingevoegd: “2 bis.   De factuur wordt gericht aan de persoon of entiteit: a) die in het éénloketsysteem is vermeld als aanvrager; b) die de registratie aanvraagt uit hoofde van artikel 2, lid 2, punt g); c) die de kennisgeving indient uit hoofde van artikel 2, lid 2, punt h); d) die om dienstverlening verzoekt uit hoofde van artikel 2, lid 3.” ; d) lid 3 wordt vervangen door: “3.   Binnen dertig kalenderdagen na de in lid 1 vermelde datums verstrekken de NVI’s het Bureau een opgave van de voor hun bijdrage te vergoeden kosten die in de factuur van het Bureau moeten worden opgenomen. In de opgave van de kosten wordt nauwkeurig beschreven hoe die kosten zijn berekend.” ; e) de leden 5 en 6 worden vervangen door: “5.   Het Bureau maakt voor de kennisgeving van beslissingen aan aanvragers en voor de facturering gebruik van het éénloketsysteem als bedoeld in artikel 12 van Verordening (EU) 2016/796 of van een ander geschikt middel. 6.   Het Bureau mag om de zes maanden tussentijdse bedragen factureren of, in voorkomend geval, meerdere facturen sturen.” ; f) de leden 9 en 10 worden vervangen door: “9.   Als de aanvrager een middelgrote, kleine of micro-onderneming is, houdt het Bureau rekening met verzoeken om een redelijke verlenging van de betalingstermijn en betaling in termijnen. 10.   De kosten van de NVI’s voor de behandeling van het nationale gedeelte van de aanvragen, met inbegrip van beoordelingen met betrekking tot grensstations, naargelang het geval, worden vergoed binnen de in de leden 8 en 9 bedoelde termijnen.” . 6) Artikel 10, lid 3, wordt vervangen door: “3.   In het licht van de relevante informatie die het Bureau in zijn jaarverslagen verstrekt, wordt deze verordening herzien het oog op de invoering van vaste vergoedingen.” . 7) De bijlage wordt vervangen door de bijlage bij deze verordening. Artikel 2 Deze verordening is niet van toepassing op aanvragen, verzoeken en kennisgevingen die vóór de datum van toepassing bij het Bureau worden ingediend. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Ze is van toepassing met ingang van 1 oktober 2024. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 2024. Voor de Commissie De voorzitter Ursula VON DER LEYEN ( 1 ) PB L 138 van 26.5.2016, blz. 1 , ELI: http://data.europa.eu/eli/reg/2016/796/oj . ( 2 ) Uitvoeringsverordening (EU) 2018/764 van de Commissie van 2 mei 2018 inzake de aan het Spoorwegbureau van de Europese Unie te betalen vergoedingen en kosten en de betalingsvoorwaarden ( PB L 129 van 25.5.2018, blz. 68 , ELI: http://data.europa.eu/eli/reg_impl/2018/764/oj ). ( 3 ) Uitvoeringsverordening (EU) 2018/545 van de Commissie van 4 april 2018 tot vaststelling van de praktische regelingen voor het proces voor de afgifte van typegoedkeuringen en vergunningen voor spoorvoertuigen overeenkomstig Richtlijn (EU) 2016/797 van het Europees Parlement en de Raad ( PB L 90 van 6.4.2018, blz. 66 , ELI: http://data.europa.eu/eli/reg_impl/2018/545/oj ). ( 4 ) Verordening (EU) nr. 321/2013 van de Commissie van 13 maart 2013 betreffende de technische specificatie inzake interoperabiliteit van het subsysteem “rollend materieel — goederenwagens” van het spoorwegsysteem in de Europese Unie en tot intrekking van Beschikking 2006/861/EG ( PB L 104 van 12.4.2013, blz. 1 , ELI: http://data.europa.eu/eli/reg/2013/321/oj ). BIJLAGE “BIJLAGE 1. Het Bureau past een uurtarief van 265 EUR toe. 2. Vaste vergoedingen die aan het Bureau moeten worden betaald voor het gebruik van het éénloketsysteem: Tabel A Kostengroep Bedrag (in EUR) Indiening bij het Bureau van een aanvraag voor: 1. Uniek veiligheidscertificaat 464 2. Typekeuring van voertuigen 464 3. Andere voertuigvergunning dan een vergunning op basis van conformiteit met een voertuigtype 464 4. Goedkeuring voor ERTMS-baanuitrusting 464 5. Vooroverleg 464 3. Vaste vergoedingen voor de indiening en behandeling van aanvragen, verzoeken en kennisgevingen overeenkomstig artikel 3: Tabel B Kostengroep Bedrag (in EUR) Indiening bij en behandeling door het Bureau van een aanvraag voor een beslissing inzake een vergunning voor voertuigen op basis van conformiteit met een voertuigtype: 1. a) Goederenwagons; b) voertuigen die zijn ontworpen voor het vervoer van: — motorvoertuigen met passagiers aan boord, of — motorvoertuigen zonder passagiers aan boord, maar die bedoeld zijn om te worden geïntegreerd in reizigerstreinen (autorijtuigen); c) voertuigen die: — langer worden in geladen toestand, en — waarvan de lading zelf deel uitmaakt van de structuur van het voertuig. 865 2. a) Al dan niet elektrische tractievoertuigen; b) passagiersrijtuigen; c) bijzondere voertuigen. 1 082 3. Al dan niet elektrische motortreinstellen 1 244 Indiening bij en behandeling door het Bureau van een aanvraag voor een beslissing inzake een vergunning voor een voertuigtype: 4. Goederenwagons wanneer het gebruiksgebied de hele Unie beslaat 26 500 Verzoek om en inschrijving in het Europees register van goedgekeurde voertuigtypen (ERATV) van een nieuwe versie van een voertuigtype of een nieuwe versie van een voertuigtypevariant: 5. a) Goederenwagons; b) voertuigen die zijn ontworpen voor het vervoer van: — motorvoertuigen met passagiers aan boord, of — motorvoertuigen zonder passagiers aan boord, maar die bedoeld zijn om te worden geïntegreerd in reizigerstreinen (autorijtuigen); c) voertuigen die: — langer worden in geladen toestand, en — waarvan de lading zelf deel uitmaakt van de structuur van het voertuig. 398 6. a) Al dan niet elektrische tractievoertuigen; b) passagiersrijtuigen; c) bijzondere voertuigen. 451 7. Al dan niet elektrische motortreinstellen 504 Behandeling van kennisgevingen, met inbegrip van beslissingen van het Bureau overeenkomstig artikel 16, lid 4, van Uitvoeringsverordening (EU) 2018/545: 8. Alle voertuigtypen 3 710 4. Het in artikel 10, lid 1 bis, vermelde jaarlijkse inflatiepercentage wordt als volgt vastgesteld: Te gebruiken jaarlijks inflatiepercentage “Eurostat GICP (alle bestanddelen) — Europese Unie alle landen” (2015 = 100) Procentuele wijziging/gemiddelde van twaalf maanden Waarde van het in aanmerking te nemen percentage Waarde van het percentage drie maanden vóór de toepassing van de indexering ” ELI: http://data.europa.eu/eli/reg_impl/2024/2018/oj ISSN 1977-0758 (electronic edition)",
  "source": "EUR LEX"
}