{
  "url": "http://www.w3.org/1999/xhtml\">",
  "content": "L_2005345NL.01002101.xml 28.12.2005 NL Publicatieblad van de Europese Unie L 345/21 BESLUIT VAN DE RAAD van 20 december 2005 betreffende de ondertekening en de voorlopige toepassing van de overeenkomst in de vorm van een briefwisseling tussen de Europese Gemeenschap en de Republiek Belarus houdende wijziging van de overeenkomst tussen de Europese Unie en de Republiek Belarus inzake de handel in textielproducten (2005/948/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133 in samenhang met artikel 300, lid 2, eerste zin, Gezien het voorstel van de Commissie, Overwegende hetgeen volgt: (1) De Commissie heeft namens de Gemeenschap onderhandelingen gevoerd over een bilaterale overeenkomst tot verlenging met een jaar van de bestaande bilaterale overeenkomst inzake de handel in textielproducten met de Republiek Belarus en de protocollen bij die overeenkomst, waarbij de kwantitatieve maxima in een aantal gevallen worden aangepast. (2) De overeenkomst dient namens de Gemeenschap te worden ondertekend, onder voorbehoud van de eventuele sluiting ervan op een later tijdstip. (3) Deze bilaterale overeenkomst dient vanaf 1 januari 2006 voorlopig te worden toegepast, in afwachting van de voltooiing van de procedures voor de sluiting ervan, mits zij op basis van wederkerigheid door de Republiek Belarus voorlopig wordt toegepast, BESLUIT: Artikel 1 Onder voorbehoud van de eventuele sluiting op een later tijdstip wordt de voorzitter van de Raad gemachtigd de personen aan te wijzen die bevoegd zijn namens de Europese Gemeenschap de overeenkomst in de vorm van een briefwisseling tussen de Europese Gemeenschap en de Republiek Belarus houdende wijziging van de overeenkomst tussen de Europese Unie en de Republiek Belarus inzake de handel in textielproducten („de overeenkomst”) te ondertekenen. Artikel 2 De overeenkomst wordt in afwachting van de formele sluiting voorlopig toegepast vanaf 1 januari 2006, op voorwaarde dat de overeenkomst op wederkerige basis door de Republiek Belarus voorlopig wordt toegepast. De tekst van de overeenkomst is aan dit besluit gehecht. Artikel 3 1.   Indien Belarus niet voldoet aan zijn verplichtingen krachtens punt 2.4 van deze overeenkomst, worden de contingenten voor 2006 verminderd tot de in 2005 toegepaste niveaus. 2.   Het besluit tot tenuitvoerlegging van lid 1 wordt genomen in overeenstemming met de procedures bedoeld in artikel 17 van Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen ( 1 ) . Artikel 4 Dit besluit wordt bekendgemaakt in het Publicatieblad van de Europese Unie . Het treedt in werking op de dag volgende op die van zijn bekendmaking. Gedaan te Brussel, 20 december 2005. Voor de Raad De voorzitster M. BECKETT ( 1 ) PB L 275 van 8.11.1993, blz. 1 . Verordening laatstelijk gewijzigd bij Verordening (EG) nr. 1478/2005 ( PB L 236 van 13.9.2005, blz. 3 ).",
  "source": "EUR LEX"
}