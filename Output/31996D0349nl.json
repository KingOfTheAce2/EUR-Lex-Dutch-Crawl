{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0349:NL:HTML\">",
  "content": "EUR-Lex - 31996D0349 - NL Avis juridique important | 31996D0349 96/349/EG: Beschikking van de Commissie van 24 mei 1996 houdende goedkeuring van het door Finland ingediende plan voor de opsporing van residuen (Slechts de tekst in de Finse taal is authentiek) (Voor de EER relevante tekst) Publicatieblad Nr. L 135 van 06/06/1996 blz. 0031 - 0031 BESCHIKKING VAN DE COMMISSIE van 24 mei 1996 houdende goedkeuring van het door Finland ingediende plan voor de opsporing van residuen (Slechts de tekst in de Finse taal is authentiek) (Voor de EER relevante tekst) (96/349/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 86/469/EEG van de Raad van 16 september 1986 inzake het onderzoek van dieren en vers vlees op de aanwezigheid van residuen (1), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 4, Overwegende dat Finland bij document van 17 april 1996 de Commissie in kennis heeft gesteld van een plan betreffende maatregelen die op nationaal vlak zijn getroffen voor de opsporing van residuen van de in bijlage I bij Richtlijn 86/469/EEG bedoelde stoffen; Overwegende dat na onderzoek is gebleken dat het gewijzigde plan in overeenstemming is met het bepaalde in Richtlijn 86/469/EEG, en met name in artikel 4, lid 1; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE BESCHIKKING GEGEVEN: Artikel 1 Het door Finland ingediende plan voor de opsporing van residuen van de in bijlage I bij Richtlijn 86/469/EEG bedoelde stoffen wordt goedgekeurd. Artikel 2 Finland doet de nodige wettelijke en bestuursrechtelijke bepalingen in werking treden om het in artikel 1 bedoelde plan ten uitvoer te leggen. Artikel 3 Deze beschikking is gericht tot de Republiek Finland. Gedaan te Brussel, 24 mei 1996. Voor de Commissie Franz FISCHLER Lid van de Commissie (1) PB nr. L 275 van 26. 9. 1986, blz. 36.",
  "source": "EUR LEX"
}