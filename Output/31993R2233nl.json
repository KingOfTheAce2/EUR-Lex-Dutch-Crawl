{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R2233:NL:HTML\">",
  "content": "EUR-Lex - 31993R2233 - NL Avis juridique important | 31993R2233 Verordening (EEG) nr. 2233/93 van de Raad van 5 augustus 1993 tot wijziging van Verordening (EEG) nr. 518/92 houdende bepaalde voorwaarden voor de toepassing van de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal enerzijds en de Republiek Polen anderzijds Publicatieblad Nr. L 200 van 10/08/1993 blz. 0003 - 0003 Bijzondere uitgave in het Fins: Hoofdstuk 11 Deel 23 blz. 0019 Bijzondere uitgave in het Zweeds: Hoofdstuk 11 Deel 23 blz. 0019 VERORDENING (EEG) Nr. 2233/93 VAN DE RAAD van 5 augustus 1993 tot wijziging van Verordening (EEG) nr. 518/92 houdende bepaalde voorwaarden voor de toepassing van de Interimovereenkomst betreffende de handel en aanverwante zaken tussen de Europese  Economische Gemeenschap en de Europese Gemeenschap voor Kolen en Staal enerzijds en de Republiek Polen anderzijds DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, en inzonderheid op artikel 113, Gelet op het voorstel van de Commissie, Overwegende dat de Interimovereenkomst betreffende de handel en aanverwante zaken tussen de Europese Economische Gemeenschap en de Europese Gemeenschap voor Kolen en Staal enerzijds en de Republiek Polen anderzijds (1) op 1 maart 1992 in werking is  getreden; Overwegende dat bij Verordening (EEG) nr. 518/92 (2) onder andere bepalingen zijn vastgesteld voor de toepassing van artikel 14, lid 2 en lid 4, van de Interimovereenkomst met betrekking tot landbouwprodukten; Overwegende dat de partijen hebben onderhandeld over een aanvullend protocol bij de Interimovereenkomst en dat dit Protocol op 16 juli 1993 werd geparafeerd en voorlopig wordt toegepast sinds 1 juli 1993; Overwegende dat ervoor dient te worden gezorgd dat de bepalingen van het Aanvullend Protocol betreffende landbouwprodukten volgens dezelfde procedures worden toegepast als de Interimovereenkomst, HEEFT DE VOLGENDE VERORDENING VASTGESTELD: Artikel 1 Aan artikel 1 van Verordening (EEG) nr. 518/92 wordt de volgende alinea toegevoegd: \"De bepalingen voor de toepassing van artikel 4 van het Aanvullend Protocol en voor de overgang van de aanvankelijke regeling naar de in dit Protocol vervatte invoerregeling worden volgens dezelfde procedure vastgesteld.\". Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 5 augustus 1993. Voor de Raad De Voorzitter W. CLAES (1) PB nr. L 114 van 30. 4. 1992, blz. 2. (2) PB nr. L 56 van 29. 2. 1992, blz. 3.",
  "source": "EUR LEX"
}