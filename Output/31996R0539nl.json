{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R0539:NL:HTML\">",
  "content": "EUR-Lex - 31996R0539 - NL Avis juridique important | 31996R0539 Verordening (EG) nr. 539/96 van de Raad van 25 maart 1996 betreffende de tariefregeling die van toepassing is op de invoer in de Gemeenschap van produkten van oorsprong uit de Westelijke Jordaanoever en de Gazastrook en tot wijziging van de Verordeningen (EEG) nr. 1134/91, (EEG) nr. 4088/87 en (EG) nr. 1981/94 Publicatieblad Nr. L 079 van 29/03/1996 blz. 0006 - 0007 VERORDENING (EG) Nr. 539/96 VAN DE RAAD van 25 maart 1996 betreffende de tariefregeling die van toepassing is op de invoer in de Gemeenschap van produkten van oorsprong uit de Westelijke Jordaanoever en de Gazastrook en tot wijziging van de Verordeningen (EEG) nr. 1134/91, (EEG) nr. 4088/87 en (EG) nr. 1981/94 DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat produkten van oorsprong uit de Westelijke Jordaanoever en de Gazastrook bij invoer in de Gemeenschap in aanmerking komen voor een preferentiële regeling uit hoofde van Verordening (EEG) nr. 1134/91 (1); Overwegende dat deze regeling in vrije toegang tot de markt van de Gemeenschap voor industrieprodukten en in een preferentiële tariefbehandeling voor bepaalde landbouwprodukten voorziet; Overwegende dat het, ter ondersteuning van het vredesproces in het Midden-Oosten, wenselijk is de steun van de Gemeenschap te versterken door nieuwe maatregelen ten uitvoer te leggen die de uitvoer uit de Westelijke Jordaanoever en de Gazastrook kunnen stimuleren; dat daartoe de preferentiële tariefbehandeling moet worden uitgebreid tot snijbloemen; dat de genoemde verordening derhalve moet worden gewijzigd; Overwegende dat aan dit tariefvoordeel, ter voorkoming van ongelijke behandeling, dezelfde voorwaarden ten aanzien van de prijzen moeten worden verbonden als die welke zijn vastgesteld in het kader van de preferentiële regeling die van toepassing is op snijbloemen van oorsprong uit bepaalde mediterrane landen, overeenkomstig Verordening (EEG) nr. 4088/87 (2); Overwegende dat het voor de onmiddellijke toepassing van het tariefcontingent voor snijbloemen noodzakelijk is Verordening (EEG) nr. 1981/94 (3) wat betreft de tariefcontingenten voor de betrokken produkten te wijzigen, HEEFT DE VOLGENDE VERORDENING VASTGESTELD: Artikel 1 Verordening (EEG) nr. 1134/91 wordt als volgt gewijzigd: 1. aan artikel 3, lid 1, wordt de volgende alinea toegevoegd: \"Voor snijbloemen van GN-code 0603 10 vervallen de douanerechten bij invoer binnen de grenzen van een jaarlijks communautair tariefcontingent van 1 500 ton.\"; 2. artikel 4 wordt vervangen door: \"Artikel 4 De toe te passen oorsprongsregels zijn die welke zijn vastgesteld in Verordening (EEG) nr. 2454/93 van de Commissie van 2 juli 1993 houdende vaststelling van enkele bepalingen ter uitvoering van Verordening (EEG) nr. 2913/92 van de Raad tot vaststelling van het communautair douanewetboek (*). (*) PB nr. L 253 van 11. 10. 1993, blz. 1. Verordening laatstelijk gewijzigd bij Verordening (EG) nr. 1762/95 van de Commissie (PB nr. L 171 van 21. 7. 1995, blz. 8).\". Artikel 2 Verordening (EEG) nr. 4088/87 wordt als volgt gewijzigd: 1. de titel wordt vervangen door: \"Verordening (EEG) nr. 4088/87 van de Raad van 21 december 1987 tot vaststelling van de voorwaarden voor de toepassing van preferentiële douanerechten bij invoer van bepaalde produkten van de bloementeelt van oorsprong uit Cyprus, Israël, Jordanië, Marokko alsmede de Westelijke Jordaanoever en de Gazastrook.\"; 2. in artikel 1 worden de woorden \"van oorsprong uit Cyprus, Israël, Jordanië en Marokko\" vervangen door \"van oorsprong uit Cyprus, Israël, Jordanië, Marokko alsmede de Westelijke Jordaanoever en de Gazastrook\"; 3. aan artikel 2, lid 4, wordt de volgende alinea toegevoegd: \"Deze bepalingen zijn mutatis mutandis van toepassing op de Westelijke Jordaanoever en de Gazastrook.\". Artikel 3 Verordening (EG) nr. 1981/94 wordt als volgt gewijzigd: 1. in artikel 3, lid 1, worden na het woord \"Marokko\" de woorden \"alsmede de Westelijke Jordaanoever en de Gazastrook\" ingevoegd; 2. in bijlage X: - komt de titel als volgt te luiden: \"DE WESTELIJKE JORDAANOEVER EN DE GAZASTROOK\" - wordt de tabel als volgt aangevuld: >RUIMTE VOOR DE TABEL> Artikel 4 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing vanaf 1 januari 1996. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 25 maart 1996. Voor de Raad De Voorzitter S. AGNELLI (1) PB nr. L 112 van 4. 5. 1991, blz. 1. (2) PB nr. L 382 van 31. 12. 1987, blz. 22. Verordening laatstelijk gewijzigd bij Verordening (EEG) nr. 3551/88 (PB nr. L 311 van 17. 11. 1988, blz. 1.). (3) PB nr. L 199 van 2. 8. 1994, blz. 1. Verordening laatstelijk gewijzigd bij Verordening (EG) nr. 3057/95 (PB nr. L 326 van 30. 12. 1995, blz. 3).",
  "source": "EUR LEX"
}