{
  "url": "http://www.w3.org/1999/xhtml\"><!--",
  "content": "L_2022109NL.01006601.xml 8.4.2022 NL Publicatieblad van de Europese Unie L 109/66 BESLUIT (GBVB) 2022/573 VAN DE RAAD van 7 april 2022 tot wijziging van Besluit (GBVB) 2019/538 ter ondersteuning van activiteiten van de Organisatie voor het verbod van chemische wapens (OPCW) in het kader van de uitvoering van de strategie van de EU tegen de verspreiding van massavernietigingswapens DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, lid 1, en artikel 31, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 1 april 2019 heeft de Raad Besluit (GBVB) 2019/538 ( 1 ) ter ondersteuning van activiteiten van de Organisatie voor het verbod van chemische wapens (OPCW) in het kader van de uitvoering van de strategie van de EU tegen de verspreiding van massavernietigingswapens vastgesteld. (2) Op 9 februari 2022 heeft de OPCW, die verantwoordelijk is voor de technische uitvoering van de in artikel 1 van Besluit (GBVB) 2019/538 bedoelde projecten, verzocht om verlenging van de uitvoeringsperiode van het besluit met twaalf maanden, tot en met 30 april 2023. De gevraagde verlening zal de OPCW in staat stellen om de gevolgen van de COVID-19-pandemie voor de uitvoering van bepaalde projectactiviteiten op te vangen. (3) De voortzetting van de uitvoering van de in artikel 1 van Besluit (GBVB) 2019/538 bedoelde projecten tot en met 30 april 2023 heeft geen gevolgen voor de financiële middelen. (4) Besluit (GBVB) 2019/538 moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 5 van Besluit (GBVB) 2019/538 wordt lid 2 vervangen door: “2.   Dit besluit verstrijkt op 30 april 2023.”. Artikel 2 Dit besluit treedt in werking op de datum van de vaststelling ervan. Gedaan te Luxemburg, 7 april 2022. Voor de Raad De voorzitter J. DENORMANDIE ( 1 ) Besluit (GBVB) 2019/538 van de Raad van 1 april 2019 ter ondersteuning van activiteiten van de Organisatie voor het verbod van chemische wapens (OPCW) in het kader van de uitvoering van de strategie van de EU tegen de verspreiding van massavernietigingswapens ( PB L 93 van 2.4.2019, blz. 3 ).",
  "source": "EUR LEX"
}