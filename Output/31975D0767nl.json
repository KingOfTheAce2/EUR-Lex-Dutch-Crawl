{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975D0767:NL:HTML\">",
  "content": "EUR-Lex - 31975D0767 - NL Avis juridique important | 31975D0767 75/767/EEG: Besluit van de Raad van 9 december 1975 houdende aanvaarding van de aanbeveling van 1 januari 1975 van de Internationale Douaneraad om de op grond van de Naamlijst van Brussel verzamelde statistische gegevens inzake de internationale handel uit te drukken in termen van de Type-Classificatie voor de Internationale Handel, herziening 2 Publicatieblad Nr. L 321 van 12/12/1975 blz. 0027 - 0027 Bijzondere uitgave in het Fins: Hoofdstuk 2 Deel 2 blz. 0055 Bijzondere uitgave in het Grieks: Hoofdstuk 02 Deel 2 blz. 0116 Bijzondere uitgave in het Zweeds: Hoofdstuk 2 Deel 2 blz. 0055 Bijzondere uitgave in het Spaans: Hoofdstuk 16 Deel 1 blz. 0057 Bijzondere uitgave in het Portugees: Hoofdstuk 16 Deel 1 blz. 0057 ++++ BESLUIT VAN DE RAAD van 9 december 1975 houdende aanvaarding van de aanbeveling van 1 januari 1975 van de Internationale Douaneraad om de op grond van de Naamlijst van Brussel verzamelde statistische gegevens inzake de internationale handel uit te drukken in termen van de Type-Classificatie voor de Internationale Handel , herziening 2 ( 75/767/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op artikel 235 , Gezien het voorstel van de Commissie , Gezien het advies van het Europese Parlement ( 1 ) , Overwegende dat de Lid-Staten partij zijn bij de Overeenkomst van 15 december 1950 betreffende de Nomenclatuur voor de indeling van de goederen in de douanetarieven ( Naamlijst van Brussel ) ; Overwegende dat zij anderzijds de aanbeveling van 8 december 1960 van de Internationale Douaneraad inzake de in 1960 door de Economische en Sociale Raad van de Verenigd Naties goedgekeurde overeenstemming tussen de Naamlijst van Brussel en de herziene Type-Classificatie voor de Internationale Handel hebben aanvaard ; dat daaruit voortvloeit dat de goederennomenclatuur voor de statistieken van de buitenlandse handel van de Gemeenschap en van de handel tussen haar Lid-Staten in overeenstemming moet zijn met de Naamlijst van Brussel , in haar huidige of toekomstige versie , zodat de resultaten van de statistieken van de buitenlandse handel van de Gemeenschap en van de handel tussen haar Lid-Staten kunnen worden verstrekt volgens beide bovengenoemde wereldnomenclaturen ; Overwegende dat een tweede versie van genoemde Classificatie eveneens door de Commissie voor Statistiek van de Economische en Sociale Raad van de Verenigde Naties in haar zitting van oktober 1974 is goedgekeurd ; Overwegende dat de Internationale Douaneraad op 1 januari 1975 tot de aangesloten Staten alsmede tot de tussen sommige van deze Staten gevormde economische of douane-unies , een aanbeveling heeft gericht om de onderverdelingen die voorkomen in de bij bovengenoemde aanbeveling gevoegde lijst in hun douanetarief of in hun statistische nomenclatuur op te nemen , dan wel op zijn minst passende maatregelen te nemen zodat aan de betrokken organen van de Verenigde Naties de statistische gegevens op basis van deze onderverdelingen kunnen worden verstrekt , BESLUIT : Enig artikel De aanbeveling van 1 januari 1975 van de Internationale Douaneraad om de op grond van de Naamlijst van Brussel verzamelde statistische gegevens inzake de internationale handel uit te drukken in termen van de Type-Classificatie voor de Internationale Handel , herziening 2 , wordt namens de Gemeenschap aanvaard met het oog op de toepassing ervan met ingang van 1 januari 1978 . De Commissie stelt de Secretaris-generaal van de Internationale Douaneraad van deze aanvaarding in kennis . Gedaan te Brussel , 9 december 1975 . Voor de Raad De Voorzitter M . RUMOR ( 1 ) PB nr . C 280 van 8 . 12 . 1975 , blz . 69 .",
  "source": "EUR LEX"
}