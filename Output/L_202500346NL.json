{
  "url": "http://www.w3.org/1999/xhtml\">",
  "content": "L_202500346NL.000101.fmx.xml Publicatieblad van de Europese Unie NL L-serie 2025/346 19.2.2025 BESLUIT (GBVB) 2025/346 VAN DE RAAD van 18 februari 2025 tot wijziging van Besluit (GBVB) 2020/1999 betreffende beperkende maatregelen tegen ernstige schendingen van de mensenrechten DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 7 december 2020 heeft de Raad Besluit (GBVB) 2020/1999 ( 1 ) vastgesteld. (2) De informatie over twee personen op de lijst in de bijlage bij Besluit (GBVB) 2020/1999 moet worden geactualiseerd. (3) Besluit (GBVB) 2020/1999 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 De bijlage bij Besluit (GBVB) 2020/1999 wordt gewijzigd overeenkomstig de bijlage bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 18 februari 2025. Voor de Raad De voorzitter A. DOMAŃSKI ( 1 ) Besluit (GBVB) 2020/1999 van de Raad van 7 december 2020 betreffende beperkende maatregelen tegen ernstige schendingen van de mensenrechten ( PB L 410 I van 7.12.2020, blz. 13 , ELI: http://data.europa.eu/eli/dec/2020/1999/oj). BIJLAGE In de bijlage bij Besluit (GBVB) 2020/1999 worden in afdeling A (“Natuurlijke personen”) de vermeldingen 80 en 105 vervangen door: Namen (transliteratie naar Latijns schrift) Namen Identificatiegegevens Motivering voor plaatsing op de lijst Datum van plaatsing op de lijst “80. Alexander Valerievich OBRAZTSOV* Александр Валерьевич ОБРАЗЦОВ (Russische spelling) Functie(s): plaatsvervangend hoofd van de strafkolonie IK-3 Geboortedatum: 1980-1990 Geboorteplaats: Rusland Nationaliteit: Russisch Geslacht: mannelijk Adres: Prioeralskiy-district, Jamal-Nenetsische autonome okroeg, Rusland, 629420 Alexander Valerievich Obraztsov is plaatsvervangend hoofd van de strafkolonie IK-3. In die functie is hij rechtstreeks verantwoordelijk voor de gevangenisomstandigheden in de strafkolonie IK-3. De strafkolonie IK-3, algemeen bekend als “Polar Wolf”, is waar de gevangen oppositieleider Alexei Navalny onder onbekende omstandigheden overleed. Tijdens zijn gevangenschap in de strafkolonie IK-3 werd fysiek geweld, zoals foltering, gebruikt en werd hem in de winter warm water en passende kleding onthouden, alsook medische hulp en voedsel en water. Alexander Valerievich Obraztsov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024 105. Vladimir Sergeevich SHVEDOV* Владимир Сергеевич ШВЕДОВ (Russische spelling) Functie(s): hoofd van het departement Staatsbeleid Tenuitvoerlegging Strafvonnissen binnen het Russische Ministerie van Justitie Geboortedatum: 26.10.1980 Geboorteplaats: Moskou, Rusland Paspoortnummer: 4506085659 Fiscaal identificatienummer: 773320017740 Nationaliteit: Russisch Geslacht: mannelijk Adres: Moskou, Russische Federatie Geassocieerde personen: Vsevolod Lvovich Vukolov Geassocieerde entiteiten: Russisch Ministerie van Justitie Vladimir Sergeevich Shvedov is een hooggeplaatste Russische overheidsfunctionaris. Hij is het hoofd van het departement Staatsbeleid Tenuitvoerlegging Strafvonnissen binnen het Russische Ministerie van Justitie. In die functie was hij verantwoordelijk voor de tenuitvoerlegging van de gevangenisstraffen van de Russische oppositiepoliticus Alexei Navalny, aangezien hij verantwoordelijk is voor het staatsbeleid inzake de tenuitvoerlegging van strafvonnissen en hij besluiten neemt over beroepen van burgers. Vladimir Sergeevich Shvedov is bijgevolg verantwoordelijk voor ernstige mensenrechtenschendingen in Rusland, waaronder foltering en andere wrede, onmenselijke of onterende behandeling of bestraffing, willekeurige opsluitingen, en de systematische schending van de vrijheid van mening en meningsuiting. 22.3.2024” ELI: http://data.europa.eu/eli/dec/2025/346/oj ISSN 1977-0758 (electronic edition)",
  "source": "EUR LEX"
}