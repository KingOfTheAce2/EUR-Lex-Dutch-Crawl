{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31991D0459:NL:HTML\">",
  "content": "EUR-Lex - 31991D0459 - NL Avis juridique important | 31991D0459 91/459/EEG: Beschikking van de Commissie van 6 augustus 1991 inzake leveringen van volle-melkpoeder bestemd voor de bevolking van de Sowjetunie Publicatieblad Nr. L 243 van 31/08/1991 blz. 0085 - 0085 BESCHIKKING VAN DE  COMMISSIE   van 6 augustus 1991   inzake leveringen van volle-melkpoeder bestemd voor de bevolking  van de Sowjetunie   (91/459/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 2263/91 van de Commissie van 26 juli 1991 tot vaststelling van  nadere voorschriften voor de uitvoering van Verordening (EEG) nr. 598/91 van de Raad met het oog op  de levering van volle-melkpoeder bestemd voor de bevolking van de Sowjetunie  (1), en met name op  artikel 3, lid 2, Overwegende dat, overeenkomstig Verordening (EEG) nr. 598/91 van de Raad van 5 maart 1991  betreffende een noodmaatregel voor de levering van landbouwprodukten bestemd voor de bevolking van  de Sowjetunie  (2), bij Verordening (EEG) nr. 2263/91 een inschrijving is geopend ter bepaling van  het maximumbedrag voor de levering; Overwegende dat, overeenkomstig artikel 3, lid 1, van Verordening (EEG) nr. 2263/91, de Commissie  op basis van de ontvangen offertes beslist een maximumbedrag voor de levering vast te stellen of  geen gevolg te geven aan de offertes; dat, gezien de ingediende en door de interventiebureaus  meegedeelde offertes, een maximumbedrag voor de leveringen van volle-melkpoeder aan de Sowjetunie  moet worden vastgesteld, HEEFT DE VOLGENDE BESCHIKKING GEGEVEN: Artikel 1 1.  Voor de bij Verordening  (EEG) nr. 2263/91 opengestelde inschrijving en de offertes die vóór 12.00 uur op 31 juli 1991 waren  ingediend: -  wordt, wat betreft de in bijlage III daarvan gedefinieerde partijen A tot en met U, in  verpakkingen met een nettogewicht van 25 kilogram, het maximumbedrag voor de levering vastgesteld  op 2  354 ecu per ton; -  wordt, wat betreft de in bijlage III daarvan gedefinieerde partijen AA tot en met UU, in zakjes  van papier op basis van aluminium of in blikken of dozen met een nettogewicht van 2 kilogram, het  maximumbedrag voor de levering vastgesteld op 2  640 ecu per ton. 2.  Overeenkomstig artikel 2, lid 1, van Verordening (EEG) nr. 2263/91 mogen de offertes voor de  tweede inschrijving worden ingediend tot 12 augustus 1991 om 12.00 uur. Artikel 2 Deze  beschikking is gericht tot de Lid-Staten. Gedaan te Brussel, 6 augustus 1991.  Voor de Commissie   Ray MAC SHARRY   Lid van de Commissie",
  "source": "EUR LEX"
}