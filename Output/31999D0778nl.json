{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999D0778:NL:HTML\">",
  "content": "EUR-Lex - 31999D0778 - NL Avis juridique important | 31999D0778 1999/778/EG: Besluit van de Raad van 15 november 1999 betreffende de sluiting van een protocol inzake veterinaire vraagstukken, als aanvulling op de overeenkomst tussen de Europese Gemeenschap enerzijds en de regering van Denemarken en de landsregering van de Faeröer anderzijds Publicatieblad Nr. L 305 van 30/11/1999 blz. 0025 - 0025 BESLUIT VAN DE RAAD van 15 november 1999 betreffende de sluiting van een protocol inzake veterinaire vraagstukken, als aanvulling op de overeenkomst tussen de Europese Gemeenschap enerzijds en de regering van Denemarken en de landsregering van de Faeröer anderzijds (1999/778/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto artikel 300, lid 2, eerste alinea, eerste volzin, en artikel 300, lid 4, Gezien het voorstel van de Commissie(1), Overwegende dat het protocol inzake veterinaire vraagstukken, als aanvulling op de overeenkomst tussen de Europese Gemeenschap enerzijds en de regering van Denemarken en de landsregering van de Faeröer anderzijds, moet worden goedgekeurd, BESLUIT: Artikel 1 Het protocol inzake veterinaire vraagstukken, als aanvulling op de overeenkomst tussen de Europese Gemeenschap enerzijds en de regering van Denemarken en de landsregering van de Faeröer anderzijds, wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 De voorzitter van de Raad wordt gemachtigd de pers(o)on(en) aan te wijzen die bevoegd is (zijn) het protocol te ondertekenen, teneinde daardoor de Gemeenschap te binden, en de in artikel 4 van het protocol(2) bedoelde kennisgeving te verrichten. Artikel 3 De Commissie, daarin bijgestaan door de afgevaardigden van de veterinaire diensten van de lidstaten, vertegenwoordigt de Gemeenschap in de bij artikel 2 van het Protocol opgerichte subgroep veterinaire aangelegenheden. In het gemengd comité wordt het standpunt van de Gemeenschap over aanbevelingen van de subgroep veterinaire aangelegenheden bepaald door de Raad, met gekwalificeerde meerderheid van stemmen op voorstel van de Commissie. Artikel 4 Dit besluit wordt van kracht op de dag waarop het wordt aangenomen. Gedaan te Brussel, 15 november 1999. Voor de Raad De voorzitter K. HEMILÄ (1) PB C 274 van 28.9.1999, blz. 11. (2) De datum van inwerkingtreding van het protocol wordt door het secretariaat-generaal van de Raad van de Europese Unie bekendgemaakt in het Publicatieblad van de Europese Gemeenschappen.",
  "source": "EUR LEX"
}