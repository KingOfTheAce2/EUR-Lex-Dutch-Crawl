{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997D0846:NL:HTML\">",
  "content": "EUR-Lex - 31997D0846 - NL Avis juridique important | 31997D0846 97/846/EG: Beschikking van de Commissie van 3 december 1997 inzake de verlenging van een aan Duitsland verleende ontheffing krachtens artikel 8, lid 2, onder c) van Richtlijn 70/156/EEG van de Raad inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (Slechts de tekst in de Duitse taal is authentiek) Publicatieblad Nr. L 349 van 19/12/1997 blz. 0073 - 0073 BESCHIKKING VAN DE COMMISSIE van 3 december 1997 inzake de verlenging van een aan Duitsland verleende ontheffing krachtens artikel 8, lid 2, onder c) van Richtlijn 70/156/EEG van de Raad inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (Slechts de tekst in de Duitse taal is authentiek) (97/846/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/156/EEG van de Raad van 6 februari 1970 inzake de onderlinge aanpassing van de wetgevingen van de lidstaten betreffende de goedkeuring van motorvoertuigen en aanhangwagens daarvan (1), laatstelijk gewijzigd bij Richtlijn 97/27/EG van het Europees Parlement en de Raad (2), inzonderheid artikel 8, lid 2, onder c), Overwegende dat de Commissie het verzoek tot ontheffing van de Bondsrepubliek Duitsland overeenkomstig artikel 8, lid 2, onder c) van Richtlijn 70/156/EEG voor wat betreft de productie en de installatie van een type derde stoplicht van categorie ECE S3, als bedoeld in ECE-reglement nr. 7 en geïnstalleerd overeenkomstig ECE-reglement nr. 48 met het oog op de verlening van EG-goedkeuring bij Beschikking 95/458/EG (3) heeft ingewilligd; Overwegende dat het verzoek tot verlenging van 7 mei 1997 door Duitsland is ingediend vanwege het feit dat de noodzakelijke maatregelen tot aanpassing van de bijzondere richtlijnen die verband houden met deze ontheffing, nog niet van kracht zijn en dat voornoemde ontheffing derhalve verlengd moet worden totdat voornoemde richtlijnen van kracht worden, in ieder geval voor een termijn van maximaal vierentwintig maanden; Overwegende dat de in deze beschikking vervatte maatregel in overeenstemming is met het advies van het bij Richtlijn 70/156/EEG ingestelde Comité voor de aanpassing aan de vooruitgang van de techniek, HEEFT DE VOLGENDE BESCHIKKING GEGEVEN: Artikel 1 De bij Beschikking 95/458/EG aan Duitsland verleende ontheffing wordt verlengd totdat de aanpassing van de desbetreffende bijzondere richtlijnen van kracht wordt, in ieder geval voor een periode van maximaal vierentwintig maanden. Artikel 2 Deze beschikking is gericht tot de Bondsrepubliek Duitsland. Gedaan te Brussel, 3 december 1997. Voor de Commissie Martin BANGEMANN Lid van de Commissie (1) PB L 42 van 23. 2. 1970, blz. 1. (2) PB L 233 van 25. 8. 1997, blz. 1. (3) PB L 265 van 8. 11. 1995, blz. 37.",
  "source": "EUR LEX"
}