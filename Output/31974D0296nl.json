{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974D0296:NL:HTML\">",
  "content": "EUR-Lex - 31974D0296 - NL Avis juridique important | 31974D0296 74/296/Euratom: Beschikking van de Raad van 4 juni 1974 betreffende de toekenning van gunsten aan de Gemeenschappelijke Onderneming Hochtemperatur- Kernkraftwerk GmbH (HKG) Publicatieblad Nr. L 165 van 20/06/1974 blz. 0014 - 0015 Bijzondere uitgave in het Spaans: Hoofdstuk 12 Deel 2 blz. 0014 Bijzondere uitgave in het Portugees: Hoofdstuk 12 Deel 2 blz. 0014 ++++ BESCHIKKING VAN DE RAAD van 4 juni 1974 betreffende de toekenning van gunsten aan de Gemeenschappelijke Onderneming Hochtemperatur-Kernkraftwerke GmbH ( HKG ) ( 74/296/Euratom ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Gemeenschap voor Atoomenergie , inzonderheid op de artikelen 48 en 124 , Gezien het advies van de Commissie , Gezien het rapport van de Commissie , Gezien het voorstel van de Commissie , Overwegende dat de Gemeenschappelijke Onderneming Hochtemperatur-Kernkraftwerk GmbH ( HKG ) , opgericht bij beschikking van de Raad van 4 juni 1974 voor een duur van 25 jaar , tot doel heeft de bouw , de uitrusting en de exploitatie van een kerncentrale met een vermogen van 300 MWe in Uentrop  ( Landkreis Unna ) in de Bondsrepubliek Duitsland ; Overwegende dat het HKG ter verwezenlijking van deze doelstelling heeft verzocht om de toekenning van een aantal in bijlage III van het Verdrag genoemde gunsten ; Overwegende dat de kerncentrale zal worden gebouwd door een consortium van ondernemingen uit de Gemeenschap met behulp van onderdelen die bijna uitsluitend uit de Gemeenschap afkomstig zijn , en dat de bouw van deze centrale een belangrijke vooruitgang ten gevolge zal hebben in de technische procédés voor de elektriciteitsproduktie op industriele schaal ; Overwegende dat de toekenning van de in bijlage III van het Verdrag genoemde gunsten aan het HKG gedurende de bouw en de exploitatie van de kerncentrale , door een verlaging van de financiële lasten , de aan een dergelijke onderneming verbonden economische risico's aanzienlijk kan verminderen ; Overwegende dat het raadzaam lijkt de toekenning van gunsten ervan afhankelijk te stellen , dat het HKG de niet-octrooieerbare kennis die het bij de verwezenlijking van de kerncentrale verwerft , ter beschikking van de Gemeenschap stelt , HEEFT DE VOLGENDE BESCHIKKING VASTGESTELD : Artikel 1 De Lid-Staten kennen aan de Gemeenschappelijke Onderneming Hochtemperatur-Kernkraftwerk GmbH  ( HKG ) vooreerst voor een periode die eindigt drie jaar na de definitieve aanvaarding van de centrale door de onderneming , de volgende in bijlage III van het Verdrag genoemde gunsten toe : 1 . in het kader van punt 3 van genoemde bijlage , vrijstelling van de Kapitalverkehrsteuer  ( Gesellschaftsteuer ) ( belasting op kapitaalbewegingen  - vennootschapsbelasting ) voor de inbreng in het maatschappelijk kapitaal van de associatiepartners  ( Stammeinlagen ) bij het HKG , tot een totaal bedrag van 50 miljoen DM ; 2 . in het kader van punt 4 van genoemde bijlage , vrijstelling van de Grunderwerbsteuer ( belasting bij overdracht van onroerende goederen ) ; 3 . in het kader van punt 5 van genoemde bijlage , vrijstelling : - van de vermogensbelasting ; - van de termijn die is vastgesteld voor de aftrek van de verliezen , overeenkomstig artikel 10 d van de Einkommensteuergesetz ( wet op de inkomstenbelasting ) ; - van het deel van de belasting op de bedrijfswinsten dat overeenkomstig artikel 8 , punt 1 , van de Gewerbesteuergesetz ( wet op de bedrijfsbelasting ) over de rente verschuldigd voor leningen op lange termijn wordt geheven ; - van de termijn die is vastgesteld voor de aftrek van bedrijfsverliezen overeenkomstig artikel 10 a van de Gewerbesteuergesetz ; - van het deel van de belasting op het bedrijfskapitaal , dat overeenkomstig artikel 12 , lid 2 , punt 1 , van de Gewerbesteuergesetz wordt geheven over leningen op lange termijn ; - van het deel van de belasting op het bedrijfskapitaal , dat wordt geheven over de proportionele , uit overheidssteun gefinancierde , waarde van de centrale ; - van de grondbelasting . Artikel 2 De aan het HKG bij deze beschikking toegekende gunsten strekken zich uit tot de rechten en verplichtingen die het HKG heeft op het moment van zijn oprichting als Gemeenschappelijke Onderneming . Artikel 3 De in artikel 1 genoemde gunsten worden aan het HKG toegekend onder voorwaarde dat de Commissie toegang krijgt tot alle door het HKG bij de planning , de bouw en de exploitatie van de kerncentrale opgedane kennis op industrieel , technisch en economisch gebied , met inbegrip van informatie op het gebied van veiligheidstechniek . Deze verplichting strekt zich uit tot alle gegevens die het HKG gerechtigd is van zijn hoofdleverancier te ontvangen en die het mag overdragen overeenkomstig de met deze leverancier gesloten contracten . De Commissie stelt vast , welke kennis haar moet worden medegedeeld en de wijze waarop dit dient te geschieden ; zij draagt zorg voor de verspreiding van deze kennis . Artikel 4 Deze beschikking is gericht tot de Lid-Staten en de Gemeenschappelijke Onderneming HKG . Gedaan te Luxemburg , 4 juni 1974 . Voor de Raad De Voorzitter H . D . GENSCHER",
  "source": "EUR LEX"
}