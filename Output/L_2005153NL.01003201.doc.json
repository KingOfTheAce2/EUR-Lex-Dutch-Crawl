{
  "url": "http://www.w3.org/1999/xhtml\">",
  "content": "L_2005153NL.01003201.xml 16.6.2005 NL Publicatieblad van de Europese Unie L 153/32 BESLUIT VAN DE RAAD van 30 mei 2005 houdende aanpassing van de vergoedingen als bedoeld in Besluit 2003/479/EG betreffende de regeling die van toepassing is op de nationale deskundigen en militairen die bij het secretariaat-generaal van de Raad zijn gedetacheerd (2005/442/EG) DE RAAD VAN DE EUROPESE UNIE, Gelet op het Verdrag betreffende de Europese Unie, en met name op artikel 28, lid 1, Gelet op het Verdrag tot oprichting van de Europese Gemeenschap, en met name op artikel 207, lid 2, Gelet op Besluit 2003/479/EG ( 1 ) , en met name op artikel 15, Overwegende hetgeen volgt: (1) In artikel 15, lid 7, van Besluit 2003/479/EG is bepaald dat de dagvergoeding en de maandelijkse toelage eenmaal per jaar en zonder terugwerkende kracht worden aangepast aan de ontwikkeling van de basissalarissen van de ambtenaren van de Gemeenschap in Brussel en Luxemburg. (2) Deze vergoedingen werden laatstelijk aangepast bij Besluit 2004/240/EG, dat op 1 april 2004 van kracht werd. (3) De Raad heeft bij Verordening (EG, Euratom) nr. 31/2005 van 20 december 2004 houdende aanpassing met ingang van 1 juli 2004 van de bezoldigingen en de pensioenen van de ambtenaren en de andere personeelsleden van de Europese Gemeenschappen, alsmede van de aanpassingscoëfficiënten welke van toepassing zijn op deze bezoldigingen en pensioenen ( 2 ) , een aanpassing van 0,7 % van de bezoldigingen en de pensioenen van de ambtenaren van de Gemeenschap goedgekeurd, BESLUIT: Artikel 1 1.   In artikel 15, lid 1, van Besluit 2003/479/EG worden de bedragen 27,96 en 111,83 EUR vervangen door de bedragen 28,16 en 112,61 EUR. 2.   In artikel 15, lid 2, wordt de tabel vervangen door onderstaande tabel: „Afstand tussen de woonplaats en de standplaats (in km) Bedrag in EUR 0-150 0 > 150 72,39 > 300 128,69 > 500 209,13 > 800 337,83 > 1 300 530,87 > 2 000 635,45” 3.   In artikel 15, lid 4, wordt het bedrag 27,96 EUR vervangen door het bedrag 28,16 EUR. Artikel 2 Dit besluit wordt van kracht op de eerste dag van de maand volgende op die waarin het wordt aangenomen. Gedaan te Brussel, 30 mei 2005. Voor de Raad De voorzitter F. BODEN ( 1 ) PB L 160 van 28.6.2003, blz. 72 . Besluit gewijzigd bij Besluit 2004/240/EG ( PB L 74 van 12.3.2004, blz. 17 ). ( 2 ) PB L 8 van 12.1.2005, blz. 1 .",
  "source": "EUR LEX"
}