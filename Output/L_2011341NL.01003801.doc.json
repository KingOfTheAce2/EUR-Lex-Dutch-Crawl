{
  "url": "http://www.w3.org/1999/xhtml\">",
  "content": "L_2011341NL.01003801.xml 22.12.2011 NL Publicatieblad van de Europese Unie L 341/38 UITVOERINGSVERORDENING (EU) Nr. 1369/2011 VAN DE COMMISSIE van 21 december 2011 tot wijziging van Verordening (EG) nr. 952/2006 houdende uitvoeringsbepalingen van Verordening (EG) nr. 318/2006 van de Raad, wat betreft het beheer van de interne suikermarkt en het quotastelsel DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 192, lid 2, in samenhang met artikel 4, Overwegende hetgeen volgt: (1) Na de invoering van een geïnformatiseerd systeem voor het doorzenden van suikerprijsgegevens voor het prijsregistratiesysteem krachtens artikel 14 van Verordening (EG) nr. 952/2006 van de Commissie ( 2 ) is het passend de frequentie te verhogen waarmee de Commissie die gegevens indient bij het Beheerscomité voor de gemeenschappelijke ordening van de landbouwmarkten. (2) Verordening (EG) nr. 952/2006 moet daarom dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In artikel 14 van Verordening (EG) nr. 952/2006 wordt de eerste alinea vervangen door: „Elke maand stelt de Commissie het Beheerscomité voor de gemeenschappelijke ordening van de landbouwmarkten in kennis van de gemiddelde prijs voor witte suiker die in de maand voorafgaand aan de datum van de kennisgeving is meegedeeld.”. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 21 december 2011. Voor de Commissie De voorzitter José Manuel BARROSO ( 1 ) PB L 299 van 16.11.2007, blz. 1 . ( 2 ) PB L 178 van 1.7.2006, blz. 39 .",
  "source": "EUR LEX"
}