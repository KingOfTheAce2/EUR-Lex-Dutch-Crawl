{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995Y0722(02):NL:HTML\">",
  "content": "EUR-Lex - 31995Y0722(02) - NL Avis juridique important | 31995Y0722(02) Resolutie van de Raad van 29 juni 1995 inzake de verdere ontwikkeling van mobiele en persoonlijke communicatie in de Europese Unie Publicatieblad Nr. C 188 van 22/07/1995 blz. 0003 - 0004 RESOLUTIE VAN DE  RAAD van 29 juni 1995 inzake de verdere ontwikkeling van mobiele en persoonlijke communicatie in de  Europese Unie (95/C  188/02) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Overwegende dat de Raad, naar aanleiding van het overzicht van de situatie in de  telecommunicatiesector in 1992, de Commissie in zijn Resolutie 93/C 213/01 van 22 juli 1993  (1)  verzocht heeft een Groenboek over mobiele/persoonlijke communicatie te publiceren, dat de Commissie  op 27 april 1994 heeft aangenomen; Overwegende dat de Commissie op die grondslag een breed overleg heeft gevoerd en het Europees  Parlement en de Raad een mededeling heeft toegezonden over het resultaat van het overleg  betreffende het Groenboek inzake mobiele communicatie en personal communications, 1. VERWELKOMT het brede overleg dat de Commissie heeft gevoerd over de  grondbeginselen en -doelstellingen van het Groenboek inzake mobiele communicatie en personal  communications en NEEMT NOTA VAN de overeenstemming die daarbij is bereikt, alsook van de gebieden  waarop geen volledige consensus tot stand is gebracht; 2. STEUNTde opstelling van een voor de ontwikkeling van de sector mobiele en persoonlijke  communicatie gunstig regelgevend kader, dat strookt met de algehele hervorming van de sector  telecommunicatie; 3. BESCHOUWT ALS PRIORITAIRE DOELSTELLINGEN voor de ontwikkeling van de sector mobiele en  persoonlijke communicatie dat er in de Unie voor gezorgd wordt: a) dat er algemene mededinging bestaat inzake het verrichten van mobiele en persoonlijke  communicatie, en dat vergunningen volgens objectieve, doorzichtige, op evenredigheid en  non-discriminatie berustende criteria worden afgegeven; b) dat het aantal voor mobiele en persoonlijke communicatie afgegeven vergunningen alleen kan  worden beperkt op grond van de fundamentele eisen, met name een doeltreffend gebruik van het  frequentiespectrum; c) dat er op de markt voor mobiele en persoonlijke communicatie eerlijke mededinging bestaat, dat  met name het verbod in acht genomen wordt op kruissubsidies, die strijdig zijn met de mededinging; d) dat er in het kader van de algemene hervorming van de telecommunicatiesector, gezien de noodzaak  om eerlijke mededinging te bevorderen, een goede combinatie van vaste en mobiele  communicatiediensten komt; e) dat de reglementaire hinderpalen inzake de mogelijkheid om op non-discriminerende basis  overeenkomsten voor het op de markt brengen van mobiele en persoonlijke communicatiediensten te  sluiten, worden opgeruimd, waarbij voor het op de markt brengen een Gedragscode moet gelden om de  bescherming van de belangen van de consument te garanderen; f) dat de Lid-Staten de ondernemingen zo spoedig mogelijk machtigen om een directe koppeling te  bewerkstelligen tussen de mobiele en vaste communicatienetwerken of tussen mobiele netwerken  onderling; g) dat de Lid-Staten zich ten volle inzetten om zo spoedig mogelijk te komen tot een regeling voor  de vrije totstandbrenging en het vrije gebruik van infrastructuur door exploitanten van mobiele en  persoonlijke communicatiediensten voor de uitoefening van de activiteiten bedoeld in hun  vergunning; h) dat in het kader van de activiteiten van het Europees Comité voor radiocommunicatie (ECR)  overeenkomstig Resolutie 90/C 166/04 van de Raad van 28 juni 1990  (1) een evenwichtiger verdeling  van het frequentiespectrum over de verschillende gebruikstoepassingen wordt bereikt; i) dat er op basis van het besluitvormingsmechanisme van het ECR tijdig adequate frequentiebanden  ter beschikking worden gesteld ter ondersteuning van de prioritaire ontwikkeling en invoering van  mobiele en persoonlijke communicatietechnologieën en -systemen die overeenstemmen met de Europese  normen; j) dat vóór 1 juni 1996 een geharmoniseerde aanpak wordt bepaald voor vergunningen voor mobiele en  persoonlijke satellietcommunicatie na bestudering door het Europees Comité voor  regelgevingsaangelegenheden op het gebied van telecommunicatie (ECTRA); 4. NEEMT NOTA VAN DE NOODZAAK VAN AANVULLENDE ACTIES OP DE VOLGENDE GEBIEDEN: a) het opstellen van duidelijke tijdschema's voor normalisatie, nummering en frequentie voor  mobiele en persoonlijke communicatie; b) het opstellen van de nodige voorwaarden om tot de onderlinge conformiteitserkenning van alle  radiocommunicatieterminals te komen; c) het uitdiepen van een hele reeks vraagstukken van algemeen belang, met name: - het eventuele effect van radiostraling op de volksgezondheid en de veiligheid van personen; - de kansen voor ontwikkeling van de werkgelegenheid en de opleidingsbehoeften die deze  ontwikkeling kan doen ontstaan; - kwesties inzake consumentenbescherming; - de esthetische en milieuproblemen die kunnen rijzen door de installatie van antennes; d) het blijven steunen van de ontwikkeling naar het universele mobiele telecommunicatiesysteem  (UMTS) dat beschouwd wordt als de belangrijkste bijdrage aan toekomstige persoonlijke  communicatie; 5. BENADRUKT het belang van een gelijkwaardige en reële toegang tot de markten van derde landen en  van een zoveel mogelijk veralgemeende toepassing van internationale normen ten aanzien van de  technologie, apparatuur en diensten voor mobiele en persoonlijke communicatie; 6. NEEMT NOTA van het voornemen van de Commissie de oprichting te steunen van een Europees forum  voor mobiele en persoonlijke communicatiediensten; 7. NEEMT NOTA van de voorstellen van de Commissie in haar mededeling; 8. VERZOEKT de Commissie om aan het Europees Parlement en de Raad maatregelen voor te stellen die  bijdragen tot de verwezenlijking van de hierboven omschreven prioritaire doelstellingen en  belangrijkste aanvullende maatregelen; 9. VERZOEKT DE COMMISSIE om vóór 1 januari 1997 BIJ HET EUROPEES PARLEMENT EN DE RAAD VERSLAG UIT  TE BRENGEN over de vorderingen bij de tenuitvoerlegging en de effecten van de in deze resolutie  beoogde maatregelen. (1) PB nr. C 213 van 6. 8. 1993, blz. 1. (1) PB nr. C 166 van 7. 7. 1990, blz. 4.",
  "source": "EUR LEX"
}