{
  "url": "http://www.w3.org/1999/xhtml\"><!--",
  "content": "L_2018184NL.01000701.xml 20.7.2018 NL Publicatieblad van de Europese Unie L 184/7 UITVOERINGSRICHTLIJN (EU) 2018/1028 VAN DE COMMISSIE van 19 juli 2018 tot rectificatie van Uitvoeringsrichtlijn (EU) 2016/2109 tot wijziging van Richtlijn 66/401/EEG van de Raad teneinde nieuwe soorten en de botanische naam van de soort Lolium × boucheanum Kunth op te nemen (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 66/401/EEG van de Raad van 14 juni 1966 betreffende het in de handel brengen van zaaizaad van groenvoedergewassen ( 1 ) , en met name artikel 21 bis, Overwegende hetgeen volgt: (1) Als gevolg van een administratieve fout is in Uitvoeringsrichtlijn (EU) 2016/2109 van de Commissie ( 2 ) , waarbij Richtlijn 66/401/EEG werd gewijzigd, in bijlage III bij Richtlijn 66/401/EEG de voetnootverwijzing ( 1 ) bij de vermelding „ Poaceae (Gramineae) ” per vergissing geschrapt. Als gevolg daarvan kunnen lidstaten niet meer toestaan dat het maximumgewicht van de partij wordt verhoogd tot 25 ton wanneer de leverancier daartoe door de bevoegde autoriteit gemachtigd is. (2) De desbetreffende bijlage bij Uitvoeringsrichtlijn (EU) 2016/2109 moet derhalve dienovereenkomstig worden gerectificeerd. (3) De in deze richtlijn vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE RICHTLIJN VASTGESTELD: Artikel 1 Wijziging van Uitvoeringsrichtlijn (EU) 2016/2109 De bijlage bij Uitvoeringsrichtlijn (EU) 2016/2109 wordt gewijzigd overeenkomstig de bijlage bij deze richtlijn. Artikel 2 Omzetting 1.   De lidstaten stellen de wettelijke en bestuursrechtelijke bepalingen vast die nodig zijn om aan deze richtlijn te voldoen en maken deze uiterlijk op 31 december 2018 bekend. Zij delen de Commissie de tekst van die bepalingen onverwijld mede. Zij passen die bepalingen toe vanaf 1 januari 2019. Wanneer de lidstaten die bepalingen aannemen, wordt in die bepalingen zelf of bij de officiële bekendmaking ervan naar deze richtlijn verwezen. De regels voor die verwijzing worden vastgesteld door de lidstaten. 2.   De lidstaten delen de Commissie onmiddellijk de tekst van de belangrijkste bepalingen van intern recht mede die zij op het onder deze richtlijn vallende gebied vaststellen. Artikel 3 Inwerkingtreding Deze richtlijn treedt in werking op de dag na die van de bekendmaking ervan in het Publicatieblad van de Europese Unie . Artikel 4 Adressaten Deze richtlĳn is gericht tot de lidstaten. Gedaan te Brussel, 19 juli 2018. Voor de Commissie De voorzitter Jean-Claude JUNCKER ( 1 ) PB 125 van 11.7.1966, blz. 2298/66 . ( 2 ) Uitvoeringsrichtlijn (EU) 2016/2109 van de Commissie van 1 december 2016 tot wijziging van Richtlijn 66/401/EEG van de Raad teneinde nieuwe soorten en de botanische naam van de soort Lolium × boucheanum Kunth op te nemen ( PB L 327 van 2.12.2016, blz. 59 ). BIJLAGE In punt 2 van de bijlage bij Uitvoeringsrichtlijn (EU) 2016/2109 van de Commissie, waarin bijlage III bij Richtlijn 66/401/EEG van de Raad wordt gewijzigd, wordt in de eerste kolom van de tabel de vermelding voor „ Poaceae (Gramineae) ” vervangen door de volgende vermelding met bijbehorende voetnoot: „ Poaceae (Gramineae) ( 1 ) ( 1 ) Het maximumgewicht van de partij mag worden verhoogd tot 25 ton als de leverancier daartoe door de bevoegde autoriteit gemachtigd is.”.”",
  "source": "EUR LEX"
}