{
  "url": "http://www.w3.org/1999/xhtml\">",
  "content": "L_2012166NL.01001801.xml 27.6.2012 NL Publicatieblad van de Europese Unie L 166/18 UITVOERINGSVERORDENING (EU) Nr. 553/2012 VAN DE COMMISSIE van 19 juni 2012 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er moet worden bepaald dat de houder van een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, deze inlichting nog drie maanden mag blijven gebruiken op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité douanewetboek heeft geen advies uitgebracht binnen de door zijn voorzitter vastgestelde termijn, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 juni 2012. Voor de Commissie, namens de voorzitter , Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Een artikel van staal, ander dan roestvrij staal, zonder schroefdraad, met een zeskantkop, een trekvastheid van 1 040  MPa en afmetingen van 160 mm (lengte), 32 mm (afmeting van de kop) en 16 mm (diameter van de schacht). Het artikel moet na aanbieding verder worden bewerkt tot eindproducten van post 7318 . 7318 15 89 De indeling is vastgesteld op basis van de algemene regels 1, 2 a) en 6 voor de interpretatie van de gecombineerde nomenclatuur en de tekst van de GN-codes 7318 , 7318 15  en 7318 15 89 . Omdat het artikel niet klaar is voor direct gebruik, bij benadering de vorm van het eindproduct heeft en uitsluitend kan worden gebruikt voor afwerking tot een eindproduct van post 7318 , wordt het aangemerkt als een goed in niet-afgewerkte staat in de zin van algemene regel 2 a) voor de interpretatie van de gecombineerde nomenclatuur, namelijk een artikel in voorwerpsvorm (zie ook de toelichting op het geharmoniseerde systeem, algemene regel 2 a), punt ii), en op post 7318 , deel A, vijfde alinea). Gelet op de objectieve kenmerken, zoals zijn vorm, zeskantkop en trekvastheid, wordt het artikel aangemerkt als een artikel in niet-afgewerkte staat van GN-code 7318 15 89 . Het artikel moet daarom worden ingedeeld onder GN-code 7318 15 89 .",
  "source": "EUR LEX"
}