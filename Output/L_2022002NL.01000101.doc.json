{
  "url": "http://www.w3.org/1999/xhtml\"><!--",
  "content": "L_2022002NL.01000101.xml 6.1.2022 NL Publicatieblad van de Europese Unie L 2/1 UITVOERINGSVERORDENING (EU) 2022/7 VAN DE COMMISSIE van 5 januari 2022 tot wijziging van bijlage V bij Uitvoeringsverordening (EU) 2020/2235 wat betreft de diergezondheidsvoorschriften voor de binnenkomst in de Unie van zuivelproducten in houdbare samengestelde producten (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( 1 ) , en met name artikel 7, lid 2, punt a), Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 2 ) , en met name artikel 238, lid 3, en artikel 239, lid 3, Gezien Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad (verordening officiële controles) ( 3 ) , en met name artikel 90, eerste alinea, punten a) en e), en artikel 126, lid 3, Overwegende hetgeen volgt: (1) Gedelegeerde Verordening (EU) 2020/692 van de Commissie ( 4 ) vult de diergezondheidsvoorschriften van Verordening (EU) 2016/429 aan, onder meer wat betreft de binnenkomst in de Unie van zendingen van bepaalde producten van dierlijke oorsprong. Meer in het bijzonder bevat artikel 163 van die gedelegeerde verordening, zoals onlangs gewijzigd bij Gedelegeerde Verordening (EU) 2021/1703 van de Commissie ( 5 ) , specifieke voorschriften voor de binnenkomst in de Unie van producten van dierlijke oorsprong in houdbare samengestelde producten. In dat artikel worden onder meer voorschriften inzake risicobeperkende behandelingen vastgesteld die van toepassing zijn op zuivelproducten in dergelijke samengestelde producten, rekening houdend met de gezondheidsstatus van het derde land of gebied van oorsprong, of van de zone daarvan. (2) Uitvoeringsverordening (EU) 2020/2235 van de Commissie ( 6 ) bevat voorschriften voor de toepassing van de Verordeningen (EU) 2016/429 en (EU) 2017/625 wat betreft modellen van, onder meer, verklaringen met betrekking tot de binnenkomst in de Unie van bepaalde producten van dierlijke oorsprong. Meer in het bijzonder bevat bijlage V bij Uitvoeringsverordening (EU) 2020/2235 een model van particuliere verklaring, zoals bedoeld in artikel 14 van Gedelegeerde Verordening (EU) 2019/625 van de Commissie ( 7 ) , van de exploitant die houdbare samengestelde producten in de Unie binnenbrengt. (3) De particuliere verklaring in bijlage V bij Uitvoeringsverordening (EU) 2020/2235 moet worden vervangen door een bijgewerkte versie waarin rekening wordt gehouden met de voorschriften met betrekking tot risicobeperkende behandelingen voor zuivelproducten die zijn vastgesteld in Gedelegeerde Verordening (EU) 2020/692, zoals gewijzigd bij Gedelegeerde Verordening (EU) 2021/1703. (4) Uitvoeringsverordening (EU) 2020/2235 moet daarom dienovereenkomstig worden gewijzigd. (5) Aangezien Uitvoeringsverordening (EU) 2020/2235 met ingang van 21 april 2021 van toepassing is, moeten de wijzigingen die bij deze verordening in Uitvoeringsverordening (EU) 2020/2235 worden aangebracht, omwille van de rechtszekerheid met spoed in werking treden. (6) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Bijlage V bij Uitvoeringsverordening (EU) 2020/2235 wordt vervangen door de tekst die is opgenomen in de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 januari 2022. Voor de Commissie De voorzitter Ursula VON DER LEYEN ( 1 ) PB L 139 van 30.4.2004, blz. 55 . ( 2 ) PB L 84 van 31.3.2016, blz. 1 . ( 3 ) PB L 95 van 7.4.2017, blz. 1 . ( 4 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 5 ) Gedelegeerde Verordening (EU) 2021/1703 van de Commissie van 13 juli 2021 tot wijziging van Gedelegeerde Verordening (EU) 2020/692 wat betreft de diergezondheidsvoorschriften voor de binnenkomst in de Unie van producten van dierlijke oorsprong in samengestelde producten ( PB L 339 van 24.9.2021, blz. 29 ). ( 6 ) Uitvoeringsverordening (EU) 2020/2235 van de Commissie van 16 december 2020 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten, modellen van officiële certificaten en modellen van diergezondheids-/officiële certificaten, voor de binnenkomst in de Unie en verplaatsingen binnen de Unie van zendingen van bepaalde categorieën dieren en goederen, en officiële certificering met betrekking tot dergelijke certificaten en tot intrekking van Verordening (EG) nr. 599/2004, Uitvoeringsverordeningen (EU) nr. 636/2014 en (EU) 2019/628, Richtlijn 98/68/EG en de Beschikkingen 2000/572/EG, 2003/779/EG en 2007/240/EG ( PB L 442 van 30.12.2020, blz. 1 ). ( 7 ) Gedelegeerde Verordening (EU) 2019/625 van de Commissie van 4 maart 2019 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van bepaalde voor menselijke consumptie bestemde dieren en goederen ( PB L 131 van 17.5.2019, blz. 18 ). BIJLAGE “BIJLAGE V MODEL VAN PARTICULIERE VERKLARING, ZOALS BEDOELD IN ARTIKEL 14 VAN GEDELEGEERDE VERORDENING (EU) 2019/625, VAN DE EXPLOITANT DIE HOUDBARE SAMENGESTELDE PRODUCTEN IN DE UNIE BINNENBRENGT Deel II: Verklaring II. Informatie over de gezondheid II.a Verklaring II.b Imsoc-referentie Ondergetekende, …. ( naam, adres en volledige gegevens van de importeur ) verklaart, als verantwoordelijke voor de binnenkomst in de Unie van de in deel I beschreven zending samengestelde producten, dat de samengestelde producten die vergezeld gaan van deze verklaring: 1. voldoen aan de toepasselijke voorschriften zoals bedoeld in artikel 126, lid 2, van Verordening (EU) 2017/625 van het Europees Parlement en de Raad ( A ) ; 2. niet met gereguleerde temperatuur hoeven te worden opgeslagen of vervoerd; 3. geen ander verwerkt vlees dan gelatine, collageen en zeer verfijnde producten, zoals bedoeld in bijlage III, sectie XVI, bij Verordening (EG) nr. 853/2004 van het Europees Parlement en de Raad ( B ) , bevatten; 4. de volgende ingrediënten van plantaardige oorsprong en van verwerkte producten van dierlijke oorsprong bevatten ( 2 ): ….; 5. verwerkte producten van dierlijke oorsprong bevatten waarvoor in bijlage III bij Verordening (EG) nr. 853/2004 voorschriften zijn vastgesteld en die afkomstig zijn van de volgende erkende inrichting(en) ( 3 ): ….; 6. verwerkte producten van dierlijke oorsprong bevatten die afkomstig zijn uit derde landen of regio’s daarvan die zijn goedgekeurd voor uitvoer naar de Unie van elk verwerkt product van dierlijke oorsprong, zoals vermeld in Besluit 2011/163/EU van de Commissie ( C ) ; 7. afkomstig zijn uit derde landen of regio’s daarvan die op basis van de voorschriften van de Unie inzake de dierlijke en de volksgezondheid zijn goedgekeurd voor de uitvoer naar de Unie van vleesproducten, zuivelproducten, producten op basis van colostrum, visserijproducten of eiproducten en die voor ten minste één van deze producten van dierlijke oorsprong zijn opgenomen in een lijst overeenkomstig Uitvoeringsverordening (EU) 2021/405 van de Commissie ( D ) en Uitvoeringsverordening (EU) 2021/404 van de Commissie ( E ) ; 8. zijn geproduceerd in een inrichting die voldoet aan hygiënenormen waarvan erkend is dat zij gelijkwaardig zijn aan die welke op grond van Verordening (EG) nr. 852/2004 van het Europees Parlement en de Raad ( F ) vereist zijn; 9. zijn geproduceerd onder omstandigheden die de naleving van de maximumresidugehalten voor bestrijdingsmiddelen zoals vastgesteld in Verordening (EG) nr. 396/2005 van het Europees Parlement en de Raad ( G ) en de maximumgehalten voor verontreinigingen zoals vastgesteld in Verordening (EG) nr. 1881/2006 van de Commissie ( H ) garanderen; 10. zuivelproducten bevatten die: (4)(5) hetzij geen specifieke risicobeperkende behandeling hebben ondergaan overeenkomstig bijlage XXVII bij Gedelegeerde Verordening (EU) 2020/692 van de Commissie ( I ) ; (4)(6) hetzij een specifieke risicobeperkende behandeling hebben ondergaan zoals beschreven in kolom A of B van de tabel in bijlage XXVII bij Gedelegeerde Verordening (EU) 2020/692; (4)(7) hetzij een specifieke risicobeperkende behandeling hebben ondergaan die ten minste gelijkwaardig is aan een van de behandelingen in kolom B van de tabel in bijlage XXVII bij Gedelegeerde Verordening (EU) 2020/692; 11. eiproducten bevatten die een specifieke risicobeperkende behandeling hebben ondergaan die ten minste gelijkwaardig is aan een van de behandelingen in de tabel in bijlage XXVIII bij Gedelegeerde Verordening (EU) 2020/692 ( 4 ). Toelichting In overeenstemming met het akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Protocol inzake Ierland/Noord-Ierland in samenhang met bijlage 2 bij dat protocol, betreffen verwijzingen naar de Europese Unie in deze verklaring ook het Verenigd Koninkrijk met betrekking tot Noord-Ierland. Datum Hoedanigheid en titel van de importeur ( 8 ) Stempel Handtekening (2) Vermeld de ingrediënten in afnemende volgorde van gewicht. Bepaalde ingrediënten mogen naargelang het geval als zuivelproducten, visserijproducten, eiproducten of producten van niet-dierlijke oorsprong worden gegroepeerd. (3) Vermeld het erkenningsnummer van de inrichting(en) die de verwerkte producten van dierlijke oorsprong in het samengestelde product heeft (hebben) geproduceerd en het derde land of gebied, of de zone daarvan, waar de erkende inrichting(en) is (zijn) gevestigd, overeenkomstig artikel 4, lid 2, van Verordening (EG) nr. 853/2004 en zoals vermeld door de invoerende exploitant van het levensmiddelenbedrijf. (4) Schrappen indien niet van toepassing. (5) Alleen indien: a) het derde land of gebied, of de zone daarvan, van oorsprong van het samengestelde product (ISO-landcode als vermeld in vak I.7 van deel I van de verklaring) in de lijst in bijlage XVII bij Uitvoeringsverordening (EU) 2021/404 is opgenomen voor de binnenkomst in de Unie van rauwe melk en zuivelproducten die niet onderworpen zijn aan een risicobeperkende behandeling ( J ) , alsmede b) de (in deel II, punt 5, van de verklaring vermelde) erkende inrichting van oorsprong van de rauwe melk of het zuivelproduct zich bevindt: i) in een derde land of gebied dat of een zone daarvan die is opgenomen in de lijst voor de binnenkomst in de Unie van rauwe melk en zuivelproducten die niet onderworpen zijn aan een risicobeperkende behandeling in bijlage XVII bij Uitvoeringsverordening (EU) 2021/404, of ii) in de Unie. (6) Alleen indien: a) het derde land of gebied, of de zone daarvan, van oorsprong van het samengestelde product (ISO-landcode als vermeld in vak I.7 van deel I van de verklaring) in de lijst in bijlage XVIII bij Uitvoeringsverordening (EU) 2021/404 is opgenomen voor de binnenkomst in de Unie van zuivelproducten die onderworpen zijn aan een risicobeperkende behandeling, alsmede b) de (in deel II, punt 5, van de verklaring vermelde) erkende inrichting van oorsprong van de rauwe melk of het zuivelproduct zich bevindt: i) in een derde land of gebied dat of een zone daarvan die is opgenomen in de lijst voor de binnenkomst in de Unie van zuivelproducten die onderworpen zijn aan een risicobeperkende behandeling in bijlage XVIII bij Uitvoeringsverordening (EU) 2021/404, of ii) in de Unie. (7) Indien: a) het derde land of gebied, of de zone daarvan, van oorsprong van het samengestelde product (ISO-landcode als vermeld in vak I.7 van deel I van de verklaring) niet is opgenomen voor de binnenkomst in de Unie van rauwe melk en/of zuivelproducten in bijlage XVII of XVIII bij Uitvoeringsverordening (EU) 2021/404, alsmede b) de (in punt 5 van deel II van de verklaring vermelde) erkende inrichting van oorsprong van het zuivelproduct zich bevindt: i) in een derde land of gebied dat of een zone daarvan die is opgenomen in de lijst voor de binnenkomst in de Unie van rauwe melk en/of zuivelproducten in bijlage XVII of XVIII bij Uitvoeringsverordening (EU) 2021/404, of ii) in de Unie. (8) Importeur: Vertegenwoordiger van de invoerende exploitanten van levensmiddelenbedrijven als vastgesteld in artikel 14, lid 1, van Gedelegeerde Verordening (EU) 2019/625 van de Commissie van 4 maart 2019 tot aanvulling van Verordening (EU) 2017/625 van het Europees Parlement en de Raad wat betreft voorwaarden voor de binnenkomst in de Unie van zendingen van bepaalde voor menselijke consumptie bestemde dieren en goederen ( PB L 131 van 17.5.2019, blz. 18 ). ”. ( A ) Verordening (EU) 2017/625 van het Europees Parlement en de Raad van 15 maart 2017 betreffende officiële controles en andere officiële activiteiten die worden uitgevoerd om de toepassing van de levensmiddelen- en diervoederwetgeving en van de voorschriften inzake diergezondheid, dierenwelzijn, plantgezondheid en gewasbeschermingsmiddelen te waarborgen, tot wijziging van de Verordeningen (EG) nr. 999/2001, (EG) nr. 396/2005, (EG) nr. 1069/2009, (EG) nr. 1107/2009, (EU) nr. 1151/2012, (EU) nr. 652/2014, (EU) 2016/429 en (EU) 2016/2031 van het Europees Parlement en de Raad, de Verordeningen (EG) nr. 1/2005 en (EG) nr. 1099/2009 van de Raad en de Richtlijnen 98/58/EG, 1999/74/EG, 2007/43/EG, 2008/119/EG en 2008/120/EG van de Raad, en tot intrekking van de Verordeningen (EG) nr. 854/2004 en (EG) nr. 882/2004 van het Europees Parlement en de Raad, de Richtlijnen 89/608/EEG, 89/662/EEG, 90/425/EEG, 91/496/EEG, 96/23/EG, 96/93/EG en 97/78/EG van de Raad en Besluit 92/438/EEG van de Raad ( PB L 95 van 7.4.2017, blz. 1 ). ( B ) Verordening (EG) nr. 853/2004 van het Europees Parlement en de Raad van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong ( PB L 139 van 30.4.2004, blz. 55 ) . ( C ) Besluit 2011/163/EU van de Commissie van 16 maart 2011 tot goedkeuring van de door derde landen ingediende plannen overeenkomstig artikel 29 van Richtlijn 96/23/EG van de Raad ( PB L 70 van 17.3.2011, blz. 40 ). ( D ) Uitvoeringsverordening (EU) 2021/405 van de Commissie van 24 maart 2021 tot vaststelling van de lijsten van derde landen of regio’s daarvan waaruit de binnenkomst in de Unie van bepaalde voor menselijke consumptie bestemde dieren en goederen is toegestaan overeenkomstig Verordening (EU) 2017/625 van het Europees Parlement en de Raad ( PB L 114 van 31.3.2021, blz. 118 ). ( E ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). ( F ) Verordening (EG) nr. 852/2004 van het Europees Parlement en de Raad van 29 april 2004 inzake levensmiddelenhygiëne ( PB L 139 van 30.4.2004, blz. 1 ). ( G ) Verordening (EG) nr. 396/2005 van het Europees Parlement en de Raad van 23 februari 2005 tot vaststelling van maximumgehalten aan bestrijdingsmiddelenresiduen in of op levensmiddelen en diervoeders van plantaardige en dierlijke oorsprong en houdende wijziging van Richtlijn 91/414/EEG van de Raad ( PB L 70 van 16.3.2005, blz. 1 ). ( H ) Verordening (EG) nr. 1881/2006 van de Commissie van 19 december 2006 tot vaststelling van de maximumgehalten aan bepaalde verontreinigingen in levensmiddelen ( PB L 364 van 20.12.2006, blz. 5 ). ( I ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( J ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ).",
  "source": "EUR LEX"
}