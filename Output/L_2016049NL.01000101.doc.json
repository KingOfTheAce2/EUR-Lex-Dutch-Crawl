{
  "url": "http://www.w3.org/1999/xhtml\">",
  "content": "L_2016049NL.01000101.xml 25.2.2016 NL Publicatieblad van de Europese Unie L 49/1 UITVOERINGSVERORDENING (EU) 2016/257 VAN DE COMMISSIE van 24 februari 2016 houdende wijziging van Uitvoeringsverordening (EU) nr. 367/2014 tot vaststelling van het nettosaldo dat voor de uitgaven uit het ELGF beschikbaar is DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van de Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( 1 ) , en met name artikel 16, lid 2, Overwegende hetgeen volgt: (1) Bij Uitvoeringsverordening (EU) nr. 367/2014 van de Commissie ( 2 ) is het nettosaldo vastgesteld dat voor de uitgaven uit het Europees Landbouwgarantiefonds (ELGF) beschikbaar is, alsook de bedragen die voor de begrotingsjaren 2014 tot en met 2020 voor het Europees Landbouwfonds voor plattelandsontwikkeling (Elfpo) beschikbaar zijn op grond van artikel 10 quater, lid 2, artikel 136, artikel 136 bis en artikel 136 ter van Verordening (EG) nr. 73/2009 van de Raad ( 3 ) en op grond van artikel 14 en artikel 66, lid 1, van Verordening (EU) nr. 1307/2013 van het Europees Parlement en de Raad ( 4 ) . (2) Overeenkomstig artikel 7, lid 2, van Verordening (EU) nr. 1307/2013 moet de geraamde opbrengst uit de verlaging van betalingen die de lidstaten overeenkomstig artikel 11, lid 6, van die verordening op of vóór 1 augustus 2014 hebben meegedeeld, beschikbaar worden gesteld als Uniesteun voor maatregelen in het kader van plattelandsontwikkelingsprogramma's die overeenkomstig Verordening (EU) nr. 1305/2013 van het Europees Parlement en de Raad ( 5 ) met middelen uit het Europees Landbouwfonds voor plattelandsontwikkeling (Elfpo) worden gefinancierd. De desbetreffende nationale maxima zijn aangepast door middel van Gedelegeerde Verordening (EU) nr. 1378/2014 van de Commissie ( 6 ) . (3) In het Verenigd Koninkrijk is de wetgeving tot uitvoering van de voorschriften van de Unie inzake rechtstreekse betalingen in Wales door de nationale rechterlijke instanties nietig verklaard. Dientengevolge heeft het Verenigd Koninkrijk nieuwe besluiten genomen voor de invoering van rechtstreekse betalingen in Wales en heeft het de Commissie daarvan in kennis gesteld. Omdat die nieuwe besluiten van invloed zijn op de in artikel 11, lid 6, van Verordening (EU) nr. 1307/2013 bedoelde geraamde opbrengst uit de verlaging van betalingen voor het Verenigd Koninkrijk, zijn bijlage I bij Verordening (EU) nr. 1305/2013 en bijlage III bij Verordening (EU) nr. 1307/2013 gewijzigd bij Gedelegeerde Verordening (EU) 2016/142 van de Commissie ( 7 ) . (4) Overeenkomstig artikel 3, lid 1, van Verordening (EU, Euratom) nr. 1311/2013 van de Raad ( 8 ) moet het submaximum voor marktgerelateerde uitgaven en rechtstreekse betalingen in het kader van het meerjarig financieel kader zoals opgenomen in bijlage I bij die verordening, ingevolge de overdrachten tussen het Elfpo en de rechtstreekse betalingen worden aangepast in het kader van de technische aanpassingen als bedoeld in artikel 6, lid 1, van die verordening. (5) Als gevolg van die wijzigingen is een aanpassing nodig van het voor het ELGF beschikbare nettosaldo zoals vastgesteld bij Uitvoeringsverordening (EU) nr. 367/2014. Duidelijkheidshalve moeten de voor het Elfpo beschikbaar te stellen bedragen ook worden bekendgemaakt. (6) Uitvoeringsverordening (EU) nr. 367/2014 moet daarom dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 367/2014 wordt vervangen door de bijlage bij de onderhavige verordening. Artikel 2 Deze verordening treedt in werking op de zevende dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 februari 2016. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 549 . ( 2 ) Uitvoeringsverordening (EU) nr. 367/2014 van de Commissie van 10 april 2014 tot vaststelling van het nettosaldo dat voor de uitgaven uit het ELGF beschikbaar is ( PB L 108 van 11.4.2014, blz. 13 ). ( 3 ) Verordening (EG) nr. 73/2009 van de Raad van 19 januari 2009 tot vaststelling van gemeenschappelijke voorschriften voor regelingen inzake rechtstreekse steunverlening aan landbouwers in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers, tot wijziging van Verordeningen (EG) nr. 1290/2005, (EG) nr. 247/2006, (EG) nr. 378/2007 en tot intrekking van Verordening (EG) nr. 1782/2003 ( PB L 30 van 31.1.2009, blz. 16 ). ( 4 ) Verordening (EU) nr. 1307/2013 van het Europees Parlement en de Raad van 17 december 2013 tot vaststelling van voorschriften voor rechtstreekse betalingen aan landbouwers in het kader van de steunregelingen van het gemeenschappelijk landbouwbeleid en tot intrekking van Verordening (EG) nr. 637/2008 van de Raad en Verordening (EG) nr. 73/2009 van de Raad ( PB L 347 van 20.12.2013, blz. 608 ). ( 5 ) Verordening (EU) nr. 1305/2013 van het Europees Parlement en de Raad van 17 december 2013 inzake steun voor plattelandsontwikkeling uit het Europees Landbouwfonds voor plattelandsontwikkeling (Elfpo) en tot intrekking van Verordening (EG) nr. 1698/2005 van de Raad ( PB L 347 van 20.12.2013, blz. 487 ). ( 6 ) Gedelegeerde Verordening (EU) nr. 1378/2014 van de Commissie van 17 oktober 2014 tot wijziging van bijlage I bij Verordening (EU) nr. 1305/2013 van het Europees Parlement en de Raad en van de bijlagen II en III bij Verordening (EU) nr. 1307/2013 van het Europees Parlement en de Raad ( PB L 367 van 23.12.2014, blz. 16 ). ( 7 ) Gedelegeerde Verordening (EU) 2016/142 van de Commissie van 2 december 2015 tot wijziging van bijlage I bij Verordening (EU) nr. 1305/2013 van het Europees Parlement en de Raad en van bijlage III bij Verordening (EU) nr. 1307/2013 van het Europees Parlement en de Raad ( PB L 28 van 4.2.2016, blz. 8 ). ( 8 ) Verordening (EU, Euratom) nr. 1311/2013 van de Raad van 2 december 2013 tot bepaling van het meerjarig financieel kader voor de jaren 2014-2020 ( PB L 347 van 20.12.2013, blz. 884 ). BIJLAGE „BIJLAGE (in miljoen EUR — lopende prijzen) Begrotingsjaar Voor het Elfpo ter beschikking gestelde bedragen Uit het Elfpo overgedragen bedragen Nettosaldo dat voor de uitgaven uit het ELGF ter beschikking is Artikel 10 ter van Verordening (EG) nr. 73/2009 Artikel 136 van Verordening (EG) nr. 73/2009 Artikel 136 ter van Verordening (EG) nr. 73/2009 Artikel 66 van Verordening (EU) nr. 1307/2013 Artikel 136 bis, lid 1, van Verordening (EG) nr. 73/2009 en artikel 14, lid 1, van Verordening (EU) nr. 1307/2013 Artikel 7, lid 2, van Verordening (EU) nr. 1307/2013 Artikel 136 bis, lid 2, van Verordening (EG) nr. 73/2009 en artikel 14, lid 2, van Verordening (EU) nr. 1307/2013 2014 296,3 51,6 4,0 43 778,1 2015 51,600 4,000 621,999 499,384 44 189,785 2016 4,000 1 138,146 108,659 573,047 43 950,242 2017 4,000 1 174,732 111,026 572,440 44 145,682 2018 4,000 1 184,257 110,213 571,820 44 162,350 2019 4,000 1 131,292 111,358 571,158 44 240,508 2020 4,000 1 132,133 112,041 570,356 44 263,182 ”",
  "source": "EUR LEX"
}