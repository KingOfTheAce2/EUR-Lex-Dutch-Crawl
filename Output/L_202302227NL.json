{
  "url": "http://www.w3.org/1999/xhtml\"><!--",
  "content": "L_202302227NL.000101.fmx.xml Publicatieblad van de Europese Unie NL Serie L 2023/2227 24.10.2023 BESLUIT (GBVB) 2023/2227 VAN DE RAAD van 23 oktober 2023 tot wijziging van Besluit 2010/638/GBVB betreffende beperkende maatregelen in verband met de situatie in Guinee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 25 oktober 2010 heeft de Raad Besluit 2010/638/GBVB ( 1 ) betreffende beperkende maatregelen in verband met de situatie in Guinee vastgesteld. (2) Na evaluatie van Besluit 2010/638/GBVB wordt het wenselijk geacht die beperkende maatregelen te verlengen tot en met 27 oktober 2024. De Raad moet deze beperkende maatregelen voortdurend evalueren in het licht van de vooruitgang die wordt geboekt bij het succesvol voeren en afronden van de eerlijke processen in verband met de gebeurtenissen van 28 september 2009. (3) Besluit 2010/638/GBVB moet derhalve dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 8 van Besluit 2010/638/GBVB wordt lid 2 vervangen door: “2.   Dit besluit is van toepassing tot en met 27 oktober 2024. Het wordt voortdurend geëvalueerd. Het wordt verlengd of gewijzigd, naargelang het geval, indien de Raad oordeelt dat de doelstellingen ervan niet zijn bereikt.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Luxemburg, 23 oktober 2023. Voor de Raad De voorzitter J. ROSWALL ( 1 ) Besluit 2010/638/GBVB van de Raad van 25 oktober 2010 betreffende beperkende maatregelen tegen de Republiek Guinee ( PB L 280 van 26.10.2010, blz. 10 ). ELI: http://data.europa.eu/eli/dec/2023/2227/oj ISSN 1977-0758 (electronic edition)",
  "source": "EUR LEX"
}