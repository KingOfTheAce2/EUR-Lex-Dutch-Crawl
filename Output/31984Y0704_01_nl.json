{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31984Y0704(01):NL:HTML\">",
  "content": "EUR-Lex - 31984Y0704(01) - NL Avis juridique important | 31984Y0704(01) Conclusies van de Raad van 22 juni 1984 betreffende een sociaal actieprogramma van de Gemeenschap op middellange termijn Publicatieblad Nr. C 175 van 04/07/1984 blz. 0001 - 0003 Bijzondere uitgave in het Spaans: Hoofdstuk 05 Deel 4 blz. 0118 Bijzondere uitgave in het Portugees: Hoofdstuk 05 Deel 4 blz. 0118 ++++ CONCLUSIES VAN DE RAAD van 22 juni 1984 betreffende een sociaal actieprogramma van de Gemeenschap op middellange termijn ( 84/C 175/01 ) De Gemeenschap zal haar economische eenheid tegenover de internationale concurrentie niet kunnen versterken als zij niet tegelijkertijd ook haar sociale eenheid versterkt . Het sociale beleid moet derhalve worden ontwikkeld op het niveau van de Gemeenschap , evenals het economische , monetaire en industriële beleid . Vaak wordt gewezen op de institutionele verschillen die het gevolg zijn van de eigen tradities die alle landen in ere willen houden . Deze verschillen zijn belangrijk , maar de sociale instellingen en de betrekkingen die de laatste decennia tussen de sociale partners zijn gegroeid , vertonen ook op talrijke punten overeenkomsten . In alle landen zijn zij een belangrijke factor geweest voor de economische groei , de verhoging van de levensstandaard en de totstandbrenging van volledige werkgelegenheid . Deze verschillen tussen instellingen en sociale beleidsmaatregelen vormen geen beletsel voor het voeren van gemeenschappelijke acties waarmee geleidelijk een sociale dimensie aan Europa kan worden gegeven . De Gemeenschap moet op sociaal gebied de doeleinden nastreven die zij zich oorspronkelijk stelde : volledige en optimale werkgelegenheid en verbetering van de levens - en arbeidsomstandigheden en de volledige verwezenlijking van het vrije verkeer van werknemers . Dat betekent dat de sociale solidariteit moet worden versterkt en dat een consensus tussen de sociale partners moet worden verwezenlijkt . Deze doelstellingen zijn onlosmakelijk verbonden met het nastreven van een grotere economische groei , gebaseerd op een groter concurrentievermogen van de ondernemingen alsmede op een uitdieping van de binnenlandse markt en op een economische politiek die erop gericht is de inflatie zo laag mogelijk te houden . De Gemeenschap moet bijdragen tot een nauwere samenhang tussen economisch en sociaal beleid om haar concurrentiepositie en haar solidariteit tegenover de buitenwereld te versterken . Een geslaagd economisch beleid is een essentiële voorwaarde voor de tenuitvoerlegging van een adequaat sociaal beleid . Een doeltreffend sociaal beleid is een noodzakelijke steunpilaar voor het economisch beleid . De veranderingen die door de technologische omwenteling teweeg worden gebracht , dienen te worden ondersteund door een beleid inzake opvoeding en beroepsopleiding , een arbeidsmarktbeleid en een sociaal beleid ten einde een snelle en geslaagde aanpassing mogelijk te maken en te begunstigen . Het is dan ook noodzakelijk dat de reeds getroffen maatregelen - met name de maatregelen op het gebied van het vrije verkeer van werknemers , werkgelegenheid , nieuwe technologieën , beroepsoriëntatie en -opleiding , onderwijs , gelijke behandeling van mannen en vrouwen , de maatregelen ten gunste van kansarme groepen , en die op het gebied van gezondheid en veiligheid op het werk - aangepast aan de huidige omstandigheden , worden voortgezet en versterkt . Tevens moet echter worden gezocht naar mogelijkheden voor nieuwe initiatieven op het gebied van de sociale bescherming , de demografie en het gezinsbeleid . Tenslotte moet de Europese sociale dialoog worden geïntensiveerd en qua procedures worden aangepast , om de sociale partners nauwer te betrekken bij de economische en sociale besluitvorming in de Gemeenschap . In het kader van haar bevoegdheden en gezien de beperkte financiële middelen hecht de Gemeenschap eraan , zonder zich in de plaats te willen stellen van de actie van Lid-Staten en de sociale partners , haar politieke wil te bevestigen om vooruitgang te boeken bij de totstandbrenging van een Europese sociale dimensie . In deze samenhang dient impuls gegeven te worden aan bepaalde initiatieven om een nieuwe dynamiek te scheppen , vorderingen te maken op de weg naar groei en sociale vooruitgang en de democratie in Europa te consolideren . Met het oog hierop is de Raad van mening dat er , ongeacht de voortzetting en de versterking van de maatregelen die de laatste jaren zijn getroffen en ten aanzien waarvan de Raad resoluties heeft aangenomen , de komende jaren op de volgende gebieden een reeks maatregelen en initiatieven zouden kunnen worden genomen : 1 . Werkgelegenheid , sociale aspecten van de nieuwe technologieën en opleiding De werkloosheid vormt het moeilijkste economische en sociale probleem in de Gemeenschap . Versterking van de maatregelen die bijdragen tot een oplossing daarvan , zal in de komende jaren een prioritair karakter krijgen . Deze maatregelen moeten ten uitvoer worden gelegd vanuit het constante streven om het produktieapparaat aan te passen aan de evolutie van de technologie , ten einde een hoge mate van competitiviteit ten opzichte van de internationale concurrentie te bevorderen . 1.1 . Bij jonge mannen en vrouwen in de Gemeenschap ligt het werkloosheidspercentage aanzienlijk hoger dan in andere leeftijdscategorieën . Deze toestand is zeer verontrustend voor hun sociale en professionele toekomst en ook voor het sociale evenwicht in de verschillende landen . Daar deze toestand een weerslag vormt van een onvoldoend aanbod aan werk , gaat zij samen met een gering opleidingsniveau of met onaangepaste kwalificaties . Betere werkgelegenheidskansen voor jongeren en in de eerste plaats voor jonge werklozen vormen een prioritaire doelstelling . De door de Gemeenschap ondernomen acties moeten daartoe worden versterkt , met name voor wat betreft de opleiding voor de nieuwe technologieën en de sociale integratie , met name voor wat betreft jongeren en vrouwen . Aan de Commissie is gevraagd op gezette tijden de balans op te maken van het in de verschillende landen van de Gemeenschap gevoerde beleid en van de hiermee verkregen resultaten . 1.2 . De Commissie wordt verzocht om overeenkomstig de conclusies van de Raad inzake de technologische ontwikkelingen en sociale veranderingen initiatieven te stimuleren ter bevordering van de ontwikkeling van een op de toekomst gericht beheer van de arbeidsmarkt , van de eerste en permanente vorming alsmede van de omscholing van de personen wier werkgelegenheid door de veranderingen wordt bedreigd en van voorlichting , overleg en onderhandelingen op een passend niveau . 1.3 . Aangezien de technologische veranderingen gevolgen hebben voor de werkgelegenheid , de organisatie van de arbeid en de produktie , mogen de economische aspecten die gericht zijn op het verhogen van het concurrentievermogen , niet los worden gezien van de sociale aspecten die betrekking hebben op de wijze waarop de arbeidskrachten worden ingezet . De sociale partners dienen te worden aangemoedigd een dialoog te beginnen over het verband tussen de wijze waarop de technische uitrusting wordt benut , de aanpassing van de organisatie van de arbeid en de werktijden , de problemen op het gebied van de werkgelegenheid en de arbeidstijd . 1.4 . Bijzondere aandacht moet worden besteed aan de arbeidsvoorwaarden en met name aan de aspecten in verband met gezondheid en veiligheid van de werknemers , des te meer omdat het hier belangrijke elementen van de arbeidsproduktiviteit betreft . Aan de versterking van de op dit gebied reeds gevoerde communautaire acties moet voorrang worden gegeven . Met name moet worden nagegaan hoe de ergonomische implicaties van de technologische vernieuwing reeds in het stadium van studie en ontwerp van de uitrusting systematisch in aanmerking kunnen worden genomen . De Commissie wordt verzocht om voorstellen in te dienen bij de Raad , met name in het kader van het tweede actieprogramma van de Europese Gemeenschappen inzake de veiligheid en de gezondheid op het werk . 2 . Sociale bescherming en demografie en ontwikkeling De stelsels van sociale bescherming zijn een belangrijk element voor de maatschappelijke samenhang van de landen van de Gemeenschap . Bovendien vormt de zekerheid die zij bieden het tegenwicht voor de in het licht van de technologische ontwikkeling en de mededinging noodzakelijke arbeidsmobiliteit . Zonder dat dit een harmonisatie ten doel heeft , zouden toch aanpassingen moeten worden overwogen , wil men de verworvenheden consolideren en de nationale stelsels doeltreffender maken . Zo zou ook worden bijgedragen tot de vermerking van de concurrentiepositie van het Europese bedrijfsleven tegenover de internationale mededinging . De Commissie moet erop blijven toezien dat deze aanpassingen geen inzet worden voor een concurrentiestrijd tussen Europese economieën . 2.1 . Met inachtneming van de institutionele verschillen , wordt de Commissie verzocht te proberen een beter inzicht te krijgen in de gevolgen die de sociale lasten hebben op het concurrentievermogen van het bedrijfsleven , de werkgelegenheid en op de levensstandaard van de gezinnen in de algehele economische context . Na dit onderzoek zal zij aan de Raad verslag uitbrengen . 2.2 . De bevoegde ministers worden uitgenodigd een studie te wijden aan de middelen die worden ingezet ter beheersing van de ontwikkeling van de uitgaven voor gezondheidszorg , aan de hand van een periodiek verslag van de Commissie . De Commissie zal met de Lid-Staten de mogelijkheden van een samenwerking op het gebied van de gezondheidszorg nagaan . 2.3 . De Raad zal op gezette tijden informatie uitwisselen over de ontwikkeling van een gezinspolitiek der Lid-Staten en de gevolgen van de demografische ontwikkeling alsmede over de gevolgen van het ouder worden . De Commissie wordt verzocht daartoe de nodige studies te verrichten . 2.4 . In de huidige sociaal-economische context kan het belang van de migrantenproblematiek niet over het hoofd worden gezien . De Raad neemt er akte van dat de Commissie hem voorstellen zal voorleggen waardoor : - het communautaire beleid ter bevordering van de culturele en maatschappelijke integratie van migranten kan worden versterkt , - samenwerking tussen de Lid-Staten inzake controle op de migrantenstromen uit derde landen kan worden ontwikkeld , - de beleidsmaatregelen ter omschakeling van migrerende werknemers die naar hun land van herkomst terug willen , met elkaar kunnen worden vergeleken en nader kan worden ingegaan op het verband tussen deze maatregelen en het communautaire beleid inzake samenwerking met deze landen . 3 . De sociale dialoog in de Gemeenschap De Raad is tenslotte van oordeel dat de tenuitvoerlegging van een sociaal beleid en van industriële strategieën van de Gemeenschap impliceert dat de dialoog tussen de sociale partners op communautair niveau wordt voortgezet en ontwikkeld . De Commissie wordt verzocht na te gaan hoe de dialoog met de sociale partners in het kader van de bestaande mechanismen kan worden verbeterd , ten einde deze nauwer te betrekken bij de economische en sociale besluiten van de Gemeenschap . Tevens wordt zij verzocht geschikte methodes uit te werken waardoor , met volstrekte inachtneming van de autonomie en de eigen verantwoordelijkheden van de sociale partners , de ontwikkeling van de paritaire betrekkingen op communautair niveau kan worden gestimuleerd .",
  "source": "EUR LEX"
}