{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0459:NL:HTML\">",
  "content": "EUR-Lex - 31994D0459 - NL Avis juridique important | 31994D0459 94/459/EG: Beschikking van de Commissie van 6 juli 1994 tot wijziging van Beschikking 89/471/EEG tot toelating van methoden voor de indeling van geslachte varkens in Duitsland (Slechts de tekst in de Duitse taal is authentiek) Publicatieblad Nr. L 189 van 23/07/1994 blz. 0086 - 0086 BESCHIKKING VAN DE COMMISSIE van 6 juli 1994 tot wijziging van Beschikking 89/471/EEG tot toelating van methoden voor de indeling van geslachte varkens in Duitsland (Slechts de tekst in de Duitse taal is authentiek) (94/459/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3220/84 van de Raad van 13 november 1984 tot vaststelling van het communautaire indelingsschema voor geslachte varkens (1), laatstelijk gewijzigd bij Verordening (EG) nr. 3513/93 (2), inzonderheid op artikel 5, lid 2, Overwegende dat de Commissie bij Beschikking 89/471/EEG (3), laatstelijk gewijzigd bij Beschikking 91/88/EEG (4), methoden voor de indeling van geslachte varkens in Duitsland toegelaten heeft; Overwegende dat de Duitse Regering de Commissie heeft verzocht de toepassing van een nieuwe formule voor de berekening van het mager-vleesaandeel van geslachte varkens in het kader van de indelingsmethoden als voorzien in Beschikking 89/471/EEG toe te laten; dat het wenselijk is dat deze formule gebruikt kan worden vanaf 1 juli 1994, de datum waarop de wijzigingen, aangebracht in Verordening (EEG) nr. 3220/84, in werking treden; Overwegende dat de in deze beschikking vervatte maatregelen in overeenstemming zijn met het advies van het Comité van beheer voor varkensvlees, HEEFT DE VOLGENDE BESCHIKKING GEGEVEN: Artikel 1 Punt 2 van deel 1 van de bijlage bij Beschikking 89/471/EEG wordt vervangen door de volgende tekst: \"2. Het mager-vleesaandeel van een geslacht varken wordt aan de hand van de onderstaande formule berekend: ^y = 54,139 - 0,71062 x1 + 0,21842 x2 waarin: ^y = geschat aandeel mager vlees van het geslacht varken; x1 = rugspekdikte (met inbegrip van het zwoerd) in mm gemeten op 7 cm van de middellijn van het hele geslachte varken tussen de tweede en derde laatste rib; x2 = de dikte van de spier in mm, in één handeling en op dezelfde plaats gemeten als x1. De formule is geldig voor geslachte varkens met een gewicht tussen 50 en 120 kg.\". Artikel 2 Deze beschikking is gericht tot de Bondsrepubliek Duitsland. Zij is van toepassing met ingang van 1 juli 1994. Gedaan te Brussel, 6 juli 1994. Voor de Commissie René STEICHEN Lid van de Commissie (1) PB nr. L 301 van 20. 11. 1984, blz. 1. (2) PB nr. L 320 van 22. 12. 1993, blz. 5. (3) PB nr. L 233 van 10. 8. 1989, blz. 30. (4) PB nr. L 49 van 22. 2. 1991, blz. 30.",
  "source": "EUR LEX"
}