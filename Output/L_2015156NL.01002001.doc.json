{
  "url": "http://www.w3.org/1999/xhtml\">",
  "content": "L_2015156NL.01002001.xml 20.6.2015 NL Publicatieblad van de Europese Unie L 156/20 BESLUIT (GBVB) 2015/955 VAN HET POLITIEK EN VEILIGHEIDSCOMITÉ van 16 juni 2015 houdende benoeming van de EU-missiecommandant voor de militaire missie van de Europese Unie om de Malinese strijdkrachten te helpen opleiden (EUTM Mali) en tot intrekking van Besluit EUTM MALI/3/2014 (EUTM MALI/2/2015) HET POLITIEK EN VEILIGHEIDSCOMITÉ, Gezien het Verdrag betreffende de Europese Unie, en met name artikel 38, derde alinea, Gezien Besluit 2013/34/GBVB van de Raad van 17 januari 2013 betreffende een militaire missie van de Europese Unie om de Malinese strijdkrachten te helpen opleiden (EUTM Mali) ( 1 ) , en met name artikel 5, Overwegende hetgeen volgt: (1) Uit hoofde van artikel 5, lid 1, van Besluit 2013/34/GBVB heeft de Raad het Politiek en Veiligheidscomité (hierna „het PVC” genoemd) gemachtigd om, overeenkomstig artikel 38 van het Verdrag betreffende de Europese Unie, de nodige besluiten te nemen ten behoeve van de politieke controle op en de strategische leiding van EUTM Mali, met inbegrip van de besluiten tot benoeming van de volgende commandanten van de EU-missie. (2) Het PVC heeft op 9 oktober 2014 Besluit EUTM MALI/3/2014 ( 2 ) vastgesteld waarbij brigadegeneraal Alfonso GARCÍA-VAQUERO PRADAL wordt benoemd tot commandant van de EU-missie voor EUTM Mali. (3) Op 17 maart 2015 heeft Duitsland voorgesteld brigadegeneraal Franz Xaver PFRENGLE te benoemen tot nieuwe commandant van de EU-missie voor EUTM Mali, ter vervanging van brigadegeneraal Alfonso GARCÍA-VAQUERO PRADAL. (4) Het Militair Comité van de EU heeft zijn steun voor dit voorstel uitgesproken. (5) Besluit EUTM MALI/3/2014 moet derhalve worden ingetrokken. (6) Overeenkomstig artikel 5 van Protocol nr. 22 betreffende de positie van Denemarken, gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de uitwerking en de uitvoering van besluiten en acties van de Europese Unie die gevolgen hebben op defensiegebied, HEEFT HET VOLGENDE BESLUIT VASTGESTELD: Artikel 1 Brigadegeneraal Franz Xaver PFRENGLE wordt met ingang van 28 juli 2015 benoemd tot EU-missiecommandant voor de militaire missie van de Europese Unie om de Malinese strijdkrachten te helpen opleiden (EUTM MALI). Artikel 2 Besluit EUTM MALI/3/2014 wordt ingetrokken. Artikel 3 Dit besluit treedt in werking op 28 juli 2015. Gedaan te Brussel, 16 juni 2015. Voor het Politiek en Veiligheidscomité De voorzitter W. STEVENS ( 1 ) PB L 14 van 18.1.2013, blz. 19 . ( 2 ) Besluit EUTM MALI/3/2014 van het Politiek en Veiligheidscomité van 9 oktober 2014 houdende benoeming van de EU-missiecommandant voor de militaire missie van de Europese Unie om de Malinese strijdkrachten te helpen opleiden (EUTM Mali) ( PB L 300 van 18.10.2014, blz. 49 ).",
  "source": "EUR LEX"
}