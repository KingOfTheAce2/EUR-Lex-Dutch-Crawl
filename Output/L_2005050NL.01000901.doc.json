{
  "url": "http://www.w3.org/1999/xhtml\">",
  "content": "L_2005050NL.01000901.xml 23.2.2005 NL Publicatieblad van de Europese Unie L 50/9 BESLUIT VAN DE RAAD van 18 januari 2005 houdende benoeming van de leden van het comité bedoeld in artikel 3, lid 3, van bijlage I van het Protocol betreffende het statuut van het Hof van Justitie (2005/151/EG, Euratom) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op het Protocol betreffende het statuut van het Hof van Justitie, zoals gewijzigd bij Besluit 2004/752/EG, Euratom van de Raad van 2 november 2004 tot instelling van een Gerecht voor ambtenarenzaken van de Europese Unie ( 1 ) en met name op artikel 3, lid 3, van bijlage I, Gelet op Besluit 2005/49/EG, Euratom van de Raad van 18 januari 2005 betreffende de voorschriften voor de werkwijze van het comité bedoeld in artikel 3, lid 3, van bijlage I van het Protocol betreffende het statuut van het Hof van Justitie ( 2 ) , en met name op punt 3 van de bijlage daarvan. Gelet op de aanbeveling van de president van het Hof van Justitie van 2 december 2004, Overwegende hetgeen volgt: (1) Artikel 3, lid 3, van bijlage I van het Protocol betreffende het statuut van het Hof voorziet in de oprichting van een comité dat bestaat uit zeven leden, die gekozen worden uit voormalige leden van het Hof van Justitie en van het Gerecht van eerste aanleg en personen die bekendstaan als kundige rechtsgeleerden. Krachtens dit lid worden de leden van dat comité door de Raad benoemd bij gekwalificeerde meerderheid van stemmen op aanbeveling van de president van het Hof van Justitie. (2) Voorts is in punt 3 van de bijlage bij Besluit 2005/49/EG, Euratom bepaald dat de Raad de voorzitter van het bovengenoemde comité aanwijst. (3) Deze bepalingen moeten in praktijk worden gebracht, BESLUIT: Artikel 1 Voor een periode van vier jaar vanaf 10 november 2004 worden benoemd tot lid van het comité bedoeld in artikel 3, lid 3, van bijlage I van het statuut van het Hof van Justitie: de heer Leif SEVÓN, voorzitter Sir Christopher BELLAMY de heer Yves GALMOT de heer Peter GRILC mevrouw Gabriele KUCSKO-STADLMAYER de heer Giuseppe TESAURO de heer Miroslaw WYRZYKOWSKI. Artikel 2 Dit besluit treedt in werking op de dag volgende op die van zijn bekendmaking in het Publicatieblad van de Europese Unie . Gedaan te Brussel, 18 januari 2005. Voor de Raad De voorzitter J.-C. JUNCKER ( 1 ) PB L 333 van 9.11.2004, blz. 7 . ( 2 ) PB L 21 van 25.1.2005, blz. 13 .",
  "source": "EUR LEX"
}