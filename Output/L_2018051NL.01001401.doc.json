{
  "url": "http://www.w3.org/1999/xhtml\"><!--",
  "content": "L_2018051NL.01001401.xml 23.2.2018 NL Publicatieblad van de Europese Unie L 51/14 BESLUIT (EU) 2018/270 VAN DE RAAD van 15 februari 2018 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Central Bank of Cyprus DE RAAD VAN DE EUROPESE UNIE, Gezien Protocol (Nr. 4) betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27, lid 1, Gezien de Aanbeveling van de Europese Centrale Bank van 19 december 2017 aan de Raad van de Europese Unie betreffende de externe accountants van de Central Bank of Cyprus (ECB/2017/43) ( 1 ) , Overwegende hetgeen volgt: (1) De rekeningen van de Europese Centrale Bank (ECB) en de nationale centrale banken van de lidstaten van de eurozone worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van de Central Bank of Cyprus, KPMG Limited, eindigt na de audit van het boekjaar 2017. Het is derhalve noodzakelijk om externe accountants voor de Central Bank of Cyprus te benoemen voor de boekjaren 2018 tot en met 2022. (3) De Central Bank of Cyprus heeft PricewaterhouseCoopers Limited geselecteerd als haar externe accountants voor de boekjaren 2018 tot en met 2022. (4) De Raad van bestuur van de ECB heeft aanbevolen PricewaterhouseCoopers Limited te benoemen tot extern accountants van de Central Bank of Cyprus voor de boekjaren 2018 tot en met 2022. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 1 van Besluit 1999/70/EG wordt lid 14 vervangen door: „14.   PricewaterhouseCoopers Limited worden aanvaard als externe accountants van de Central Bank of Cyprus voor de boekjaren 2018 tot en met 2022.”. Artikel 2 Dit besluit wordt van kracht op de datum van kennisgeving. Artikel 3 Dit besluit is gericht tot de Europese Centrale Bank. Gedaan te Brussel, 15 februari 2018. Voor de Raad De voorzitter K. VALCHEV ( 1 ) PB C 2 van 5.1.2018, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}