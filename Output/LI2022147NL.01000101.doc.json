{
  "url": "http://www.w3.org/1999/xhtml\">",
  "content": "LI2022147NL.01000101.xml 30.5.2022 NL Publicatieblad van de Europese Unie LI 147/1 UITVOERINGSVERORDENING (EU) 2022/836 VAN DE RAAD van 30 mei 2022 tot uitvoering van Verordening (EU) 2016/1686 van de Raad tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2016/1686 van de Raad van 20 september 2016 tot vaststelling van bijkomende beperkende maatregelen tegen ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen ( 1 ) , en met name artikel 4, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 20 september 2016 Verordening (EU) 2016/1686 vastgesteld. (2) Gezien de aanhoudende dreiging van ISIS (Da’esh) en Al Qaida en daarmee verbonden natuurlijke en rechtspersonen, entiteiten of lichamen, moeten twee personen en één groep aan de lijsten van natuurlijke en rechtspersonen, entiteiten en lichamen in bijlage I bij Verordening (EU) 2016/1686 worden toegevoegd. (3) Verordening (EU) 2016/1686 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) 2016/1686 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 mei 2022. Voor de Raad De voorzitter C. COLONNA ( 1 ) PB L 255 van 21.9.2016, blz. 1 . BIJLAGE Bijlage I bij Verordening (EU) 2016/1686 wordt als volgt gewijzigd: 1) Onder de rubriek “A. Natuurlijke personen bedoeld in artikel 3” worden de volgende vermeldingen toegevoegd: “10. Faruq AL-SURI (ook bekend als Samir Hijazi, Samir ’Abd al-Latif Hijazi, Abu Hammam Al-Shami, Abu Humam Al-Shami, Abu Hammam Al-’Askari); geboortedatum: 1977; geboorteplaats: Damascus, Syrië; geslacht: man; nationaliteit: Syrisch (vermoedelijk). 11. Sami AL-ARIDI (ook bekend als Abu Mohammad Al-Shami, Abu Mahmud Al-Sham, Abu Mahmud Al-Shami, Sami Al-Oride, Sami Al-Oraidi, Sami Al-Oraydi, Sheikh Dr. Sami Al-Uraydi); geboortedatum: 1973; geslacht: man; nationaliteit: Jordaans (vermoedelijk).”. 2) Onder de rubriek “B. Rechtspersonen, entiteiten en lichamen bedoeld in artikel 3” wordt de volgende vermelding toegevoegd: “3. Hurras AL-DIN (HaD) (ook bekend als Hurras al-Deen, Huras-al-Din, Guardians of Religion, Tanzim Hurras Al-Din, Tandhim Hurras Al-Deen, Sham Al-Ribat, Al Qaida in Syrië, AQ-S).”.",
  "source": "EUR LEX"
}