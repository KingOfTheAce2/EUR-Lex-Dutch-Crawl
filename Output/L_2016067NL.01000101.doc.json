{
  "url": "http://www.w3.org/1999/xhtml\">",
  "content": "L_2016067NL.01000101.xml 12.3.2016 NL Publicatieblad van de Europese Unie L 67/1 UITVOERINGSVERORDENING (EU) 2016/353 VAN DE RAAD van 10 maart 2016 tot uitvoering van Verordening (EU) nr. 269/2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 269/2014 van de Raad van 17 maart 2014 betreffende beperkende maatregelen met betrekking tot acties die de territoriale integriteit, soevereiniteit en onafhankelijkheid van Oekraïne ondermijnen of bedreigen ( 1 ) , en met name artikel 14, leden 1 en 3, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 17 maart 2014 Verordening (EU) nr. 269/2014 vastgesteld. (2) De Raad heeft de afzonderlijke vermeldingen op de lijst geëvalueerd. De bijlage moet worden gewijzigd, en voor drie personen die zijn overleden, moeten de vermeldingen worden geschrapt. (3) Bijlage I bij Verordening (EU) nr. 269/2014 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 269/2014 wordt overeenkomstig de bijlage bij deze verordening gewijzigd. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 10 maart 2016. Voor de Raad De voorzitter K.H.D.M. DIJKHOFF ( 1 ) PB L 78 van 17.3.2014, blz. 6 . BIJLAGE I. De volgende personen worden geschrapt van de lijst in bijlage I bij Verordening (EU) nr. 269/2014: PERSONEN 7. Yuriy Gennadyevich ZHEREBTSOV 41. Igor Dmitrievich SERGUN 133. Pavel DREMOV II. De vermeldingen voor de volgende persoon en entiteiten, als weergegeven in bijlage I bij Verordening (EU) nr. 269/2014, worden vervangen door de onderstaande vermeldingen: LIJST VAN PERSONEN Naam Identificatiegegevens Redenen Datum van plaatsing op de lijst 1. Sergey Valeryevich AKSYONOV, Sergei Valerievich AKSENOV (Сергей Валерьевич AKCëHOB), Serhiy Valeriyovych AKSYONOV (Сергiй Валерiйович Аксьонов) Geboortedatum: 26.11.1972 Geboorteplaats: Beltsy (Bălți), nu Republiek Moldavië Aksyonov is op 27 februari 2014 in de Verkhovna Rada (Hoge Raad) van de Krim, in aanwezigheid van pro-Russische gewapende mannen, verkozen tot „minister-president van de Krim”. Zijn „verkiezing” is op 1 maart 2014 ongrondwettig verklaard door waarnemend Oekraïens president Oleksandr Turchynov. Aksyonov heeft actief geijverd voor het „referendum” van 16 maart 2014 en was een van de medeondertekenaars van het „verdrag over de toetreding van de Krim tot de Russische Federatie” van 18 maart 2014. Op 9 april 2014 werd hij door president Poetin benoemd tot waarnemend „hoofd” van de zogenaamde „Republiek van de Krim”. Op 9 oktober 2014 werd hij formeel „gekozen” tot „hoofd” van de zogenaamde „Republiek van de Krim”. Aksyonov heeft vervolgens besloten dat de ambten van „hoofd” en „minister-president” worden gecombineerd. Lid van de Russische staatsraad. 17.3.2014 2. Vladimir Andreevich KONSTANTINOV (Владимир Андреевич Константинов) Geboortedatum: 19.11.1956 Geboorteplaats: Vladimirovka (alias Vladimirovca), regio Slobozia, Socialistische Sovjetrepubliek Moldavië (thans de Republiek Moldavië) of Bogomol, Socialistische Sovjetrepubliek Moldavië Als voorzitter van de Hoge Raad van de Autonome Republiek van de Krim heeft Konstantinov een belangrijke rol gespeeld in de door de Verkhovna Rada genomen beslissingen over het „referendum” gericht tegen de territoriale integriteit van Oekraïne, en heeft hij de kiezers opgeroepen vóór onafhankelijkheid van de Krim te stemmen. Hij was een van de medeondertekenaars van het „verdrag over de toetreding van de Krim tot de Russische Federatie” van 18 maart 2014. Sinds 17 maart 2014„voorzitter” van de „Staatsraad” van de zogenaamde „Republiek van de Krim”. 17.3.2014 3. Rustam Ilmirovich TEMIRGALIEV (Рустам Ильмирович Темиргалиев) Geboortedatum: 15.8.1976 Geboorteplaats: Ulan-Ude, Autonome Socialistische Sovjetrepubliek Buryat (Russische Socialistische Federatieve Sovjetrepubliek) Als voormalig viceminister van de Krim heeft Temirgaliev een belangrijke rol gespeeld in de door de Verkhovna Rada genomen beslissingen over het „referendum” gericht tegen de territoriale integriteit van de Krim. Hij heeft actief geijverd voor integratie van de Krim in de Russische Federatie. Op 11 juni 2014 nam hij ontslag uit zijn functie als „eerste viceminister-president” van de zogenaamde „Republiek van de Krim”. 17.3.2014 5. Aleksei Mikhailovich CHALIY (Алексей Михайлович Чалый) Geboortedatum: 13.6.1961 Geboorteplaats: Moskou of Sebastopol Chaliy is op 23 februari 2014 door het volk uitgeroepen tot „volksburgemeester van Sebastopol” en hij heeft deze „uitverkiezing” aanvaard. Hij heeft er actief voor geijverd dat Sebastopol na het op 16 maart 2014 geplande „referendum” een aparte entiteit van de Russische Federatie zou worden. Hij was een van de medeondertekenaars van het „verdrag over de toetreding van de Krim tot de Russische Federatie” van 18 maart 2014. Hij was waarnemend „gouverneur” van Sebastopol van 1 tot 14 april 2014 en is een voormalig „gekozen” voorzitter van de wetgevende vergadering van de stad Sebastopol. 17.3.2014 6. Pyotr Anatolyevich Zima (Пётр Анатольевич Зима) Geboortedatum: 29.3.1965 Zima is op 3 maart 2014 door „minister-president” Aksyonov benoemd tot nieuw hoofd van de Veiligheidsdienst van de Krim (SBU) en hij heeft deze benoeming aanvaard. Hij heeft relevante informatie, waaronder een databank, doorgespeeld aan de Russische Inlichtingendienst (SBU). Daartoe behoorde ook informatie over pro-Europese Maidan-activisten en mensenrechtenverdedigers van de Krim. Hij heeft een belangrijk aandeel gehad in de acties die moesten voorkomen dat de Oekraïense autoriteiten het grondgebied van de Krim zouden controleren. Op 11 maart 2014 hebben voormalige SBU-officieren van de Krim de vorming van een onafhankelijke Veiligheidsdienst van de Krim afgekondigd. 17.3.2014 8. Sergey Pavlovych TSEKOV (Сергей Павлович Цеков) Geboortedatum: 29.9.1953 of 23.9.1953 of 28.9.1953 Geboorteplaats: Simferopol Als vicevoorzitter van de Verkhovna Rada van de Krim, heeft Tsekov samen met Sergey Aksyonov het initiatief genomen tot het ongrondwettige ontslag van de regering van de Autonome Republiek van de Krim. Hij heeft Vladimir Konstantinov hierbij betrokken door hem met ontslag te bedreigen. Hij heeft openlijk erkend dat parlementsleden van de Krim het initiatief hebben genomen om Russische soldaten te verzoeken de Verkhovna Rada van de Krim over te nemen. Hij was een van de eerste leiders van de Krim die openlijk hebben gepleit voor de annexatie van de Krim bij Rusland. Lid van de Federatieraad van de Russische Federatie namens de zogenaamde „Republiek Krim”. 17.3.2014 9. Ozerov, Viktor Alekseevich (Виктор Алексеевич Озеров) Geboortedatum: 5.1.1958 Geboorteplaats: Abakan, Chakassië Voorzitter van de Veiligheids- en Defensiecommissie van de Federatieraad van de Russische Federatie. Op 1 maart 2014 heeft Ozerov, namens de Veiligheids- en Defensiecommissie van de Federatieraad, in de Federatieraad openlijk zijn steun uitgesproken voor de inzet van Russische strijdkrachten in Oekraïne. 17.3.2014 11. Klishas, Andrei Aleksandrovich (Андрей Александрович Клишас) Geboortedatum: 9.11.1972 Geboorteplaats: Sverdlovsk Voorzitter van de Commissie grondwettelijk recht van de Federatieraad van de Russische Federatie. Op 1 maart 2014 heeft Klishas in de Federatieraad openlijk zijn steun uitgesproken voor de inzet van Russische strijdkrachten in Oekraïne. In openbare verklaringen heeft Klishas geprobeerd een Russische militaire interventie in Oekraïne te rechtvaardigen door te beweren dat de Oekraïense president zijn steun verleent aan de oproep van de Krimse autoriteiten, gericht aan de president van de Russische Federatie, om de burgers van de Krim op alle mogelijke manieren bijstand te verlenen en te verdedigen. 17.3.2014 14. TOTOONOV, Aleksandr Borisovich (Александр Борисович Тотоонов) Geboortedatum: 3.4.1957 Geboorteplaats: Ordzhonikidze, Noord-Ossetië Lid van de Commissie internationale zaken van de Federatieraad van de Russische Federatie. Op 1 maart 2014 heeft Totoonov in de Federatieraad openlijk zijn steun uitgesproken voor de inzet van Russische strijdkrachten in Oekraïne. 17.3.2014 15. PANTELEEV, Oleg Evgenevich (Олег Евгеньевич Пантелеев) Geboortedatum: 21.7.1952 Geboorteplaats: Zhitnikovskoe, regio Koergan Voormalige eerste vicevoorzitter van de Commissie Parlementaire Zaken van de Federatieraad. Op 1 maart 2014 heeft Panteleev in de Federatieraad openlijk zijn steun uitgesproken voor de inzet van Russische strijdkrachten in Oekraïne. Momenteel eerste vicegouverneur van de de oblast Koergan en hoofd van de delegatie van de regering van de oblast Koergan bij de regering van de Russische Federatie. 17.3.2014 19. VITKO, Aleksandr Viktorovich (Александр Викторович Витко) Geboortedatum: 13.9.1961 Geboorteplaats: Vitebsk (Socialistische Sovjetrepubliek Belarus) Commandant van de Zwarte Zeevloot, admiraal. Bevelhebber van de Russische troepen die soeverein Oekraïens grondgebied bezetten. 17.3.2014 33. Elena Borisovna MIZULINA (geboren DMITRIYEVA) (Елена Борисовна Мизулина (geboren Дмитриева) Geboortedatum: 9.12.1954 Geboorteplaats: Bui, regio Kostroma Voormalig afgevaardigde in de Doema. Opsteller en mede-indiener van recente wetgevingsvoorstellen in Rusland waardoor het voor regio's van andere landen mogelijk zou zijn geworden zich bij Rusland aan te sluiten zonder voorafgaande instemming van hun centrale autoriteiten. Sinds september 2015 lid van de Federatieraad van de regio Omsk. 21.3.2014 36. Oleg Genrikhovich SAVELYEV (Олег Генрихович Савельев) Geboortedatum: 27.10.1965 Geboorteplaats: Leningrad Voormalig minister voor Krimzaken. Belast met de integratie van de geannexeerde Autonome Republiek Krim in de Russische Federatie. Thans plaatsvervangend stafchef van de Russische regering, belast met de organisatie van de werkzaamheden van de regeringscommissie voor de sociaaleconomische ontwikkeling van de zogenaamde „Republiek van de Krim”. 29.4.2014 45. Andriy Yevgenovych PURGIN (Андрiй Eвгенович Пургiн), Andrei Evgenevich PURGIN (Андрей Евгеньевич Пургин) Geboortedatum: 26.1.1972 Geboorteplaats: Donetsk Actief als deelnemer aan en organisator van separatistische acties, coördinator van het optreden van de „Russische toeristen” in Donetsk. Stond mede aan de wieg van het „Burgerinitiatief van Donbass voor de Euraziatische Unie”. Tot 4 september 2015 zogenaamde „voorzitter” van de „Volksraad van de Volksrepubliek Donetsk”. 29.4.2014 46. Denys Volodymyrovych PUSHYLIN (денис Володимирович Пушилiн), Denis Vladimirovich PUSHILIN (денис Владимирович Пушилин) Geboortedatum: 9.5.1981 of 9.5.1982 Geboorteplaats: Makiikva (oblast Donetsk) Een van de leiders van de „Volksrepubliek Donetsk”. Nam deel aan de bestorming en bezetting van het gebouw van de regionale overheid. Actief als woordvoerder van de separatisten. Tot 4 september 2015 zogeheten „vicevoorzitter” van de „Volksraad” van de zogenaamde „Volksrepubliek Donetsk”. Sinds 4 september 2015 zogenaamde „voorzitter” van de „Volksraad van de Volksrepubliek Donetsk”. 29.4.2014 47. TSYPLAKOV Sergey Gennadevich (Цыплаков Сергей Геннадьевич) Geboortedatum: 1.5.1983 Geboorteplaats: Khartsyzsk, Oblast Donetsk Een van de leiders van de ideologisch radicale organisatie Volksmilitie van Donbas. Nam actief deel aan de bezetting van een aantal overheidsgebouwen in de regio Donetsk. 29.4.2014 48. Igor Vsevolodovich GIRKIN (Игорь Всеволодович Гиркин) (alias Igor STRELKOV (Ihor STRIELKOV) Geboortedatum: 17.12.1970 Geboorteplaats: Moskou Geldt als personeelslid van het hoofddirectoraat inlichtingen van de generale staf van de strijdkrachten van de Russische Federatie (GRU). Was betrokken bij incidenten in Sloviansk. Hoofd van de volksbeweging „Novorossia”. Voormalig „minister van Defensie” van de zogenaamde „Volksrepubliek Donetsk”. 29.4.2014 53. Oleg Grigorievich KOZYURA (Олег Григорьевич Козюра) Geboortedatum: 19.12.1962 Geboorteplaats: Zaporozhye Voormalig Hoofd van het bureau voor Sebastopol van de federale migratiedienst. Verantwoordelijk voor de systematische en versnelde afgifte van Russische paspoorten voor ingezetenen van Sebastopol. Momenteel assistent van gemeenteraadslid van Sebastopol Mikhail Chaluy. 12.5.2014 54. Viacheslav PONOMARIOV, Vyacheslav Volodymyrovich PONOMARYOV (В'ячеслав Володимирович Пономарьов), Viacheslav Vladimirovich PONOMAREV (Вячеслав Владимирович Пономарëв) Geboortedatum: 2.5.1965 Geboorteplaats: Sloviansk (oblast Donetsk ) Voormalig zelfverklaard „volksburgemeester van Slaviansk” (tot 10 juni 2014). Ponomariov heeft Vladimir Poetin opgeroepen Russische strijdkrachten te sturen ter bescherming van de stad en heeft hem later verzocht wapens te leveren. Medestanders van Ponomariov zijn betrokken bij kidnappingen (zij hebben Irma Krat en Simon Ostrovsky, een reporter van Vice News, gevangen genomen; beiden werden later weer vrijgelaten) en hebben militaire waarnemers (ingezet in het kader van het Weens Document van de OVSE) gevangen gehouden. Blijft betrokken bij de ondersteuning van separatistische acties en beleidsmaatregelen. 12.5.2014 57. Oleg TSARIOV, Oleh Anatoliyovych TSAROV (Олег Анатолтович Царьов), Oleg Anatolevich TSAREV (Олег Анатольевич Цаpëв) Geboortedatum: 2.6.1970 Geboorteplaats: Dnepropetrovsk Voormalig lid van de Rada, heeft als lid openlijk opgeroepen tot de oprichting van de zogenaamde „Federale Republiek Novorossiya”, bestaande uit regio's in het zuidoosten van Oekraïne. Blijft betrokken bij de ondersteuning van separatistische acties of beleidsmaatregelen. Voormalig „voorzitter” van de zogenaamde „Parlement van de Unie van de Volksrepublieken” („Parlement van Novorossiya”). 12.5.2014 62. Aleksandr Yurevich BORODAI (Александр Юрьевич Бородай) Geboortedatum: 25.7.1972 Geboorteplaats: Moskou Voormalige zogenaamde „minister-president van de Volksrepubliek Donetsk”, die verantwoordelijk was voor de separatistische „regeringsactiviteiten” van de zogenaamde „regering van de Volksrepubliek Donetsk” (bv. op 8 juli 2014 verklaarde hij: „Onze militairen voeren een bijzondere operatie uit tegen de Oekraïense” fascisten„”), ondertekenaar van het memorandum van overeenstemming inzake „de Unie van Novorossiya”. Blijft betrokken bij de ondersteuning van separatistische acties of beleidsmaatregelen; hoofd van de „Unie van Donbas-vrijwilligers”. 12.7.2014 64. Alexander Aleksandrovitsj KALYUSSKY, (Александра Александрович Калюсский) Geboortedatum: 9.10.1975 Voormalige zogenaamde „de facto viceminister-president; minister van Sociale Zaken van de Volksrepubliek Donetsk”. Verantwoordelijk voor de separatistische „regeringsactiviteiten” van de zogenaamde „regering van de Volksrepubliek Donetsk”. 12.7.2014 65. Alexander KHRYAKOV, Aleksandr Vitalievich KHRYAKOV (Александр Витальевич Хряков), Oleksandr Vitaliyovych KHRYAKOV (Олександр ВiTалiйович Хряков) Geboortedatum: 6.11.1958 Geboorteplaats: Donetsk Voormalige zogenaamde „minister van Informatie en Massacommunicatie van de Volksrepubliek Donetsk”. Lid van de zogenaamde „Volksraad” van de „Volksrepubliek Donetsk”. Verantwoordelijk voor de pro-separatistische propaganda-activiteiten van de zogenaamde „Volksrepubliek Donetsk”. 12.7.2014 71. Nikolay KOZITSYN (Мiкалай козицын) Geboortedatum: 20.6.1956 of 6.10.1956 Geboorteplaats: Djerzjinsk, regio Donetsk Commandant van het Kozakkenleger. Voert het bevel over separatisten in het oosten van Oekraïne die strijden tegen de Oekraïense regeringsstroepen. 12.7.2014 81. Alexander Nikolajevitsj TKACHYOV (Александра Николаевич Ткачëв) Geboortedatum: 23.12.1960 Geboorteplaats: Vyselki, regio Krasnodar Voormalig gouverneur van de regio Krasnodar. Ontving uit handen van de leider van de Autonome Republiek van de Krim een onderscheiding „voor de bevrijding van de Krim”, vanwege zijn steun voor de illegale annexatie van de Krim. Bij die gelegenheid zei de leider van de Autonome Republiek van de Krim dat Tkachyov een van de eersten was die hun steun betuigden voor de nieuwe „machthebbers” van de Krim. Thans minister van Landbouw van de Russische Federatie (sinds 22 april 2015). 25.7.2014 83. Ekaterina Iurievna GUBAREVA (Екатерина Юрьевна Губарева), Katerina Yuriyovna GUBARIEVA (Катерина Юрiйовнa Губарева) Geboortedatum: 5.7.1983 of 10.3.1983 Geboorteplaats: Kakhovka (oblast Kherson) In haar hoedanigheid van voormalige zogenaamde „minister van Buitenlandse Zaken” was zij verantwoordelijk voor het verdedigen van de zogenaamde „Volksrepubliek Donetsk”, waardoor de territoriale integriteit, soevereiniteit en onafhankelijkheid van Oekraïne ondermijnd werden. Voorts wordt haar bankrekening gebruikt voor de financiering van illegale separatistische groepen. Door het aannemen en uitoefenen van deze functie heeft zij bijgevolg acties en beleidsmaatregelen ondersteund die de territoriale integriteit, soevereiniteit en onafhankelijkheid van Oekraïne ondermijnen. Blijft betrokken bij de ondersteuning van separatistische acties en beleidsmaatregelen. Lid van de „Volksraad” van de zogenaamde „Volksrepubliek Donetsk”. 25.7.2014 98. Miroslav Vladimirovits RUDENKO (Мирослав Владимирович Руденко) Geboortedatum: 21.1.1983 Geboorteplaats: Debalcevo Betrokken bij de „Volksmilitie van de Donbass”. Hij heeft onder meer verklaard dat zij in de rest van het land zullen blijven vechten. Rudenko heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. Zogenaamde „volksafgevaardigde” (lid) in het zogenaamde „Parlement van de Volksrepubliek Donetsk”. 12.9.2014 99. Gennadiy Nikolaiovych TSYPLAKOV, Gennadii Nikolaevich TSYPLAKOV (Геннадий Николаевич Цыпкалов) Geboortedatum: 21.6.1973 Geboorteplaats: Oblast Rostov (Rusland) Verving Marat Bashirov als zogenaamde „premier” van de zogenaamde „Volksrepubliek Loegansk”. Daarvoor actief in de militie „Leger van het Zuidoosten”. Tsyplakov heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. 12.9.2014 100. Andrey Yurevich PINCHUK (Андрей Юрьевич Пинчук) Mogelijke geboortedatum: 27.12.1977 Voormalig „minister van Staatsveiligheid” van de zogenaamde „Volksrepubliek Donetsk”. Gelieerd aan Vladimir Antyufeyev, die verantwoordelijk is voor de separatistische „regeringsactiviteiten” van de zogenaamde „regering van de Volksrepubliek Donetsk”. Hij heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. Blijft betrokken bij de ondersteuning van separatistische acties of beleidsmaatregelen. „Uitvoerend directeur” van de „Unie van Donbas-vrijwilligers”. 12.9.2014 102. Andrei Nikolaevich RODKIN (Андрей Николаевич Родкин) Geboortedatum: 23.9.1976 Geboorteplaats: Moskou Vertegenwoordiger in Moskou van de zogenaamde „Volksrepubliek Donetsk”. Hij heeft onder meer verklaard dat de milities bereid zijn een guerrilla-oorlog te voeren en dat zij wapensystemen van de Oekraïense strijdkrachten hebben bemachtigd. Hij heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. Een van de leiders van de „Unie van Donbas-vrijwilligers”. 12.9.2014 105. Mikhail Sergeyevich SHEREMET (Михаил Сергеевич Шеремет) Geboortedatum: 23.5.1971 Geboorteplaats: Dzhankoy Zogenaamd „eerste viceminister-president” van de Krim. Sheremet heeft een belangrijke rol gespeeld bij de organisatie en uitvoering van het „referendum” van 16 maart op de Krim over de hereniging met Rusland. Ten tijde van het „referendum” zou Sheremet op de Krim de leiding hebben gehad over de pro-Moskou-„zelfverdedigingstroepen”. Hij heeft bijgevolg acties en maatregelen ondersteund die de territoriale integriteit, de soevereiniteit en de onafhankelijkheid van Oekraïne ondermijnen. 12.9.2014 116. Svetlana Sergeevna ZHUROVA (Светлана Сергеевна Журова) Geboortedatum: 7.1.1972 Geboorteplaats: Pavlov aan de Neva Eerste vicevoorzitter van de Commissie Buitenlandse Zaken van de Doema. Op 20 maart 2014 heeft zij gestemd voor het ontwerp van federale constitutionele wet „inzake de aanvaarding in de Russische Federatie van de Republiek van de Krim en de vorming binnen de Russische Federatie van nieuwe federale entiteiten — de Republiek van de Krim en de Stad Sebastopol met federale status”. 12.9.2014 120. Serhiy KOZYAKOV (alias Sergey Kozyakov) (Сергей Козьяков) Geboortedatum: 29.9.1982 In zijn hoedanigheid van „hoofd van de centrale kiescommissie van Loegansk” was hij verantwoordelijk voor het organiseren van de zogenaamde „verkiezingen” van 2 november 2014 in de zogenaamde „Volksrepubliek Loegansk”. Die „verkiezingen” zijn in strijd met de Oekraïense wetgeving en derhalve onwettig. In oktober 2015 werd hij benoemd tot „minister van Justitie” van de zogenaamde „Volksrepubliek Loegansk”. Door het aannemen en uitoefenen van deze functie, en door de illegale „verkiezingen” te organiseren, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 29.11.2014 121. Oleg Konstantinovich AKIMOV (alias Oleh AKIMOV) (Олег Константинович Акимов) Geboortedatum: 15.9.1981 Geboorteplaats: Loegansk Afgevaardigde van de „Economische Unie van Loegansk” in de „Nationale Raad” van de „Volksrepubliek Loegansk”. Was bij de zogenaamde „verkiezingen” van 2 november 2014 kandidaat voor de functie van „hoofd” van de zogenaamde „Volksrepubliek Loegansk”. Die „verkiezingen” zijn in strijd met de Oekraïense wetgeving en derhalve onwettig. Sinds 2014 is hij „hoofd” van de zogenaamde „federatie van vakbonden” van de „Volksrepubliek Loegansk”. Door het aannemen en uitoefenen van deze functie, en formeel als kandidaat deel te nemen aan de illegale „verkiezingen”, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 29.11.2014 126. Dmitry Aleksandrovitsj SEMYONOV, Dmitrii Aleksandrovitsj SEMENOV (Дмитрий Александрович Семенов) Geboortedatum: 3.2.1963 Geboorteplaats: Moskou Voormalig „Viceminister-president en minister van Financiën” van de zogenaamde „Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 29.11.2014 127. Oleg BUGROV (Олег Бугров) Geboortedatum: 29.8.1969 Voormalig „minister van Defensie” van de zogenaamde „Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 29.11.2014 134. Alexey Yurevich MILCHAKOV, alias Fritz, Serbian (Алексей Юрьевич МИЛЬЧАКОВ) Geboortedatum: 30.4.1991 of 30.1.1991 Geboorteplaats: Sint-Petersburg Commandant van de „Rusich”-eenheid, een gewapende separatistische groep die betrokken is bij de gevechten in Oost-Oekraïne. In die functie heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 135. Arseny Sergeevich PAVLOV (alias Motorola) (ApcéHий Сергеевич ПÁВЛОВ) (alias Моторoла) Geboortedatum: 2.2.1983 Geboorteplaats: Ukhta, Komi Commandant van het „Spartabataljon”, een gewapende separatistische groep die betrokken is bij de gevechten in Oost-Oekraïne. In die functie heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 137. Eduard Aleksandrovich BASURIN (Эдуард Александрович Басурин) Geboortedatum: 27.6.1966 of 21.6.1966 Geboorteplaats: Donetsk Zogenaamde „vicecommandant” van het ministerie van Defensie van de zogenaamde „Volksrepubliek Donetsk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 138. Alexandr Vasilievich SHUBIN (Александр Васильевич ШУБИН) Geboortedatum: 20.5.1972 of 30.5.1972 Geboorteplaats: Loegansk Voormalige zogenaamde „minister van Justitie” van de illegale zogenaamde „Volksrepubliek Loegansk”. Voorzitter van de „centrale kiescommissie” van de zogenaamde „Volksrepubliek Loegansk” sinds oktober 2015. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 140. Sergey Yurevich IGNATOV (Сергей Юрьевич ИГНАТОВ) alias KUZOVLEV Zogenaamde opperbevelhebber van de Volksmilitie van de zogenaamde „Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 16.2.2015 141. Ekaterina FILIPPOVA (Екатерина Владимировна ФИЛИППОВА) Geboortedatum: 20.11.1988 Geboorteplaats: Krasnoarmëisk Voormalige zogenaamde „minister van Justitie” van de zogenaamde „Volksrepubliek Donetsk”. Door het aannemen en uitoefenen van deze functie, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 143. Evgeny Vladimirovich MANUILOV (Евгений Владимирович Мануйлов) Geboortedatum: 5.1.1967 Zogenaamde „minister van Inkomen en Belastingen” van de zogenaamde „Volksrepubliek Loegansk”. Door het aannemen en uitoefenen van deze functie, heeft hij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder hebben gedestabiliseerd. 16.2.2015 145. Olga BESEDINA (Ольга Игорева БЕСЕДИНА) Geboortedatum: 10.12.1976 Voormalige zogenaamde „minister van Economische Ontwikkeling en Handel” van de zogenaamde „Volksrepubliek Loegansk”. Door het aannemen en uitoefenen van deze functie, heeft zij actief steun verleend aan acties en beleidsmaatregelen die de territoriale integriteit, de soevereiniteit en de onafhankelijkheid van Oekraïne ondermijnen en Oekraïne verder destabiliseren. 16.2.2015 148. Arkady Viktorovich BAKHIN (Аркадий Викторович Бахин) Geboortedatum: 8.5.1956 Geboorteplaats: Kaunas, Litouwen Voormalige eerste viceminister van Defensie (tot 17 november 2015), heeft in die hoedanigheid de inzet van Russische troepen in Oekraïne ondersteund. In de huidige structuur van het Russische ministerie van Defensie neemt hij in die hoedanigheid deel aan de vorming en uitvoering van het beleid van de Russische regering. Dat beleid bedreigt de territoriale integriteit, de soevereiniteit en de onafhankelijkheid van Oekraïne. 16.2.2015 149. Andrei Valeryevich KARTAPOLOV (Андрей Валерьевич Картaпoлoв) Geboortedatum: 9.11.1963 Geboorteplaats: GDR (DDR) Commandant van het westelijke militair district sinds 10 november 2015. Voormalig directeur van de afdeling belangrijke operaties en plaatsvervangend hoofd van de generale staf van de strijdkrachten van de Russische Federatie. Actief betrokken bij het uitstippelen en uitvoeren van de militaire campagne van de Russische strijdkrachten in Oekraïne. Volgens de beschrijving van de activiteiten van de generale staf is hij, door het operationeel bevel over de gewapende strijdkrachten uit te oefenen, actief betrokken bij de vorming en uitvoering van het beleid van de Russische regering dat de territoriale integriteit, de soevereiniteit en de onafhankelijkheid van Oekraïne bedreigt. 16.2.2015 LIJST VAN ENTITEITEN Naam Redenen Datum van plaatsing op de lijst 1. State Unitary Enterprise „Chernomorneftegaz” van de Republiek van de Krim (voorheen bekend als „PJSC Chernomorneftegaz”) Op 17 maart 2014 heeft het „Parlement van de Krim” een resolutie aangenomen waarin de overname van de activa van de onderneming Chernomorneftegaz namens de „Republiek van de Krim” wordt afgekondigd. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven op 29 november 2014 als State Unitary Enterprise van de Republiek van de Krim „Chernomorneftegaz” (ГГОСУДАРСТВЕННОЕ УНИТАРНОЕ ПРЕДПРИЯТИЕ РЕСПУБЛИКИ КРЫМ „ЧЕРНОМОРНЕФТЕГАЗ”). Oprichter: Het ministerie van Brandstoffen en Energie van de Republiek van de Krim (МИНИСТЕРСТВО ТОПЛИВА И ЭНЕРГЕТИКИ РЕСПУБЛИКИ КРЫМ). 12.5.2014 2. BV „Port Feodosia” (voorheen bekend als „Feodosia”) Op 17 maart 2014 heeft het „Parlement van de Krim” een resolutie aangenomen waarin de overname van de activa van de onderneming Feodosia namens de „Republiek van de Krim” wordt afgekondigd. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven als BV „Port Feodosia” (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „ПОРТ ФЕОДОСИЯ”) op 9 februari 2015. Oprichter: Yuri Garyevich Rovinskiy (Юрий Гарьевич Ровинский). 12.5.2014 10. Zogenaamde „volksmilitie van Donbas”„Нарoдное oпoлчéние Дoнбáсса” Illegale gewapende separistische groep die strijdt tegen de strijdkrachten van de Oekraïense overheid in Oost-Oekraïne; vormt een bedreiging voor de stabiliteit en veiligheid van Oekraïne. Deze militante groep heeft in de begindagen van april 2014 onder andere de controle over verscheidene overheidsgebouwen in Oost-Oekraïne overgenomen en ondermijnt de territoriale integriteit, soevereiniteit en onafhankelijkheid van Oekraïne. Haar voormalige leider Pavel Gubarev is verantwoordelijk voor de bezetting van het gebouw van de regionale overheid in Donetsk door pro-Russische strijdkrachten; heeft zichzelf uitgeroepen tot „gouverneur van het volk”. 25.7.2014 13. State Unitary Enterprise van de stad Sebastopol „zeehaven Sebastopol” (voorheen bekend als overheidsbedrijf „commerciële zeehaven Sebastopol” Государственное предприятие „Севастопольский морской торговьй порт” Gosudarstvenoye predpriyatiye „Sevastopolski morskoy torgovy port”) De eigendom van deze entiteit is in strijd met de Oekraïense wetgeving overgedragen. Het „Parlement van de Krim” heeft op 17 maart 2014 resolutie nr. 1757-6/14 „betreffende de nationalisering van een aantal ondernemingen die eigendom zijn van de Oekraïense ministeries van Infrastructuur en Landbouw” aangenomen, waarbij de activa van de commerciële zeehaven van Sebastopol worden onteigend namens de „Republiek van de Krim”. Het bedrijf is zodoende feitelijk geconfisqueerd door de „autoriteiten” van de Krim. Naar handelsvolume is dit de grootste commerciële zeehaven van de Krim. Opnieuw ingeschreven op 6 juni 2014 als State Unitary Enterprise van de stad Sebastopol „zeehaven Sebastopol” (ГОСУДАРСТВЕННОЕ УНИТАРНОЕ ПРЕДПРИЯТИЕ ГОРОДА СЕВАСТОПОЛЯ „СЕВАСТОПОЛЬСКИЙ МОРСКОЙ ПОРТ”). Oprichter: Het bestuur van Sebastopol (правительство севастополя). 25.7.2014 14. BV „zeehaven Kerch”/„Kamisj-Boeroen” (voorheen bekend als staatsbedrijf „commerciële zeehaven van Kerch” Государственное предприятие „Керченский морской торговый порт” Gosudarstvenoye predpriyatiye „Kerchenski morskoy torgovy port”) De eigendom van deze entiteit is in strijd met de Oekraïense wetgeving overgedragen. Het „Parlement van de Krim” heeft op 17 maart 2014 resolutie nr. 1757-6/14 „betreffende de nationalisering van een aantal ondernemingen die eigendom zijn van de Oekraïense ministeries van Infrastructuur en Landbouw” aangenomen, en op 26 maart 2014 resolutie nr. 1865-6/14 „betreffende het staatsbedrijf „zeehavens van de Krim”” (О Государственном предприятии „Крымские морские порты”), waarin wordt verklaard dat de activa in het bezit van het staatsbedrijf „commerciële zeehaven van Kerch” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteiten” van de Krim. Naar handelsvolume is het de op een na grootste commerciële zeehaven in de Krim. Op 9 december 2014 opnieuw ingeschreven als BV „zeehaven van Kerch”„Kamisj-Boeroen” (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „КЕРЧЕНСКИЙ МОРСКОЙ ПОРТ „КАМЫШ-БУРУН”). Oprichters: BV „Vostok-Capital”, ingeschreven in Donetsk, Oekraïne (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „ВОСТОК КЭПИТАЛ”); BV „Vostok”, ingeschreven in Donetsk, Oekraïne (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „ВОСТОК”); BV „Altcom Invest-Stroi”, ingeschreven in Donetsk, Oekraïne (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „АЛЬТКОМ ИНВЕСТ-СТРОЙ”) en BV „Altcom-Beton”, ingeschreven in Borispol, Oekraïne (ОБЩЕСТВО С ОГРАНИЧЕННОЙ ОТВЕТСТВЕННОСТЬЮ „АЛЬТКОМ-БЕТОН”). 25.7.2014 15. State Unitary Enterprise van de Republiek van de Krim „Universal-Avia” (voorheen bekend als staatsbedrijf Universal-Avia Государственное предприятие „Универсал-Авиа” Gosudarstvenoye predpriyatiye „Universal-Avia”) De eigendom van deze entiteit is in strijd met de Oekraïense wetgeving overgedragen. Het „Presidium van het Parlement van de Krim” heeft op 24 maart 2014 Besluit nr. 1794-6/14 „over staatsbedrijf „Gosudarstvenoye predpriyatiye Universal-Avia” („О Государственном предприятии „Универсал-Авиа””) aangenomen, waarin wordt verklaard dat de activa in het bezit van het staatsbedrijf „Universal-Avia” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven op 15 januari 2015 als State Unitary Enterprise van de Republiek van de Krim „Universal-Avia” (ГОСУДАРСТВЕННОЕ УНИТАРНОЕ ПРЕДПРИЯТИЕ РЕСПУБЛИКИ КРЫМ „УНИВЕРСАЛ-АВИА”). Oprichter: Het ministerie van Transport van de Republiek van de Krim (МИНИСТЕРСТВО ТРАНСПОРТА РЕСПУБЛИКИ КРЫМ). 25.7.2014 16. Federal State Budgetary Enterprise „Sanatorium Nizhnyaya Oreanda” van het kabinet van de president van de Russische Federatie (voorheen bekend als Resort „Nizhnyaya Oreanda” Санаторий „нижняя ореанда”) De eigendom van deze entiteit is in strijd met de Oekraïense wetgeving overgedragen. Het „Presidium van het Parlement van de Krim” heeft op 21 maart 2014 Besluit nr. 1767-6/14 over de „Vraagstukken omtrent de oprichting van de Vereniging van sanatoria en resorts” aangenomen, waarin wordt verklaard dat de activa in het bezit van het resort „Nizhnyaya Oreanda” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven op 9 oktober 2014 als Federal State Budgetary Enterprise „Sanatorium Nizhnyaya Oreanda” van het kabinet van de president van de Russische Federatie (ФЕДЕРАЛЬНОЕ ГОСУДАРСТВЕННОЕ БЮДЖЕТНОЕ УЧРЕЖДЕНИЕ „САНАТОРИЙ „НИЖНЯЯ ОРЕАНДА””УПРАВЛЕНИЯ ДЕЛАМИ ПРЕЗИДЕНТА РОССИЙСКОЙ ФЕДЕРАЦИИ). Oprichter: Het kabinet van de president van de Russische Federatie (УПРАВЛЕНИЯ ДЕЛАМИ ПРЕЗИДЕНТА РОССИЙСКОЙ ФЕДЕРАЦИИ). 25.7.2014 18. Federal State Budgetary Enterprise „Production-Agrarian Union „Massandra””van het kabinet van de president van de Russische Federatie (voorheen bekend als staatsconcern „National Association of producers „Massandra”” Национальное производственно-аграрное объединение „Массандра” Nacionalnoye proizvodstvenno agrarnoye obyedinenye „Massandra”) De eigendom van deze entiteit is in strijd met de Oekraïense wetgeving overgedragen. Het „Presidium van het Parlement van de Krim” heeft op 9 april 2014 Besluit nr. 1991-6/14 aangenomen over de „Wijzigingen van Resolutie nr. 1836-6/14 van de Staatsraad van de Republiek van de Krim” van 26 maart 2014 over de „Nationalisatie van de eigendom van bedrijven, instellingen en organisaties van het agro-industriële complex op het grondgebied van de Republiek van de Krim”, waarin wordt verklaard dat de activa in het bezit van het staatsconcern „National Association of producers „Massandra”” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven op 1 augustus 2014 als Federal State Budgetary Enterprise „Production-Agrarian Union „Massandra”” van het kabinet van de president van de Russische Federatie (ФЕДЕРАЛЬНОЕ ГОСУДАРСТВЕННОЕ УНИТАРНОЕ ПРЕДПРИЯТИЕ „ПРОИЗВОДСТВЕННО-АГРАРНОЕ ОБЪЕДИНЕНИЕ „МАССАНДРА””УПРАВЛЕНИЯ ДЕЛАМИ ПРЕЗИДЕНТА РОССИЙСКОЙ ФЕДЕРАЦИИ). Oprichter: Het kabinet van de president van de Russische Federatie (УПРАВЛЕНИЯ ДЕЛАМИ ПРЕЗИДЕНТА РОССИЙСКОЙ ФЕДЕРАЦИИ). 25.7.2014 19. State Unitary Enterprise van de Republiek van de Krim „Nationaal Wijninstituut „Magarach”” (voorheen bekend als „Staatsbedrijf Magarach van het Nationaal Wijninstituut” Государственное предприятие Агрофирма „Магарач” Национального института винограда и вина „Магарач” Gosudarstvenoye predpriyatiye „Agrofirma Magarach” nacionalnogo instituta vinograda i vina „Magarach”) De eigendom van deze entiteit is in strijd met de Oekraïense wetgeving overgedragen. Het „Presidium van het Parlement van de Krim” heeft op 9 april 2014 Besluit nr. 1991-6/14 aangenomen „Over de wijzigingen van Resolutie nr. 1836-6/14 van de Staatsraad van de Republiek van de Krim” van 26 maart 2014„Over de nationalisatie van de eigendom van bedrijven, instellingen en organisaties van het agro-industriële complex op het grondgebied van de Republiek van de Krim”, waarin wordt verklaard dat de activa in het bezit van het staatsbedrijf „Gosudarstvenoye predpriyatiye „Agrofirma Magarach” nacionalnogo instituta vinograda i vina „Magarach”” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteiten” van de Krim. Opnieuw ingeschreven op 15 januari 2015 als State Unitary Enterprise van de Republiek van de Krim „Nationaal Wijninstituut „Magarach”” (ГОСУДАРСТВЕННОЕ БЮДЖЕТНОЕ УЧРЕЖДЕНИЕ РЕСПУБЛИКИ КРЫМ „НАЦИОНАЛЬНЫЙ НАУЧНО-ИССЛЕДОВАТЕЛЬСКИЙ ИНСТИТУТ ВИНОГРАДА И ВИНА „МАГАРАЧ””). Oprichter: Het ministerie van Landbouw van de Republiek van de Krim (МИНИСТЕРСТВО СЕЛЬСКОГО ХОЗЯЙСТВА РЕСПУБЛИКИ КРЫМ). 25.7.2014 20. State Unitary Enterprise van de Republiek van de Krim „Schuimwijnfabriek „Novy Svet”” (voorheen bekend als staatsbedrijf „Schuimwijnfabriek„Novy Svet”” Ггосударственное предприятиеЗавод шампанских вин „Новый свет” Gosudarstvenoye predpriyatiye „Zavod shampanskykh vin Novy Svet”) De eigendom van deze entiteit is in strijd met de Oekraïense wetgeving overgedragen. Het „Presidium van het Parlement van de Krim” heeft op 9 april 2014 Besluit nr. 1991-6/14 aangenomen over de „wijzigingen van Resolutie nr. 1836-6/14 van de Staatsraad van de Republiek van de Krim van 26 maart 2014 over de „Nationalisatie van de eigendom van bedrijven, instellingen en organisaties van het agro-industriële complex op het grondgebied van de Republiek van de Krim””, waarin wordt verklaard dat de activa in het bezit van het overheidsbedrijf „Zavod shampanskykh vin Novy Svet” namens de „Republiek van de Krim” worden onteigend. Het bedrijf is zodoende feitelijk geconfisqueerd door de „autoriteite” van de Krim. Opnieuw ingeschreven op 4 januari 2015 als State Unitary Enterprise van de Republiek van de Krim „Schuimwijnfabriek „Novy Svet”” (ГОСУДАРСТВЕННОЕ УНИТАРНОЕ ПРЕДПРИЯТИЕ РЕСПУБЛИКИ КРЫМ „ЗАВОД ШАМПАНСКИХ ВИН „НОВЫЙ СВЕТ””). Oprichter: Het ministerie van Landbouw van de Republiek van de Krim (МИНИСТЕРСТВО СЕЛЬСКОГО ХОЗЯЙСТВА РЕСПУБЛИКИ КРЫМ). 25.7.2014 23. RUSSIAN NATIONAL COMMERCIAL BANK РОССИЙСКИЙ НАЦИОНАЛЬНЫЙ КОММЕРЧЕСКИЙ БАНК Na de illegale annexatie van de Krim is de zogenaamde „Republiek van de Krim” de volledige eigenaar geworden van de Russian National Commercial Bank (RNCB). De bank is een dominante speler geworden op de markt, terwijl zij voor de annexatie niet op de Krim aanwezig was. Door het kopen of overnemen van bijkantoren van banken die op de Krim actief waren maar zich nu terugtrekken, heeft de RNCB materieel en financieel de acties ondersteund van de Russische regering om de Krim in de Russische Federatie te integreren, en heeft zij derhalve de territoriale integriteit van Oekraïne ondermijnd. 30.7.2014",
  "source": "EUR LEX"
}