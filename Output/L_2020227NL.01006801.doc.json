{
  "url": "http://www.w3.org/1999/xhtml\">",
  "content": "L_2020227NL.01006801.xml 16.7.2020 NL Publicatieblad van de Europese Unie L 227/68 UITVOERINGSBESLUIT (EU) 2020/1036 VAN DE COMMISSIE van 15 juli 2020 betreffende de niet-goedkeuring van bepaalde in biociden aanwezige werkzame stoffen overeenkomstig Verordening (EU) nr. 528/2012 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 528/2012 van het Europees Parlement en de Raad van 22 mei 2012 betreffende het op de markt aanbieden en het gebruik van biociden ( 1 ) , en met name artikel 89, lid 1, derde alinea, Overwegende hetgeen volgt: (1) Bijlage II bij Gedelegeerde Verordening (EU) nr. 1062/2014 van de Commissie ( 2 ) , laatstelijk gewijzigd bij Gedelegeerde Verordening (EU) 2019/227 van de Commissie ( 3 ) , voorziet in een lijst van de combinaties van een werkzame stof en productsoort die op 30 maart 2019 in het beoordelingsprogramma van de bestaande werkzame stoffen in biociden zijn opgenomen. (2) Voor een aantal combinaties van een werkzame stof en productsoort in die lijst hebben alle deelnemers hun ondersteuning tijdig ingetrokken. (3) De Commissie is overeenkomstig artikel 12, lid 3, van Gedelegeerde Verordening (EU) nr. 1062/2014 in kennis gesteld van de combinaties van een werkzame stof en productsoort waarvoor alle deelnemers zich tijdig hebben teruggetrokken en waarvoor de rol van deelnemer voordien was overgenomen. Overeenkomstig artikel 20, eerste alinea, onder a), van Gedelegeerde Verordening (EU) nr. 1062/2014 mogen die combinaties van een werkzame stof en productsoort niet worden goedgekeurd voor gebruik in biociden. (4) Er is een open uitnodiging gepubliceerd voor het overnemen van de rol van deelnemer voor die combinaties van een werkzame stof en productsoort waarvoor de rol van deelnemer niet eerder was overgenomen. Voor sommige van die combinaties is geen kennisgeving ingediend of is een kennisgeving ingediend en verworpen op grond van artikel 17, lid 4 of 5, van Gedelegeerde Verordening (EU) nr. 1062/2014. Overeenkomstig artikel 20, eerste alinea, onder b), van Gedelegeerde Verordening (EU) nr. 1062/2014 mogen die combinaties van een werkzame stof en productsoort niet worden goedgekeurd voor gebruik in biociden. (5) De in dit besluit vervatte maatregelen zijn in overeenstemming met het advies van het Permanent Comité voor biociden, HEEFT HET VOLGENDE BESLUIT VASTGESTELD: Artikel 1 De in de bijlage vermelde werkzame stoffen worden voor de daarin opgegeven productsoorten niet goedgekeurd. Artikel 2 Dit besluit treedt in werking op de twintigste dag na die van de bekendmaking ervan in het Publicatieblad van de Europese Unie . Gedaan te Brussel, 15 juli 2020. Voor de Commissie De voorzitter Ursula VON DER LEYEN ( 1 ) PB L 167 van 27.6.2012, blz. 1 . ( 2 ) Gedelegeerde Verordening (EU) nr. 1062/2014 van de Commissie van 4 augustus 2014 over het in Verordening (EU) nr. 528/2012 van het Europees Parlement en de Raad bedoelde werkprogramma voor het systematische onderzoek van alle bestaande werkzame stoffen van biociden ( PB L 294 van 10.10.2014, blz. 1 ). ( 3 ) Gedelegeerde Verordening (EU) 2019/227 van de Commissie van 28 november 2018 tot wijziging van Gedelegeerde Verordening (EU) nr. 1062/2014 wat betreft bepaalde combinaties van actieve bestanddelen en productsoorten waarvoor de bevoegde autoriteit van het Verenigd Koninkrijk is aangewezen als beoordelende bevoegde autoriteit ( PB L 37 van 8.2.2019, blz. 1 ). BIJLAGE Combinaties van werkzame stoffen en productsoorten die niet worden goedgekeurd, met inbegrip van nanomateriaalvormen: Volgnummer in bijlage II bij Verordening (EU) nr. 1062/2014 Naam van de stof Lidstaat-rapporteur EG-nummer CAS-nummer Productsoort(en) 37 Mierenzuur BE 200-579-1 64-18-6 11, 12 1025 Permierenzuur, verkregen uit mierenzuur en waterstofperoxide BE n.v.t. n.v.t. 3, 5, 6 1027 Perazijnzuur, verkregen uit 1,3- diacetyloxypropaan-2-ylacetaat en waterstofperoxide AT n.v.t. n.v.t. 4 1028 Perazijnzuur, verkregen uit tetraäcetylethyleendiamine (TAED) en natriumperboraat-monohydraat AT n.v.t. n.v.t. 3 1029 Perazijnzuur, verkregen door perhydrolyse van N -acetylcaprolactam door waterstofperoxide in alkalisch milieu AT n.v.t. n.v.t. 2 85 Symcloseen DE 201-782-8 87-90-1 12 195 Natrium-2-bifenylaat ES 205-055-6 132-27-4 4, 6, 7, 9, 10, 13 253 Tetrahydro-3,5-dimethyl-1,3,5-thiadiazine-2-thion (dazomet) BE 208-576-7 533-74-4 6, 12 346 Natriumdichloorisocyanuraat-dihydraat DE 220-767-7 51580-86-0 12 345 Trocloseen-natrium DE 220-767-7 2893-78-9 12 359 Uit (ethyleendioxy)dimethanol vrijkomende formaldehyde (reactieproducten van ethyleenglycol en paraformaldehyde (met EGForm)) PL 222-720-6 3586-55-8 2 382 Tetrahydro-1,3,4,6-tetrakis(hydroxymethyl)imidazo[4,5- d ]imidazool-2,5(1 H ,3 H )-dion (TMAD) ES 226-408-0 5395-50-6 2 1035 Actief broom, verkregen uit ozon en bromide van natuurlijk water en natriumbromide NL n.v.t. n.v.t. 2 1036 Uit natriumpercarbonaat vrijgekomen waterstofperoxide FI n.v.t. n.v.t. 5 473 Pyrethrinen en pyrethroïden ES 232-319-8 8003-34-7 18, 19 1041 Chloordioxide, door middel van elektrolyse verkregen uit natriumchloride DE n.v.t. n.v.t. 2, 3, 4, 5, 11, 12 1044 Chloordioxide, verkregen uit natriumchloriet en natriumpersulfaat DE n.v.t. n.v.t. 12 597 1-[2-(Allyloxy)-2-(2,4-dichloorfenyl)ethyl]-1H-imidazool (imazalil) DE 252-615-0 35554-44-0 3 939 Actief chloor, door middel van elektrolyse verkregen uit natriumchloride SK n.v.t. n.v.t. 12 1052 Actief chloor, door elektrolyse verkregen uit magnesiumchloride-hexahydraat FR n.v.t. n.v.t. 2 1053 Actief chloor, door elektrolyse verkregen uit kaliumchloride DK n.v.t. n.v.t. 2, 4 1055 Actief chloor, verkregen uit natriumchloride en pentakaliumbis(peroxymonosulfaat)bis(sulfaat) (KPMS) en sulfaminezuur SI n.v.t. n.v.t. 2, 3 1056 Actief chloor, door elektrolyse verkregen uit zoutzuur SI n.v.t. n.v.t. 2, 4, 5 731 Chrysanthemum cinerariaefolium, extract ES 289-699-3 89997-63-7 18 811 Zilvernatriumwaterstofzirkoniumfosfaat SE 422-570-3 265647-11-8 1 1014 Zilverzeoliet SE n.v.t. n.v.t. 5 868 Polyhexamethyleenbiguanidehydrochloride met een gemiddelde getalgemiddelde molecuulmassa (Mn) van 1415 en een gemiddelde polydispersiteitsindex (PDI) van 4,7 (PHMB(1415;4.7)) FR Polymeer 1802181-67-4/32289-58-0 3, 9, 11",
  "source": "EUR LEX"
}