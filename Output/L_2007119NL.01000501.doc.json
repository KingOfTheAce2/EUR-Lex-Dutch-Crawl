{
  "url": "http://www.w3.org/1999/xhtml\">",
  "content": "L_2007119NL.01000501.xml 9.5.2007 NL Publicatieblad van de Europese Unie L 119/5 VERORDENING (EG) N r. 503/2007 VAN DE COMMISSIE van 8 mei 2007 houdende opneming van bepaalde benamingen in het register van beschermde oorsprongsbenamingen en beschermde geografische aanduidingen (Pohořelický kapr (BOB) — Žatecký chmel (BOB) — Pomme du Limousin (BOB) — Tome des Bauges (BOB)) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 510/2006 van de Raad van 20 maart 2006 inzake de bescherming van geografische aanduidingen en oorsprongsbenamingen van landbouwproducten en levensmiddelen ( 1 ) , en met name op artikel 7, lid 4, eerste alinea, Overwegende hetgeen volgt: (1) Overeenkomstig artikel 6, lid 2, eerste alinea, en krachtens artikel 17, lid 2, van Verordening (EG) nr. 510/2006 zijn de aanvraag van Tsjechië tot registratie van de benamingen „Pohořelický kapr” en „Žatecký chmel” en de aanvraag van Frankrijk tot registratie van de benamingen „Pomme du Limousin” en „Tome des Bauges” bekendgemaakt in het Publicatieblad van de Europese Unie ( 2 ) . (2) Aangezien bij de Commissie geen bezwaarschriften zijn ingediend op grond van artikel 7 van Verordening (EG) nr. 510/2006, moeten deze benamingen worden opgenomen in het „Register van beschermde oorsprongsbenamingen en beschermde geografische aanduidingen”, HEEFT DE VOLGENDE VERORDENING VASTGESTELD: Artikel 1 De benamingen in de bijlage bij deze verordening worden opgenomen in het „Register van beschermde oorsprongsbenamingen en beschermde geografische aanduidingen”. Artikel 2 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 mei 2007. Voor de Commissie Mariann FISCHER BOEL Lid van de Commissie ( 1 ) PB L 93 van 31.3.2006, blz. 12 . Verordening gewijzigd bij Verordening (EG) nr. 1791/2006 ( PB L 363 van 20.12.2006, blz. 1 ). ( 2 ) PB C 202 van 25.8.2006, blz. 2 (Pohořelický kapr); PB C 204 van 26.8.2006, blz. 30 (Žatecký chmel); PB C 204 van 26.8.2006, blz. 26 (Pomme du Limousin); PB C 211 van 2.9.2006, blz. 8 (Tome des Bauges). BIJLAGE In bijlage I bij het Verdrag genoemde landbouwproducten voor menselijke consumptie Categorie 1.3. —   Kaas FRANKRIJK Tome des Bauges (BOB). Categorie 1.6. —   Groenten, fruit en granen, in ongewijzigde staat of verwerkt FRANKRIJK Pomme du Limousin (BOB). Categorie 1.7. —   Verse vis en schaal-, schelp- en weekdieren en producten op basis van verse vis en schaal-, schelp- en weekdieren TSJECHIË Pohořelický kapr (BOB). Categorie 1.8. —   Andere in bijlage I bij het Verdrag genoemde producten (specerijen, enz.) TSJECHIË Žatecký chmel (BOB).",
  "source": "EUR LEX"
}