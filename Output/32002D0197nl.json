{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0197:NL:HTML\">",
  "content": "EUR-Lex - 32002D0197 - NL Avis juridique important | 32002D0197 2002/197/EG: Besluit van de Raad van 17 december 2001 betreffende de sluiting van een aanvullend protocol betreffende de handel in bepaalde soorten vis en visserĳproducten bĳ de Europaovereenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en de Republiek Slovenië, anderzĳds Publicatieblad Nr. L 066 van 08/03/2002 blz. 0018 - 0018 Besluit van de Raad van 17 december 2001 betreffende de sluiting van een aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Slovenië, anderzijds (2002/197/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 133 juncto, artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Het is wenselijk de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Slovenië, anderzijds(1), aan te vullen met een aanvullend protocol, teneinde te voorzien in preferentiële voorwaarden voor de invoer in de Gemeenschap van bepaalde soorten vis en visserijproducten van oorsprong uit de Republiek Slovenië en voor de invoer in de Republiek Slovenië van bepaalde soorten vis en visserijproducten van oorsprong uit de Gemeenschap. (2) Daartoe dient een aanvullend protocol betreffende de handel in bepaalde soorten vis en visserijproducten aan voornoemde Europaovereenkomst te worden toegevoegd. (3) Het protocol dient te worden goedgekeurd, BESLUIT: Artikel 1 Het aanvullend protocol betreffende de handel in bepaalde soorten vis en visserijproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Republiek Slovenië, anderzijds, wordt namens de Gemeenschap goedgekeurd. De tekst van het protocol is aan dit besluit gehecht. Artikel 2 Een tariefcontingent met volgnummer 09.1751 wordt geopend, dat gedurende de eerste twaalf maanden na de inwerkingtreding van de overeenkomst van toepassing is, voor 100 ton bereidingen en conserven van sardines van oorsprong uit Slovenië, vallende onder de GN-codes 1604 13 11 en 1604 13 19; het recht voor dit contingent bedraagt 4 %. Dit tariefcontingent wordt beheerd door de Commissie overeenkomstig het bepaalde in de artikelen 308 bis, 308 ter en 308 quater van Verordening (EEG) nr. 2454/93(2). Artikel 3 De voorzitter van de Raad wordt gemachtigd de persoon aan te wijzen die bevoegd is het protocol te ondertekenen en daardoor de Gemeenschap te binden. Gedaan te Brussel, 17 december 2001. Voor de Raad De voorzitter A. Neyts-Uyttebroeck (1) PB L 51 van 26.2.1999, blz. 212. (2) PB L 253 van 11.10.1993, blz. 1. Verordening laatstelijk gewijzigd bij Verordening (EG) nr. 2787/2000 (PB L 330 van 27.12.2000, blz. 1).",
  "source": "EUR LEX"
}