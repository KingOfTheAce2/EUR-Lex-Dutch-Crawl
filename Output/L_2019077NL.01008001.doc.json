{
  "url": "http://www.w3.org/1999/xhtml\">",
  "content": "L_2019077NL.01008001.xml 20.3.2019 NL Publicatieblad van de Europese Unie L 77/80 UITVOERINGSBESLUIT (EU) 2019/451 VAN DE COMMISSIE van 19 maart 2019 inzake de geharmoniseerde normen voor bouwproducten die zijn opgesteld ter ondersteuning van Verordening (EU) nr. 305/2011 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 305/2011 van het Europees Parlement en de Raad van 9 maart 2011 tot vaststelling van geharmoniseerde voorwaarden voor het verhandelen van bouwproducten en tot intrekking van Richtlijn 89/106/EEG van de Raad ( 1 ) , en met name artikel 17, lid 5, Overwegende hetgeen volgt: (1) Overeenkomstig Verordening (EU) nr. 305/2011 moeten fabrikanten bij de beoordeling van de prestaties van bouwproducten waarvan de essentiële kenmerken vallen onder geharmoniseerde normen waarvan de referentienummers zijn bekendgemaakt in het Publicatieblad van de Europese Unie , de methoden en criteria van die normen gebruiken. (2) Bij brieven M/109 van 29 augustus 1996, M/130 van 29 januari 1999, M/139 van 26 juni 2001, M/122 van 14 december 1998 en M/135 van 5 mei 2000 heeft de Commissie het Europees Comité voor normalisatie (CEN) (m.b.v. zogenaamde „mandaten”) verzocht om geharmoniseerde normen op te stellen ter ondersteuning van Richtlijn 89/106/EEG van de Raad ( 2 ) . De referentienummers van de op grond van de mandaten opgestelde geharmoniseerde normen zijn bekendgemaakt in het Publicatieblad van de Europese Unie ( 3 ) . (3) De mandaten laten herziening van de op basis daarvan opgestelde geharmoniseerde normen toe. Om rekening te houden met de technische ontwikkelingen en met de vereisten van Verordening (EU) nr. 305/2011 heeft het CEN verscheidene van die geharmoniseerde normen herzien, met name voor de volgende producten: automatische brandmeldinstallaties, leien en hulpstukken van vezelcement, glas voor gebouwen en vlakke platen van vezelcement. (4) De Commissie heeft onderzocht of de door het CEN herziene geharmoniseerde normen in overeenstemming zijn met de desbetreffende mandaten en Verordening (EU) nr. 305/2011. (5) De door het CEN herziene geharmoniseerde normen zijn in overeenstemming met de desbetreffende mandaten en Verordening (EU) nr. 305/2011. Daarom is het passend de referentienummers van deze normen bekend te maken in het Publicatieblad van de Europese Unie . (6) Overeenkomstig artikel 17, lid 5, van Verordening (EU) nr. 305/2011 moet voor elke geharmoniseerde norm die een andere geharmoniseerde norm vervangt een co-existentieperiode worden vermeld. Een dergelijke co-existentieperiode is voor norm EN 15824:2017 voor mortels met binnen- en buitentoepassingen voor organische bindingsmiddelen bekendgemaakt in het Publicatieblad van de Europese Unie ( 4 ) . Aangezien deze periode voor de fabrikanten niet lang genoeg is om zich voor te bereiden op de toepassing van de norm is het nodig een nieuwe co-existentieperiode te bepalen. (7) Om de fabrikanten in staat te stellen zo spoedig mogelijk de herziene geharmoniseerde normen toe te passen, moet dit besluit in werking treden op de dag van de bekendmaking ervan in het Publicatieblad van de Europese Unie , HEEFT HET VOLGENDE BESLUIT VASTGESTELD: Artikel 1 De referentienummers van de geharmoniseerde normen voor bouwproducten die zijn opgesteld ter ondersteuning van Verordening (EU) nr. 305/2011, vermeld in bijlage I bij dit besluit, worden hierbij bekendgemaakt in het Publicatieblad van de Europese Unie . Artikel 2 De referentienummers van de geharmoniseerde normen voor bouwproducten die zijn opgesteld ter ondersteuning van Verordening (EU) nr. 305/2011, vermeld in bijlage II bij dit besluit, worden hierbij bekendgemaakt in het Publicatieblad van de Europese Unie met een nieuwe co-existentieperiode van die normen. Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Brussel, 19 maart 2019. Voor de Commissie De voorzitter Jean-Claude JUNCKER ( 1 ) PB L 88 van 4.4.2011, blz. 5 . ( 2 ) Richtlijn 89/106/EEG van de Raad van 21 december 1988 betreffende de onderlinge aanpassing van de wettelijke en bestuursrechtelijke bepalingen der lidstaten inzake voor de bouw bestemde producten ( PB L 40 van 11.2.1989, blz. 12 ). ( 3 ) PB C 92 van 9.3.2018, blz. 139 . ( 4 ) PB C 92 van 9.3.2018, blz. 139 . BIJLAGE I Nr. Referentie van de norm Referentie van de vervangen norm Begindatum van de co-existentieperiode (dd.mm.jjjj.) Einddatum van de co-existentieperiode (dd.mm.jjjj.) 1. EN 54-5:2017+A1:2018 Automatische brandmeldinstallaties — Deel 5: Thermische melders — Puntwarmtemelders EN 54-5:2000 Automatische brandmeldinstallaties — Deel 5: Thermische melders — Puntmelders EN 54-5:2000+A1:2002 xx.yy.2019 31.8.2022 2. EN 54-7:2018 Automatische brandmeldinstallaties — Deel 7: Rookmelders — Puntrookmelders werkend met strooilicht, verduistering of ionisatie EN 54-7:2000 Automatische brandmeldinstallaties — Deel 7: Rookmelders — Puntmelders werkend volgens het strooilicht-, verduisterings- of ionisatieprincipe EN 54-7:2000/A1:2002 EN 54-7:2000/A2:2006 xx.yy.2019 31.8.2022 3. EN 492:2012+A2:2018 Leien en hulpstukken van vezelcement — Productspecificatie en beproevingsmethoden EN 492:2012 Leien en hulpstukken van vezelcement — Productspecificatie en beproevingsmethoden xx.yy.2019 xx.yy.2020 4. EN 1096-4:2018 Glas voor gebouwen — Gecoat glas — Deel 4: Productnorm EN 1096-4:2004 Glas voor gebouwen — Gecoat glas — Deel 4: Evaluatie van conformiteit/productnorm xx.yy.2019 xx.yy.2020 5. EN 1279-5:2018 Glas voor gebouwen — Isolerend glas — Deel 5: Productnorm EN 1279-5:2005+A2:2010 Glas voor gebouwen — Isolerend glas — Deel 5: Conformiteitsbeoordeling xx.yy.2019 xx.yy.2020 6. EN 12467:2012+A2:2018 Vlakke platen van vezelcement — Productspecificaties en beproevingsmethoden EN 12467:2012 Vlakke platen van vezelcement — Productspecificaties en beproevingsmethoden xx.yy.2019 xx.yy.2020 BIJLAGE II Nr. Referentie van de norm Referentie van de vervangen norm Begindatum van de co-existentieperiode (dd.mm.jjjj.) Einddatum van de co-existentieperiode (dd.mm.jjjj.) 1. EN 15824:2017 Specificaties voor mortels met binnen- en buitentoepassingen voor organische bindingsmiddelen EN 15824:2009 Specificaties voor mortels met binnen- en buitentoepassingen voor organische bindingsmiddelen 9.3.2018 9.3.2020",
  "source": "EUR LEX"
}