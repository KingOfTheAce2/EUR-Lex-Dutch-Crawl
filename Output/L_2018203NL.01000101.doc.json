{
  "url": "http://www.w3.org/1999/xhtml\">",
  "content": "L_2018203NL.01000101.xml 10.8.2018 NL Publicatieblad van de Europese Unie L 203/1 BESLUIT (EU) 2018/1107 VAN DE RAAD van 20 juli 2018 betreffende de sluiting van een partnerschaps- en samenwerkingsovereenkomst tussen de Europese Unie en haar lidstaten, enerzijds, en de Republiek Irak, anderzijds DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 91, 100, 207 en 209, in samenhang met artikel 218, lid 6, onder a), Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) De partnerschaps- en samenwerkingsovereenkomst tussen de Europese Unie en haar lidstaten, enerzijds, en de Republiek Irak, anderzijds („de overeenkomst””), is op 11 mei 2012 ondertekend, onder voorbehoud van mogelijke sluiting op een later tijdstip. (2) De overeenkomst dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De partnerschaps- en samenwerkingsovereenkomst tussen de Europese Unie en haar lidstaten, enerzijds, en de Republiek Irak, anderzijds, alsmede de bijlagen en de aan de slotakte gehechte eenzijdige verklaring van de Unie, worden namens de Unie goedgekeurd ( 2 ) . Artikel 2 De voorzitter van de Raad verricht namens de Unie de in artikel 116 van de overeenkomst bedoelde kennisgeving, waarmee de instemming van de Unie om door de overeenkomst gebonden te zijn, tot uiting wordt gebracht ( 3 ) . Artikel 3 Dit besluit treedt in werking op de dag waarop het wordt vastgesteld. Gedaan te Brussel, 20 juli 2018. Voor de Raad De voorzitter G. BLÜMEL ( 1 ) Goedkeuring van 4 juli 2018 (nog niet bekendgemaakt in het Publicatieblad). ( 2 ) De overeenkomst is samen met het besluit betreffende de ondertekening ervan bekendgemaakt in PB L 204 van 31 juli 2012, blz. 20. ( 3 ) De datum van inwerkingtreding van de overeenkomst wordt door het secretariaat-generaal van de Raad bekendgemaakt in het Publicatieblad van de Europese Unie .",
  "source": "EUR LEX"
}