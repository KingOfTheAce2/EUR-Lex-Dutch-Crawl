{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R1406:NL:HTML\">",
  "content": "EUR-Lex - 31998R1406 - NL Avis juridique important | 31998R1406 Verordening (EG) nr. 1406/98 van de Commissie van 1 juli 1998 houdende intrekking van het bepaalde in artikel 1 van Verordening (EG) nr. 703/98 van de Raad tot schorsing van bepaalde concessies verleend bij Verordening (EG) nr. 3066/95 houdende vaststelling, in verband met de in het kader van de multilaterale handelsbesprekingen van de Uruguay-ronde gesloten Overeenkomst inzake de landbouw, van bepaalde concessies in de vorm van communautaire tariefcontingenten voor bepaalde landbouwproducten en van een autonome overgangsregeling tot aanpassing van bepaalde in de Europa-Overeenkomsten opgenomen landbouwconcessies Publicatieblad Nr. L 188 van 02/07/1998 blz. 0025 - 0025 VERORDENING (EG) Nr. 1406/98 VAN DE COMMISSIE van 1 juli 1998 houdende intrekking van het bepaalde in artikel 1 van Verordening (EG) nr. 703/98 van de Raad tot schorsing van bepaalde concessies verleend bij Verordening (EG) nr. 3066/95 houdende vaststelling, in verband met de in het kader van de multilaterale handelsbesprekingen van de Uruguay-ronde gesloten Overeenkomst inzake de landbouw, van bepaalde concessies in de vorm van communautaire tariefcontingenten voor bepaalde landbouwproducten en van een autonome overgangsregeling tot aanpassing van bepaalde in de Europa-Overeenkomsten opgenomen landbouwconcessies DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 703/98 van de Raad van 17 maart 1998 tot schorsing van bepaalde concessies verleend bij Verordening (EG) nr. 3066/95 houdende vaststelling, in verband met de in het kader van de multilaterale handelsbesprekingen van de Uruguay-ronde gesloten Overeenkomst inzake de landbouw, van bepaalde concessies in de vorm van communautaire tariefcontingenten voor bepaalde landbouwproducten en van een autonome overgangsregeling tot aanpassing van bepaalde in de Europa-Overeenkomsten opgenomen landbouwconcessies (1), en met name op artikel 2, Overwegende dat bij Verordening (EG) nr. 3066/95 van de Raad (2), laatstelijk gewijzigd bij Verordening (EG) nr. 1595/97 (3), in verband met de in het kader van de multilaterale handelsbesprekingen van de Uruguay-ronde gesloten Overeenkomst inzake de landbouw, bepaalde concessies zijn verleend in de vorm van communautaire tariefcontingenten voor bepaalde landbouwproducten en een autonome overgangsregeling tot aanpassing van bepaalde in de Europa-Overeenkomsten opgenomen landbouwconcessies is vastgesteld; Overwegende dat, nadat de Tsjechische Republiek eenzijdig de invoerheffingen voor bepaalde landbouwproducten uit de Gemeenschap had verhoogd, bij Verordening (EG) nr. 703/98 bepaalde bij Verordening (EG) nr. 3066/95 verleende concessies autonoom en in evenredige mate zijn geschorst om de handelsbelangen van de Gemeenschap te beschermen; Overwegende dat de Tsjechische Republiek nu de invoerheffingen voor bepaalde landbouwproducten heeft ingetrokken, waardoor de wederkerigheid is hersteld; Overwegende dat de in deze verordening vervatte maatregelen in overeenstemming zijn met het advies van de betrokken comit√©s van beheer, HEEFT DE VOLGENDE VERORDENING VASTGESTELD: Artikel 1 Het in artikel 1 van Verordening (EG) nr. 703/98 bepaalde wordt hierbij ingetrokken. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 juli 1998. Voor de Commissie Franz FISCHLER Lid van de Commissie (1) PB L 98 van 31. 3. 1998, blz. 1. (2) PB L 328 van 30. 12. 1995, blz. 31. (3) PB L 216 van 8. 8. 1997, blz. 1.",
  "source": "EUR LEX"
}