{
  "url": "http://www.w3.org/1999/xhtml\">",
  "content": "L_2009144NL.01002501.xml 9.6.2009 NL Publicatieblad van de Europese Unie L 144/25 BESLUIT VAN DE RAAD van 25 mei 2009 houdende wijziging van Besluit 2006/493/EG tot vaststelling van het bedrag van de steun van de Gemeenschap voor plattelandsontwikkeling voor de periode van 1 januari 2007 tot en met 31 december 2013, van de verdeling daarvan over de jaren en van het minimumbedrag dat moet worden geconcentreerd in de onder de convergentiedoelstelling vallende regio’s (2009/434/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Verordening (EG) nr. 1698/2005 van de Raad van 20 september 2005 inzake steun voor plattelandsontwikkeling uit de Europees Landbouwfonds voor Plattelandsontwikkeling (ELFPO) ( 1 ) , en met name op artikel 69, lid 1, Gezien het voorstel van de Commissie, Overwegende hetgeen volgt: (1) Bij Besluit 2006/493/EG ( 2 ) is het bedrag vastgesteld van de steun van de Gemeenschap voor plattelandsontwikkeling voor de periode van 1 januari 2007 tot en met 31 december 2013, alsmede de verdeling daarvan over de jaren en het minimumbedrag dat moet worden geconcentreerd in de onder de convergentiedoelstelling vallende regio’s. (2) Op 11 en 12 december 2008 heeft de Europese Raad een Europees economisch herstelplan goedgekeurd dat voorziet in prioritaire maatregelen waardoor de economieën van de lidstaten zich sneller kunnen aanpassen aan de huidige uitdagingen. (3) Het plan berust op een inspanning die neerkomt op ongeveer 1,5 % van het bbp van de Europese Unie, hetgeen overeenkomt met ongeveer 200 miljard EUR. Van bovengenoemd bedrag moet 1 020 miljoen EUR via het Europees Landbouwfonds voor Plattelandsontwikkeling (ELFPO) ter beschikking worden gesteld van alle lidstaten voor de ontwikkeling van breedbandinternet in plattelandsgebieden en ter versterking van concrete acties die verband houden met de prioriteiten die zijn vastgelegd in artikel 16 bis, lid 1, onder a) tot en met f), van Verordening (EG) nr. 1698/2005. Volgens de Verklaring van het Europees Parlement, de Raad en de Commissie over de financiering, in het kader van het Europese economische herstelplan, van projecten op het gebied van energie en breedbandinternet, alsmede van de GLB-check-up ( 3 ) , moet in 2009 600 miljoen EUR beschikbaar worden gesteld, terwijl 420 miljoen EUR tijdens de overlegprocedure voor de begroting 2010 moet worden gefinancierd met behulp van een compensatiemechanisme en in 2010 beschikbaar moet zijn. (4) Besluit 2006/493/EG moet daarom dienovereenkomstig worden gewijzigd, BESLUIT: Artikel 1 De bijlage bij Besluit 2006/493/EG wordt vervangen door de tekst in de bijlage bij het onderhavige besluit. Artikel 2 Dit besluit is van toepassing met ingang van 1 januari 2009. Gedaan te Brussel, 25 mei 2009. Voor de Raad De voorzitter J. ŠEBESTA ( 1 ) PB L 277 van 21.10.2005, blz. 1 . ( 2 ) PB L 195 van 15.7.2006, blz. 22 . ( 3 ) PB C 108 van 12.5.2009, blz. 1 . BIJLAGE „BIJLAGE Totaalbedrag van de vastleggingskredieten voor 2007-2013 (constante prijzen 2004), verdeling daarvan over de jaren en minimumbedrag dat moet worden geconcentreerd in de onder de convergentiedoelstelling vallende regio’s ( 1 ) Prijzen van 2004 (in EUR) ( 2 ) 2007 2008 2009 2010 2011 2012 2013 Totaal Totaalbedrag voor de EU-25, Bulgarije en Roemenië 9 325 497 783 10 788 767 263 11 058 446 242 10 651 531 634 9 824 886 713 9 588 187 168 9 356 225 581 70 593 542 384 Minimumbedrag voor de onder de convergentiedoelstelling vallende regio’s 27 676 975 284 Totaalbedrag van de vastleggingskredieten voor 2007-2013 (lopende prijzen), verdeling daarvan over de jaren en minimumbedrag dat moet worden geconcentreerd in de onder de convergentiedoelstelling vallende regio’s ( 3 ) Lopende prijzen (in EUR) ( 4 ) 2007 2008 2009 2010 2011 2012 2013 Totaal Totaalbedrag voor de EU-25, Bulgarije en Roemenië 9 896 292 851 11 678 108 653 12 209 418 209 11 995 354 634 11 285 706 554 11 234 089 442 11 181 555 662 79 480 526 005 Minimumbedrag voor de onder de convergentiedoelstelling vallende regio’s 31 232 644 963 ( 1 ) Vóór modulatie en vóór andere overdrachten van marktgerelateerde uitgaven en rechtstreekse betalingen in het kader van het gemeenschappelijk landbouwbeleid naar plattelandsontwikkeling. ( 2 ) De vermelde bedragen zijn afgerond op de naaste gehele euro. ( 3 ) Vóór modulatie en vóór andere overdrachten van marktgerelateerde uitgaven en rechtstreekse betalingen in het kader van het gemeenschappelijk landbouwbeleid naar plattelandsontwikkeling. ( 4 ) De vermelde bedragen zijn afgerond op de naaste gehele euro.”",
  "source": "EUR LEX"
}