{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31976D0044:NL:HTML\">",
  "content": "EUR-Lex - 31976D0044 - NL Avis juridique important | 31976D0044 76/44/EEG: Beschikking van de Commissie van 22 december 1975 ter uitvoering van de hervorming van de landbouwstructuur in het Verenigd Koninkrijk overeenkomstig titel II van Richtlijn nr. 72/161/EEG (Slechts de tekst in de Engelse taal is authentiek) Publicatieblad Nr. L 008 van 15/01/1976 blz. 0035 - 0036 ++++ BESCHIKKING VAN DE COMMISSIE van 22 december 1975 ter uitvoering van de hervorming van de landbouwstructuur in het Verenigd Koninkrijk overeenkomstig titel II van Richtlijn nr . 72/161/EEG ( Slechts de tekst in de Engelse taal is authentiek ) ( 76/44/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/161/EEG van de Raad van 17 april 1972 betreffende de sociaal-economische voorlichting en de scholing van de personen die in de landbouw werkzaam zijn ( 1 ) , met name op artikel 11 , lid 3 , Overwegende dat de Regering van het Verenigd Koninkrijk op 18 september 1975 overeenkomstig artikel 10 , lid 1 , tweede streepje , van Richtlijn nr . 72/161/EEG de onderstaande lijst van in het Verenigd Koninkrijk georganiseerde cursussen voor de scholing van de personen die in de landbouw werkzaam zijn en die volgens haar overeenkomstig artikel 12 van de genoemde richtlijn voor financiering in aanmerking komen heeft medegedeeld ; dat zij verder een aantal bepalingen heeft medegedeeld , op grondslag waarvan deze cursussen reeds voor 1 januari 1973 georganiseerd werden ; 1 . Basiscursus voor in de landbouw werkzame personen , die ten minste 23 jaar oud zijn en die tevoren geen toereikende basisopleiding hebben kunnen krijgen ( niveau 1 en niveau 2 ) . 2 . Andere cursussen voor deelnemers die een basisopleiding voor de landbouw hebben gehad of die ten minste 25 jaar oud zijn en kunnen bewijzen dat zij minstens gedurende 5 jaar praktijkervaring in de landbouw hebben gehad . a ) Op modernisering en ontwikkeling gerichte vakcursussen van 8 tot 80 lesuren in Noord-Ierland . Alleen personen die achtereenvolgens verschillende cursussen van in totaal meer dan 100 lesuren doorlopen , voldoen aan de voorwaarden van de richtlijn . b ) Groepsopleiding van gemiddeld 184 lesuren op landbouwbedrijven door gespecialiseerde en uiterst vakbekwame instructeurs in Groot-Brittannië . c ) In het Verenigd Koninkrijk gegeven cursussen bedrijfsleiding en bedrijfsvoering , die worden georganiseerd in de vorm van een combinatie van cursussen met een totale duur van ten minste 40 lesuren , part-time cursussen van ten minste 120 lesuren of dagcursussen van 300 , 600 of 900 lesuren . Hiervoor moeten de cursisten , om voor toekenning van financiële steun door de Gemeenschap in aanmerking te komen , alleen maar minstens 25 jaar oud zijn en de cursussen onder 1 ( niveau 1 of 2 ) hebben gevolgd . d ) In het Verenigd Koninkrijk georganiseerde cursussen voor voortgezette opleiding van 100 tot 900 lesuren , in de vorm van dagcursussen of part-time cursussen , gespreid over 3 jaar . Sedert lang ziet men in het Verenigd Koninkrijk de noodzaak in om bedrijfshoofden en werknemers buiten de normale beroepsopleiding een voortgezette opleiding te laten volgen ; deze cursussen waren dan ook reeds georganiseerd voor de vaststelling van de in artikel 5 , lid 1 , van de richtlijn bedoelde regelingen . Overwegende dat de Commissie overeenkomstig artikel 11 , lid 3 , van Richtlijn nr . 72/161/EEG bij beschikking moet vaststellen of op grond van de verenigbaarheid van de medegedeelde bepalingen met de genoemde richtlijn en met inachtneming van de doeleinden van genoemde richtlijn , alsmede van het noodzakelijke verband tussen de maatregelen aan de voorwaarden voor financiële deelneming van de Gemeenschap is voldaan ; Overwegende dat titel II van Richtlijn nr . 72/161/EEG in hoofdzaak ten doel heeft personen die in de landbouw werkzaam zijn en die ten minste 18 jaar oud zijn , de gelegenheid te bieden , om zich verder in hun vak te bekwamen of nieuwe vakkennis op te doen , zodat zij hun beroep kunnen blijven uitoefenen in een modern landbouwbestel ; Overwegende dat de Lid-Staten , om dit te bereiken , krachtens artikel 5 , lid 1 , en artikel 6 , lid 1 , van Richtlijn nr . 72/161/EEG verplicht zijn , buiten de in hun land bestaande normale opleidingen voor de landbouw , maatregelen te treffen , waardoor bedrijfshoofden , landarbeiders en medewerkende gezinsleden een aanvullende opleiding kan worden gegeven , zowel in algemeen als in technisch en economisch opzicht ; Overwegende dat krachtens artikel 12 , lid 2 , derde streepje , van Richtlijn nr . 72/161/EEG , het E.O.G.F.L . , afdeling Oriëntatie , de Lid-Staten 25 % van de in het kader van genoemde acties gedane uitgaven vergoedt , tot maximaal 1 500 rekeneenheden per in de landbouw werkzame persoon die een volledige cursus voor beroepsopleiding of voortgezette opleiding heeft gevolgd ; Overwegende dat de bovengenoemde opleidingscursussen aan de in titel II van de genoemde richtlijn omschreven doeleinden beantwoorden alsook aan de eisen waaraan volledige cursussen moeten voldoen die aan in de landbouw werkzame personen worden gegeven om hun vakbekwaamheid wezenlijk te verbeteren of om nieuwe vakbekwaamheid binnen het landbouwberoep te verkrijgen ; Overwegende dat het Comité van het E.O.G.F.L . , over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent comité voor de landbouwstructuur , HEEFT DE VOLGENDE BESCHIKKING GEGEVEN : Artikel 1 1 . De door de Regering van het Verenigd Koninkrijk op 18 september 1975 medegedeelde cursussen voor de opleiding en voortgezette opleiding van in de landbouw werkzame personen voldoen aan de voorwaarden voor financiële deelneming van de Gemeenschap aan de in artikel 8 van Richtlijn nr . 72/161/EEG bedoelde gemeenschappelijke actie . 2 . De financiële deelneming van de Gemeenschap heeft betrekking op de voor vergoeding in aanmerking komende kosten voor de in lid 1 genoemde cursussen die na 1 januari 1973 werden gegeven . Artikel 2 Deze beschikking is gericht tot het Verenigd Koninkrijk . Gedaan te Brussel , 22 december 1975 . Voor de Commissie P . J . LARDINOIS Lid van de Commissie ( 1 ) PB nr . L 96 van 23 . 4 . 1972 , blz . 15 .",
  "source": "EUR LEX"
}