{
  "url": "http://www.w3.org/1999/xhtml\"><!--",
  "content": "L_2019047NL.01003801.xml 19.2.2019 NL Publicatieblad van de Europese Unie L 47/38 BESLUIT (GBVB) 2019/284 VAN DE RAAD van 18 februari 2019 tot wijziging van Besluit 2011/101/GBVB betreffende beperkende maatregelen tegen Zimbabwe DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 februari 2011 Besluit 2011/101/GBVB ( 1 ) vastgesteld. (2) De Raad heeft Besluit 2011/101/GBVB geëvalueerd in het licht van de politieke situatie in Zimbabwe. (3) De beperkende maatregelen dienen daarom te worden verlengd tot en met 20 februari 2020. De Raad moet ze permanent evalueren in het licht van de politieke en de veiligheidsontwikkelingen in Zimbabwe. (4) De beperkende maatregelen moeten worden verlengd ten aanzien van vijf personen en een entiteit, en moeten worden ingetrokken ten aanzien van twee personen, die zijn vermeld in bijlage I bij Besluit 2011/101/GBVB. De schorsing van de beperkende maatregelen moet worden verlengd voor drie personen die zijn vermeld in bijlage II bij Besluit 2011/101/GBVB. (5) Besluit 2011/101/GBVB dient dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Besluit 2011/101/GBVB wordt als volgt gewijzigd: 1. artikel 10 wordt vervangen door: „Artikel 10 1.   Dit besluit treedt in werking op de datum waarop het wordt vastgesteld. 2.   Dit besluit is van toepassing tot en met 20 februari 2020. 3.   De maatregelen in artikel 4, lid 1, en in artikel 5, leden 1 en 2, voor zover van toepassing op de personen in bijlage II, worden tot en met 20 februari 2020 geschorst. 4.   Dit besluit wordt voortdurend geëvalueerd en zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”; 2. bijlage I wordt gewijzigd overeenkomstig bijlage I bij dit besluit; 3. bijlage II wordt gewijzigd overeenkomstig bijlage II bij dit besluit. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 18 februari 2019. Voor de Raad De voorzitter F. MOGHERINI ( 1 ) Besluit 2011/101/GBVB van 15 februari 2011 betreffende beperkende maatregelen tegen Zimbabwe ( PB L 42 van 16.2.2011, blz. 6 ). BIJLAGE I 1. De vermelding betreffende de onderstaande persoon in bijlage I bij Besluit 2011/101/GBVB wordt vervangen door de onderstaande vermelding: Naam (en eventuele aliassen) Identificatiegegevens Motivering „2. Mugabe, Grace Geboren op 23.7.1965 Paspoort AD001159 ID 63-646650Q70 Voormalig secretaris van de ZANU-PF (Zimbabwaanse Afrikaanse Nationale Unie — Patriottisch Front) Women's league, betrokken bij activiteiten die de democratie, de mensenrechten en de rechtsstaat ernstig ondermijnen. Nam in 2002 het landgoed Iron Mask Estate over; wordt ervan verdacht grote illegale winsten te maken met diamantontginning.”. 2. In bijlage I bij Besluit 2011/101/GBVB worden de volgende vermeldingen geschrapt: „3. Bonyongwe, Happyton Mabhuya 4. Chihuri, Augustine”. BIJLAGE II In bijlage II bij Besluit 2011/101/GBVB worden de volgende vermeldingen geschrapt: „1. Bonyongwe, Happyton Mabhuya 2. Chihuri, Augustine”.",
  "source": "EUR LEX"
}