{
  "url": "http://www.w3.org/1999/xhtml\">",
  "content": "L_2017097NL.01000301.xml 8.4.2017 NL Publicatieblad van de Europese Unie L 97/3 GEDELEGEERDE VERORDENING (EU) 2017/669 VAN DE COMMISSIE van 16 december 2016 tot rectificatie van de Bulgaarse, de Estse, de Franse, de Griekse, de Kroatische, de Litouwse, de Maltese, de Roemeense, de Slowaakse, de Tsjechische en de Zweedse taalversie van Gedelegeerde Verordening (EU) 2015/35 tot aanvulling van Richtlijn 2009/138/EG van het Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf (Solvabiliteit II) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2009/138/EG van het Europees Parlement en de Raad van 25 november 2009 betreffende de toegang tot en uitoefening van het verzekerings- en het herverzekeringsbedrijf (Solvabiliteit II) ( 1 ) , en met name artikel 86, lid 1, onder e), en artikel 111, lid 1, onder c), Overwegende hetgeen volgt: (1) De Bulgaarse, de Estse, de Franse, de Griekse, de Kroatische, de Litouwse, de Maltese, de Roemeense, de Slowaakse, de Tsjechische en de Zweedse taalversie van Gedelegeerde Verordening (EU) 2015/35 van de Commissie ( 2 ) bevatten een fout in artikel 182, lid 4, betreffende de gewogen gemiddelde kredietkwaliteitscategorie van een singlenameblootstelling. Derhalve is een rectificatie van de Bulgaarse, de Estse, de Franse, de Griekse, de Kroatische, de Litouwse, de Maltese, de Roemeense, de Slowaakse, de Tsjechische en de Zweedse taalversie noodzakelijk. Deze fout betreft niet de overige taalversies. (2) De Franse taalversie bevat daarnaast nog een fout in bijlage I, deel D, punt 29, betreffende de branche „Ziekteverzekeringen”. Derhalve is een rectificatie van de Franse taalversie noodzakelijk. Deze fout betreft niet de overige taalversies. (3) Gedelegeerde Verordening (EU) 2015/35 moet derhalve dienovereenkomstig worden gerectificeerd. (4) Om te zorgen voor een gelijk speelveld in de hele Unie voor alle verzekerings- en herverzekeringsondernemingen bij de toepassing van de desbetreffende voorschriften, moet deze verordening met spoed in werking treden, HEEFT DE VOLGENDE VERORDENING VASTGESTELD: Artikel 1 (heeft geen betrekking op het Nederlands) Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 december 2016. Voor de Commissie De voorzitter Jean-Claude JUNCKER ( 1 ) PB L 335 van 17.12.2009, blz. 1 . ( 2 ) Gedelegeerde Verordening (EU) 2015/35 van de Commissie van 10 oktober 2014 tot aanvulling van Richtlijn 2009/138/EG van het Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf (Solvabiliteit II) ( PB L 12 van 17.1.2015, blz. 1 ).",
  "source": "EUR LEX"
}