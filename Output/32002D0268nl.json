{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32002D0268:NL:HTML\">",
  "content": "EUR-Lex - 32002D0268 - NL Avis juridique important | 32002D0268 2002/268/EG: Beschikking van de Commissie van 8 april 2002 houdende principiële erkenning dat de dossiers die zĳn ingediend voor grondig onderzoek met het oog op eventuele opneming van respectievelĳk nicobifen, tritosulfuron en bifenazaat in bĳlage I bĳ Richtlĳn 91/414/EEG van de Raad betreffende het op de markt brengen van gewasbeschermingsmiddelen, volledig zĳn (Voor de EER relevante tekst) (kennisgeving geschied onder nummer C(2002) 1306) Publicatieblad Nr. L 092 van 09/04/2002 blz. 0034 - 0035 Beschikking van de Commissie van 8 april 2002 houdende principiële erkenning dat de dossiers die zijn ingediend voor grondig onderzoek met het oog op eventuele opneming van respectievelijk nicobifen, tritosulfuron en bifenazaat in bijlage I bij Richtlijn 91/414/EEG van de Raad betreffende het op de markt brengen van gewasbeschermingsmiddelen, volledig zijn (kennisgeving geschied onder nummer C(2002) 1306) (Voor de EER relevante tekst) (2002/268/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(1), laatstelijk gewijzigd bij Richtlijn 2001/103/EG van de Commissie(2), en met name op artikel 6, lid 3, Overwegende hetgeen volgt: (1) Richtlijn 91/414/EEG voorziet in de opstelling van een communautaire lijst van werkzame stoffen die mogen worden gebruikt in gewasbeschermingsmiddelen. (2) Ten aanzien van de werkzame stof nicobifen is op 26 april 2001 bij de autoriteiten van Duitsland een dossier ingediend door BASF AG, Duitsland, met een aanvraag om opneming van deze stof in bijlage I bij Richtlijn 91/414/EEG. Ten aanzien van de werkzame stof tritosulfuron is op 8 juni 2001 een aanvraag ingediend bij de autoriteiten van Duitsland door BASF AG, Duitsland. Ten aanzien van de werkzame stof bifenazaat is op 23 juli 2001 een aanvraag ingediend bij de autoriteiten van Nederland door Crompton Europe Ltd. (3) De autoriteiten van Duitsland en Nederland hebben de Commissie meegedeeld dat de dossiers betreffende deze werkzame stoffen op grond van een eerste onderzoek lijken te voldoen aan de in bijlage II bij Richtlijn 91/414/EEG vervatte voorschriften inzake gegevens en informatie. Elk van de ingediende dossiers lijkt ten aanzien van één gewasbeschermingsmiddel dat de betrokken werkzame stof bevat, ook te voldoen aan de in bijlage III bij Richtlijn 91/414/EEG vervatte voorschriften inzake gegevens en informatie. Vervolgens zijn de dossiers overeenkomstig artikel 6, lid 2, van Richtlijn 91/414/EEG door de respectieve aanvragers aan de Commissie en de andere lidstaten toegezonden, en zijn ze aan het Permanent Plantenziektekundig Comité voorgelegd. (4) Voor elk van de dossiers moet officieel worden bevestigd dat in beginsel is voldaan aan de in bijlage II en, voor ten minste één gewasbeschermingsmiddel dat de betrokken werkzame stof bevat, aan de in bijlage III bij Richtlijn 91/414/EEG vervatte voorschriften inzake gegevens en informatie. (5) Deze beschikking mag niets afdoen aan het recht van de Commissie de aanvrager te verzoeken verdere gegevens of informatie te verstrekken aan de voor een bepaalde stof als rapporteur aangewezen lidstaat, om bepaalde punten in het dossier te verduidelijken. (6) De in deze beschikking vervatte maatregelen zijn in overeenstemming met het advies van het Permanent Plantenziektekundig Comité, HEEFT DE VOLGENDE BESCHIKKING GEGEVEN: Artikel 1 De dossiers betreffende de in de bijlage bij deze beschikking opgenomen werkzame stoffen, die aan de Commissie en de lidstaten zijn voorgelegd met het oog op opneming van de betrokken stoffen in bijlage I bij Richtlijn 91/414/EEG, voldoen in principe aan de in bijlage II bij die richtlijn vervatte voorschriften inzake gegevens en informatie. Elk van de dossiers voldoet ten aanzien van één gewasbeschermingsmiddel dat de betrokken werkzame stof bevat, rekening houdend met het beoogde gebruik van dat middel, ook aan de in bijlage III bij Richtlijn 91/414/EEG vervatte voorschriften inzake gegevens en informatie. Artikel 2 De rapporterende lidstaten bestuderen de betrokken dossiers grondig en delen de conclusies van hun onderzoek, vergezeld van eventuele aanbevelingen over het al dan niet opnemen van de betrokken werkzame stof en de eventueel aan die opneming te verbinden voorwaarden, zo spoedig mogelijk doch uiterlijk binnen één jaar na de datum van kennisgeving van deze beschikking in het Publicatieblad van de Europese Gemeenschappen, aan de Commissie mee. De rapporterende lidstaten stellen de kennisgevers van de in de bijlage opgenomen stoffen in kennis van deze beschikking. Artikel 3 Deze beschikking is gericht tot de lidstaten. Gedaan te Brussel, 8 april 2002. Voor de Commissie David Byrne Lid van de Commissie (1) PB L 230 van 19.8.1991, blz. 1. (2) PB L 313 van 30.11.2001, blz. 37. BIJLAGE ONDER DEZE BESCHIKKING VALLENDE WERKZAME STOFFEN >RUIMTE VOOR DE TABEL>",
  "source": "EUR LEX"
}