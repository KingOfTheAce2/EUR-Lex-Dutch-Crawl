{
  "url": "http://www.w3.org/1999/xhtml\"><!--",
  "content": "L_2014329NL.01001701.xml 14.11.2014 NL Publicatieblad van de Europese Unie L 329/17 UITVOERINGSVERORDENING (EU) Nr. 1217/2014 VAN DE COMMISSIE van 11 november 2014 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 12, lid 6, van Verordening (EEG) nr. 2913/92 van de Raad ( 2 ) . Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 12, lid 6, van Verordening (EEG) nr. 2913/92 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 november 2014. Voor de Commissie, namens de voorzitter, Heinz ZOUREK Directeur-generaal voor Belastingen en Douane-unie ( 1 ) PB L 256 van 7.9.1987, blz. 1 . ( 2 ) Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( PB L 302 van 19.10.1992, blz. 1 ). BIJLAGE Omschrijving Indeling (GN-code) Motivering (1) (2) (3) 1. Een artikel (een zogenoemde „elektrisch filter”) bestaande uit een meerlagige keramische doorvoercondensator van het opbouwtype, met afmetingen van ongeveer 8 × 3 × 3 mm. Het artikel wordt aangeboden als laagdoorlaatfilter voor gebruik als elektromagnetische-interferentiefilter (EMI), bijvoorbeeld in vermogensversterkers, voedingen, temperatuurregelaars, motorbesturingen en -besturingseenheden. ( *1 ) Zie afbeelding 1. 8532 24 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 a) op afdeling XVI en de tekst van de GN-codes 8532  en 8532 24 00 . Het artikel wordt gebruikt als component in diverse machines. Het bestaat uitsluitend uit een condensator en moet daarom worden ingedeeld onder GN-code 8532 24 00  als meerlagige vaste condensatoren met keramisch diëlektricum. 2. Een artikel (een zogenoemde „elektrisch filter”) bestaande uit een condensator en twee ferrietkralen, met afmetingen van ongeveer 7 × 2 × 2 mm. Het equivalente elektrische circuit bestaat uit twee spoelen, één voor elke ferrietkraal, die in serie zijn geschakeld ten opzichte van het gelijkstroomtraject en aan de geleider zijn bevestigd aan de linker- en rechterzijde van een doorvoercondensator van het opbouwtype. De twee ferrietkralen werken als spoelen en minimaliseren de resonantie met de omliggende circuits teneinde hoogfrequente elektrische stromen te onderdrukken. Het artikel wordt aangeboden voor gebruik als elektromagnetische-interferentiefilter (EMI) in bijvoorbeeld automobiel- en industriële toepassingen. ( *1 ) Zie afbeelding 2. 8548 90 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 2 c) op afdeling XVI en de tekst van de GN-codes 8548 , 8548 90  en 8548 90 90 . Gelet op de objectieve kenmerken van het artikel, met name het feit dat het niet uitsluitend uit een condensator, maar ook uit twee ferrietkralen bestaat, komt het artikel niet volledig overeen met de tekst van post 8532  (condensatoren). Bovendien is de functie van het artikel ruimer dan de werkingssfeer van post 8532 , aangezien de ferrietkralen en de condensator even belangrijk zijn voor de algehele werking van het elektrische filter. Indeling onder deze post op grond van de toepassing van algemene indelingsregel 1 en aantekening 2 a) op afdeling XVI is daarom uitgesloten. Het artikel wordt gebruikt als component in diverse machines. Aangezien het artikel niet geschikt is voor gebruik uitsluitend of hoofdzakelijk met een bepaalde machine of machineklasse, moet het worden ingedeeld onder GN-code 8548 90 90  als andere elektrische delen van machines, van apparaten of van toestellen, niet genoemd of niet begrepen onder andere posten van hoofdstuk 85. Afbeelding 1 Afbeelding 2 (Circuit) (Equivalent circuit) ( *1 ) De afbeeldingen zijn louter ter informatie.",
  "source": "EUR LEX"
}