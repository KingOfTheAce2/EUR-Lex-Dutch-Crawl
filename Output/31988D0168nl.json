{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988D0168:NL:HTML\">",
  "content": "EUR-Lex - 31988D0168 - NL Avis juridique important | 31988D0168 88/168/EGKS, EEG, Euratom: Beschikking van de Commissie van 20 januari 1988 tot wijziging van Beschikking 84/277/Euratom, EGKS, EEG betreffende aan Ierland verleende machtigingen voor de berekening van de belasting over de toegevoegde waarde (Slechts de tekst in de Engelse taal is authentiek) Publicatieblad Nr. L 076 van 22/03/1988 blz. 0023 - 0023 ***** BESCHIKKING  VAN DE COMMISSIE van 20 januari 1988 tot wijziging van Beschikking 84/277/Euratom, EGKS, EEG betreffende aan Ierland verleende machtigingen voor de berekening van de belasting over de toegevoegde waarde (Slechts de tekst in de Engelse taal is authentiek) (88/168/EGKS, EEG, Euratom) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, Gelet op het Verdrag tot oprichting van de Europese Economische Gemeenschap, Gelet op het Verdrag tot oprichting van de Europese Gemeenschap voor Atoomenergie, Gelet op Besluit 85/257/EEG, Euratom van de Raad van 7 mei 1985 betreffende het stelsel van eigen middelen van de Gemeenschappen (1), Gelet op Verordening (EEG, Euratom, EGKS) nr. 2892/77 van de Raad van 19 december 1977 houdende toepassing voor de eigen middelen uit de belasting over de toegevoegde waarde van het besluit van 21 april 1970 betreffende de vervanging van de financiële bijdragen van de Lid-Staten door eigen middelen van de Gemeenschappen (2), laatstelijk gewijzigd bij Verordening (EGKS, EEG, Euratom) nr. 3735/85 (3), inzonderheid op artikel 9, lid 3, eerste alinea, artikel 11, lid 1, tweede alinea, en artikel 13, lid 2, Overwegende dat de Commissie voor de begrotingsjaren 1980 tot en met 1985 overeenkomstig artikel 13, lid 2, van Verordening (EEG, Euratom, EGKS) nr. 2892/77 de Beschikkingen 81/368/Euratom, EGKS, EEG (4), 82/758/EGKS, EEG, Euratom (5), 83/143/EEG, Euratom, EGKS (6) en 84/277/Euratom, EGKS, EEG (7) heeft gegeven; Overwegende dat, aangezien Ierland ervoor heeft gekozen met ingang van het begrotingsjaar 1986 de grondslag van de BTW-middelen te berekenen volgens de opbrengstenmethode, de machtiging om overeenkomstig artikel 5, lid 3, onder b), van Verordening (EEG, Euratom, EGKS) nr. 2892/77 een correctiefactor toe te passen op de inlichtingen uit de in artikel 22, lid 4, van de Zesde Richtlijn 77/388/EEG van de Raad (8) bedoelde aangiften overbodig is geworden; Overwegende dat Ierland sedert 1 juli 1986 de in artikel 13, afdeling A, lid 1, onder e), van de zesde BTW-richtlijn (bijlage E, ex punt 2) bedoelde handelingen vrijstelt voor wat betreft de door tandtechnici in het kader van de uitoefening van hun beroep verrichte diensten; dat er onder deze omstandigheden geen aanleiding meer bestaat een machtiging te verlenen om geen rekening te houden met deze handelingen; Overwegende dat het Raadgevend Comité voor de eigen middelen het rapport heeft goedgekeurd waarin de adviezen van zijn leden over deze beschikking zijn neergelegd, HEEFT DE VOLGENDE BESCHIKKING GEGEVEN: Artikel 1 1. Artikel 1 van Beschikking 84/277/Euratom, EGKS, EEG vervalt met ingang van 1 januari 1986. 2. Punt 1 van artikel 2 van Beschikking 84/277/Euratom, EGKS, EEG vervalt met ingang van 1 juli 1986. Artikel 2 Deze beschikking is gericht tot Ierland. Gedaan te Brussel, 20 januari 1988. Voor de Commissie Henning CHRISTOPHERSEN Vice-Voorzitter (1) PB nr. L 128 van 14. 5. 1985, blz. 15. (2) PB nr. L 336 van 27. 12. 1977, blz. 8. (3) PB nr. L 356 van 31. 12. 1985, blz. 1. (4) PB nr. L 145 van 3. 6. 1981, blz. 15. (5) PB nr. L 320 van 17. 11. 1982, blz. 16. (6) PB nr. L 96 van 15. 4. 1983, blz. 48. (7) PB nr. L 135 van 22. 5. 1984, blz. 21. (8) PB nr. L 145 van 13. 6. 1977, blz. 1.",
  "source": "EUR LEX"
}