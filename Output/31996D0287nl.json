{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0287:NL:HTML\">",
  "content": "EUR-Lex - 31996D0287 - NL Avis juridique important | 31996D0287 96/287/EG: Beschikking van de Commissie van 15 april 1996 houdende wijziging van de grenzen van de probleemgebieden in Zweden in de zin van Richtlijn 75/268/EEG van de Raad (Slechts de tekst in de Zweedse taal is authentiek) Publicatieblad Nr. L 109 van 03/05/1996 blz. 0020 - 0021 BESCHIKKING VAN DE COMMISSIE van 15 april 1996 houdende wijziging van de grenzen van de probleemgebieden in Zweden in de zin van Richtlijn 75/268/EEG van de Raad (Slechts de tekst in de Zweedse taal is authentiek) (96/287/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij de Akte van Toetreding van Oostenrijk, Finland en Zweden, en met name op artikel 2, lid 3, Overwegende dat bij Richtlijn 95/498/EG van de Raad (2) is vastgesteld welke gebieden in Zweden als probleemgebied worden aangemerkt in de zin van artikel 3, leden 3, 4 en 5, van Richtlijn 75/268/EEG; Overwegende dat de Zweedse Regering de Commissie overeenkomstig artikel 2, lid 1, van Richtlijn 75/268/EEG de nieuwe gebieden heeft meegedeeld die in de communautaire lijst van agrarische probleemgebieden moeten worden opgenomen, alsmede gegevens over de kenmerken van die gebieden; dat voorts de in de probleemgebieden bestaande bijzondere steunregeling ook in de nieuwe gebieden zal worden toegepast; Overwegende dat uit de bovengenoemde mededeling blijkt dat de gebieden beantwoorden aan de criteria en indicatoren van Richtlijn 95/498/EG aan de hand waarvan de betreffende gebieden in de zin van artikel 3, lid 5, van Richtlijn 75/268/EEG worden aangewezen; dat bijgevolg het genoemde gebied in de communautaire lijst van agrarische probleemgebieden in de zin van artikel 3, lid 5, van Richtlijn 75/268/EEG moet worden opgenomen; Overwegende dat de totale oppervlakte van al deze gebieden niet meer bedraagt dan 4 % van de totale oppervlakte van de betrokken Lid-Staat; Overwegende dat de in deze beschikking vervatte maatregelen in overeenstemming zijn met het advies van het ComitÃ© voor de landbouwstructuur en de plattelandsontwikkeling, HEEFT DE VOLGENDE BESCHIKKING GEGEVEN: Artikel 1 De lijst van agrarische probleemgebieden in Zweden die is opgenomen in bijlage I bij Richtlijn 95/498/EG wordt aangevuld overeenkomstig de lijst in de bijlage bij deze beschikking. Artikel 2 Deze beschikking is gericht tot het Koninkrijk Zweden. Gedaan te Brussel, 15 april 1996. Voor de Commissie Franz FISCHLER Lid van de Commissie (1) PB nr. L 128 van 19. 5. 1975, blz. 1. (2) PB nr. L 287 van 30. 11. 1995, blz. 33. BIJLAGE >RUIMTE VOOR DE TABEL>",
  "source": "EUR LEX"
}