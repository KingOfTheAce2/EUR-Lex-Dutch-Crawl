{
  "url": "http://www.w3.org/1999/xhtml\">",
  "content": "L_202402931NL.000101.fmx.xml Publicatieblad van de Europese Unie NL L-serie 2024/2931 28.11.2024 UITVOERINGSVERORDENING (EU) 2024/2931 VAN DE COMMISSIE van 27 november 2024 tot wijziging van Uitvoeringsverordening (EU) 2018/2019 wat betreft bepaalde uit het Verenigd Koninkrijk afkomstige voor opplant bestemde planten van de soorten Prunus avium , Prunus canescens , Prunus cerasus , Prunus pseudocerasus en Prunus spinosa , en tot wijziging van Uitvoeringsverordening (EU) 2020/1213 betreffende de fytosanitaire maatregelen voor het binnenbrengen in de Unie van die voor opplant bestemde planten DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten, tot wijziging van de Verordeningen (EU) nr. 228/2013, (EU) nr. 652/2014 en (EU) nr. 1143/2014 van het Europees Parlement en de Raad en tot intrekking van de Richtlijnen 69/464/EEG, 74/647/EEG, 93/85/EEG, 98/57/EG, 2000/29/EG, 2006/91/EG en 2007/33/EG van de Raad ( 1 ) , en met name artikel 42, lid 4, derde alinea, Overwegende hetgeen volgt: (1) Uitvoeringsverordening (EU) 2018/2019 van de Commissie ( 2 ) bevat een lijst van planten, plantaardige producten en andere materialen met een hoog risico, die op basis van een voorlopige risicobeoordeling is vastgesteld. (2) Op basis van een voorlopige beoordeling zijn 34 geslachten en één soort van voor opplant bestemde planten afkomstig uit derde landen voorlopig opgenomen in de lijst van planten met een hoog risico in de bijlage bij Uitvoeringsverordening (EU) 2018/2019. In die lijst is het geslacht Prunus L. opgenomen. (3) Uitvoeringsverordening (EU) 2020/1213 van de Commissie ( 3 ) bevat de fytosanitaire maatregelen voor het binnenbrengen op het grondgebied van de Unie van bepaalde planten, plantaardige producten en andere materialen die uit de bijlage bij Uitvoeringsverordening (EU) 2018/2019 zijn geschrapt, maar waarvan de fytosanitaire risico’s nog niet volledig zijn beoordeeld. Dat komt doordat één of meer plaagorganismen waarvoor die planten als waardplant dienen, nog niet in de lijst van EU-quarantaineorganismen in bijlage II bij Uitvoeringsverordening (EU) 2019/2072 van de Commissie ( 4 ) zijn opgenomen, maar mogelijk op basis van een aanvullende volledige risicobeoordeling wel aan de voorwaarden voor opneming in die lijst voldoen. (4) Op 31 maart 2023 heeft het Verenigd Koninkrijk ( 5 ) bij de Commissie een verzoek ingediend voor uitvoer naar de Unie van tot één jaar oud oculatiehout/enthout van Prunus avium met een maximale diameter van 12 mm; tot zeven jaar oude voor opplant bestemde planten in groeimedium van Prunus avium en Prunus avium geënt op onderstammen van Prunus avium , Prunus canescens , Prunus cerasus of Prunus pseudocerasus , met een maximale diameter van 40 mm aan de voet van de stam; tot zeven jaar oude voor opplant bestemde planten met naakte wortels van Prunus avium en Prunus avium geënt op onderstammen van Prunus avium , Prunus canescens , Prunus cerasus of Prunus pseudocerasus , met een maximale diameter van 40 mm aan de voet van de stam, en tot 15 jaar oude voor opplant bestemde planten in groeimedium van Prunus avium met een maximale diameter van 80 mm aan de voet van de stam (“de in het eerste verzoek vermelde planten”). Bij dat verzoek was het relevante technische dossier (technisch dossier van 31 maart 2023) gevoegd. (5) Op 23 mei 2024 heeft de Europese Autoriteit voor voedselveiligheid (EFSA) een wetenschappelijk advies uitgebracht over de risicobeoordeling van de in het eerste verzoek vermelde planten ( 6 ) (advies van 23 mei 2024). De EFSA heeft Bemisia tabaci (Europese populaties), Colletotrichum aenigma , Eulecanium excrescens , Scirtothrips dorsalis , Takahashia japonica , Tobacco ringspot virus en Tomato ringspot virus aangemerkt als plaagorganismen die relevant zijn voor die planten, de in het technische dossier van 31 maart 2023 beschreven risicobeperkende maatregelen geëvalueerd en de waarschijnlijkheid beoordeeld dat de betrokken planten vrij zijn van die plaagorganismen. (6) Op 9 juni 2023 heeft het Verenigd Koninkrijk bij de Commissie een verzoek ingediend voor de uitvoer naar de Unie van tot één jaar oud oculatiehout/enthout van Prunus spinosa met een maximale diameter van 12 mm; tot zeven jaar oude voor opplant bestemde planten met naakte wortels van Prunus spinosa met een maximale diameter van 40 mm aan de voet van de stam, en tot zeven jaar oude voor opplant bestemde planten in groeimedium van Prunus spinosa met een maximale diameter van 40 mm aan de voet van de stam (“de in het tweede verzoek vermelde planten”). Bij dat verzoek was het relevante technische dossier (technisch dossier van 9 juni 2023) gevoegd. (7) Op 19 juni 2024 heeft de EFSA een wetenschappelijk advies uitgebracht over de risicobeoordeling van de in het tweede verzoek vermelde planten ( 7 ) (advies van 19 juni 2024). De EFSA heeft Bemisia tabaci (Europese populaties), Eulecanium excrescens en Scirtothrips dorsalis geïdentificeerd als plaagorganismen die relevant zijn voor die planten, de in het dossier beschreven risicobeperkende maatregelen geëvalueerd en een inschatting gemaakt van de kans dat de betrokken planten vrij zijn van die plaagorganismen. (8) Op basis van de adviezen van 23 mei 2024 en 19 juni 2024 wordt geacht dat het fytosanitaire risico dat voortvloeit uit het op het grondgebied van de Unie binnenbrengen van zowel de in het eerste verzoek vermelde planten als de in het tweede verzoek vermelde planten, tot een aanvaardbaar niveau wordt teruggebracht als passende maatregelen worden genomen om het risico op plaagorganismen dat die planten inhouden, te beperken. (9) Voor de betrokken in het eerste verzoek vermelde planten heeft de EFSA de plaagorganismen geïdentificeerd waarvan bekend is dat zij Prunus avium , Prunus canescens , Prunus cerasus of Prunus pseudocerasus als waardplanten gebruiken. Aangezien het fytosanitaire risico van het binnenbrengen op het grondgebied van de Unie van grote en oudere bomen (80 mm en 15 jaar oud) bij toepassing van passende maatregelen wordt geacht tot een aanvaardbaar niveau te zijn teruggebracht, is het derhalve gerechtvaardigd te concluderen dat het fytosanitaire risico van het binnenbrengen van alle voor opplant bestemde planten van Prunus avium , Prunus canescens , Prunus cerasus en Prunus pseudocerasus , ongeacht hun grootte of leeftijd, al dan niet geënt, met naakte wortels of in groeimedium, van oorsprong uit het Verenigd Koninkrijk, met de toepassing van passende maatregelen tot een aanvaardbaar niveau wordt teruggebracht. (10) Bijgevolg mogen uit het Verenigd Koninkrijk afkomstige, voor opplant bestemde planten van Prunus avium , Prunus canescens , Prunus cerasus en Prunus pseudocerasus , tot één jaar oud oculatiehout/enthout van Prunus spinosa met een maximale diameter van 12 mm en tot zeven jaar oude, niet-geënte, voor opplant bestemde planten van Prunus spinosa met een maximale diameter van 40 mm aan de voet van de stam (“de betrokken planten”) niet langer als planten met een hoog risico worden beschouwd. Zij moeten daarom van de lijst van planten, plantaardige producten en andere materialen met een hoog risico in de bijlage bij Uitvoeringsverordening (EU) 2018/2019 worden geschrapt. (11) Uitvoeringsverordening (EU) 2018/2019 moet daarom dienovereenkomstig worden gewijzigd. (12) De door het Verenigd Koninkrijk in de technische dossiers van 31 maart 2023 en 9 juni 2023 beschreven maatregelen worden toereikend geacht om het risico dat voortvloeit uit het binnenbrengen van de betrokken planten op het grondgebied van de Unie tot een aanvaardbaar niveau te beperken. Die maatregelen moeten derhalve als fytosanitaire invoervoorschriften in de bijlage bij Uitvoeringsverordening (EU) 2020/1213 worden vastgesteld om de fytosanitaire bescherming van het grondgebied van de Unie te waarborgen. (13) Bemisia tabaci (Europese populaties) is in bijlage III bij Uitvoeringsverordening (EU) 2019/2072 opgenomen als ZP-quarantaineorganisme en Scirtothrips dorsalis is in bijlage II bij die uitvoeringsverordening opgenomen als EU-quarantaineorganisme. (14) Tobacco ringspot virus en Tomato ringspot virus zijn nu opgenomen in de lijst van door de EU gereguleerde niet-quarantaineorganismen in bijlage IV bij Uitvoeringsverordening (EU) 2019/2072. (15) Takahashia japonica is nog niet opgenomen in de lijst van EU-quarantaineorganismen in bijlage II bij Uitvoeringsverordening (EU) 2019/2072. Op basis van door de lidstaten verstrekte gegevens waaruit blijkt dat het effect van dat plaagorganisme op zijn waardplanten in de Unie niet significant is, zijn voor dat plaagorganisme echter geen invoervoorschriften nodig. (16) Colletotrichum aenigma en Eulecanium excrescens zijn nog niet opgenomen in de lijst van EU-quarantaineorganismen. Er moet een volledige risicobeoordeling van het plaagorganisme beschikbaar komen om te bepalen of die plaagorganismen in bijlage II bij Uitvoeringsverordening (EU) 2019/2072 moeten worden opgenomen en of de desbetreffende planten derhalve samen met de relevante specifieke voorschriften in bijlage VII bij die verordening moeten worden opgenomen. (17) Uitvoeringsverordening (EU) 2020/1213 moet daarom worden gewijzigd om de plaagorganismen Colletotrichum aenigma en Eulecanium excrescens op te nemen, alsook de desbetreffende voorschriften. (18) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) 2018/2019 wordt gewijzigd overeenkomstig bijlage I bij deze verordening. Artikel 2 De bijlage bij Uitvoeringsverordening (EU) 2020/1213 wordt gewijzigd overeenkomstig bijlage II bij deze verordening. Artikel 3 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 november 2024. Voor de Commissie De voorzitter Ursula VON DER LEYEN ( 1 ) PB L 317 van 23.11.2016, blz. 4 , ELI: http://data.europa.eu/eli/reg/2016/2031/oj . ( 2 ) Uitvoeringsverordening (EU) 2018/2019 van de Commissie van 18 december 2018 tot vaststelling van een voorlopige lijst van planten, plantaardige producten of andere materialen met een hoog risico in de zin van artikel 42 van Verordening (EU) 2016/2031 en een lijst van planten waarvoor geen fytosanitair certificaat is vereist voor het binnenbrengen in de Unie in de zin van artikel 73 van die Verordening ( PB L 323 van 19.12.2018, blz. 10 , ELI: http://data.europa.eu/eli/reg_impl/2018/2019/oj ). ( 3 ) Uitvoeringsverordening (EU) 2020/1213 van de Commissie van 21 augustus 2020 betreffende de fytosanitaire maatregelen voor het binnenbrengen in de Unie van bepaalde planten, plantaardige producten en andere materialen die uit de bijlage bij Uitvoeringsverordening (EU) 2018/2019 zijn geschrapt ( PB L 275 van 24.8.2020, blz. 5 , ELI: http://data.europa.eu/eli/reg_impl/2020/1213/oj ). ( 4 ) Uitvoeringsverordening (EU) 2019/2072 van de Commissie van 28 november 2019 tot vaststelling van eenvormige voorwaarden voor de uitvoering van Verordening (EU) 2016/2031 van het Europees Parlement en de Raad, wat betreft beschermende maatregelen tegen plaagorganismen bij planten, en tot intrekking van Verordening (EG) nr. 690/2008 van de Commissie en tot wijziging van Uitvoeringsverordening (EU) 2018/2019 van de Commissie ( PB L 319 van 10.12.2019, blz. 1 , ELI: http://data.europa.eu/eli/reg_impl/2019/2072/oj ). ( 5 ) Overeenkomstig het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie, en met name artikel 5, lid 4, van het Windsor-kader (zie Gezamenlijke Verklaring nr. 1/2023 van de Unie en het Verenigd Koninkrijk in het bij het Akkoord inzake de terugtrekking van het Verenigd Koninkrijk van Groot-Brittannië en Noord-Ierland uit de Europese Unie en de Europese Gemeenschap voor Atoomenergie ingestelde Gemengd Comité ( PB L 102 van 17.4.2023, blz. 87 )), in samenhang met bijlage 2 bij dat kader, gelden vermeldingen van het Verenigd Koninkrijk in deze verordening niet voor Noord-Ierland. ( 6 ) EFSA PLH Panel (EFSA-panel inzake de gezondheid van gewassen), 2024. Commodity risk assessment of Prunus avium plants from United Kingdom, EFSA Journal , 22(7), e8836, https://doi.org/10.2903/j.efsa.2024.8836 . ( 7 ) EFSA PLH Panel (EFSA-panel inzake de gezondheid van gewassen), 2024, Commodity risk assessment of Prunus spinosa plants from United Kingdom, EFSA Journal , 22(7), e8893, https://doi.org/10.2903/j.efsa.2024.8893 . BIJLAGE I In de tweede kolom “Omschrijving” van de tabel in punt 1 van de bijlage bij Uitvoeringsverordening (EU) 2018/2019 wordt de vermelding voor Prunus L. vervangen door: “ Prunus L., met uitzondering van: — op onderstammen van Prunus cerasifera geënte, voor opplant bestemde planten van het geslacht Prunus domestica , met naakte wortels, in rusttoestand en zonder blad, van oorsprong uit Oekraïne; — tot twee jaar oude stekken zonder wortels, in rusttoestand, zonder blad, van het geslacht Prunus persica en Prunus dulcis , van oorsprong uit Turkije; — tot twee jaar oude voor opplant bestemde planten, met naakte wortels, in rusttoestand, zonder blad, van het geslacht Prunus persica , Prunus dulcis , Prunus armeniaca en Prunus davidiana , van oorsprong uit Turkije; — voor opplant bestemde planten van Prunus avium , Prunus canescens , Prunus cerasus en Prunus pseudocerasus , van oorsprong uit het Verenigd Koninkrijk; — tot één jaar oud oculatiehout/enthout van Prunus spinosa met een maximale diameter van 12 mm van oorsprong uit het Verenigd Koninkrijk, en — tot zeven jaar oude niet-geënte voor opplant bestemde planten van Prunus spinosa met een maximale diameter aan de voet van de stam van 40 mm, van oorsprong uit het Verenigd Koninkrijk.”. BIJLAGE II In de bijlage bij Uitvoeringsverordening (EU) 2020/1213 worden in de tabel de volgende vermeldingen ingevoegd tussen de vermelding “tot 2 jaar oude stekken zonder wortels, in rusttoestand, zonder blad, van Prunus persica en Prunus dulcis ; tot twee jaar oude voor opplant bestemde planten, met naakte wortels, in rusttoestand, zonder blad, van het geslacht Prunus persica , Prunus dulcis , Prunus armeniaca en Prunus davidiana ” en de vermelding “uit het Verenigd Koninkrijk afkomstige tot 15 jaar oude voor opplant bestemde planten van de soort Quercus petraea en Quercus robur met een maximale diameter van 80 mm aan de voet van de stam”: Planten, plantaardige producten en andere materialen GN-code Derde landen van oorsprong Maatregelen “Voor opplant bestemde planten van Prunus avium , Prunus canescens , Prunus cerasus en Prunus pseudocerasus . ex 0602 10 90 ex 0602 20 20 ex 0602 20 80 ex 0602 90 45 ex 0602 90 46 ex 0602 90 48 Verenigd Koninkrijk a) Een officiële verklaring dat: i) de planten vrij zijn van Colletotrichum aenigma en Eulecanium excrescens ; ii) de productielocatie sinds het begin van het laatste groeiseizoen tijdens officiële inspecties die op gepaste tijdstippen plaatsvinden, vrij van Colletotrichum aenigma en Eulecanium excrescens is bevonden; iii) er een systeem is opgezet om instrumenten en machines vóór zij op de productielocatie worden gebracht, te reinigen zodat zij vrij zijn van grond en plantenresten, en te desinfecteren zodat zij vrij zijn van Colletotrichum aenigma , en iv) de zendingen planten onmiddellijk vóór de uitvoer officieel zijn geïnspecteerd op de aanwezigheid van Eulecanium excrescens , waarbij het monster zodanig groot was dat het ten minste de detectie van een besmettingsniveau van 1 % met een betrouwbaarheidsniveau van 99 % mogelijk maakt, en op de aanwezigheid van Colletotrichum aenigma , waarbij de planten steekproefsgewijs zijn bemonsterd en getest; b) onder de rubriek “Aanvullende verklaring” op de fytosanitaire certificaten voor die planten wordt het volgende vermeld: i) de volgende verklaring: “De zending voldoet aan Uitvoeringsverordening (EU) 2020/1213 van de Commissie”, en ii) de gegevens van de geregistreerde productielocaties. Prunus spinosa, — tot één jaar oud oculatiehout/enthout met een maximale diameter van 12 mm; — tot zeven jaar oude niet-geënte voor opplant bestemde planten met een maximale diameter van 40 mm aan de voet van de stam. ex 0602 10 90 ex 0602 20 20 ex 0602 20 80 ex 0602 90 45 ex 0602 90 46 ex 0602 90 48 Verenigd Koninkrijk a) Officiële verklaring dat: i) de planten zijn vrij van Eulecanium excrescens ; ii) de productielocatie sinds het begin van het laatste groeiseizoen tijdens officiële inspecties die op gepaste tijdstippen plaatsvinden, vrij van Eulecanium excrescens is bevonden, en iii) de zendingen planten onmiddellijk vóór de uitvoer officieel zijn geïnspecteerd op de aanwezigheid van Eulecanium excrescens , waarbij het monster zodanig groot was dat het ten minste de detectie van een besmettingsniveau van 1 % met een betrouwbaarheidsniveau van 99 % mogelijk maakt; b) onder de rubriek “Aanvullende verklaring” op de fytosanitaire certificaten voor die planten wordt het volgende vermeld: i) de volgende verklaring: “De zending voldoet aan Uitvoeringsverordening (EU) 2020/1213 van de Commissie”, en ii) de specificatie van de geregistreerde productielocaties.” ELI: http://data.europa.eu/eli/reg_impl/2024/2931/oj ISSN 1977-0758 (electronic edition)",
  "source": "EUR LEX"
}