{
  "url": "http://www.w3.org/1999/xhtml\">",
  "content": "L_2016041NL.01001001.xml 18.2.2016 NL Publicatieblad van de Europese Unie L 41/10 UITVOERINGSVERORDENING (EU) 2016/225 VAN DE COMMISSIE van 17 februari 2016 tot vaststelling van de maximale producthoeveelheid per lidstaat en de periode voor het indienen van aanvragen voor buitengewone steun voor de particuliere opslag van de resterende ongebruikte hoeveelheden van bepaalde soorten kaas uit hoofde van Gedelegeerde Verordening (EU) 2015/1852 DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , Gezien Gedelegeerde Verordening (EU) 2015/1852 van de Commissie van 15 oktober 2015 tot opening van een tijdelijke buitengewone steunregeling voor de particuliere opslag van bepaalde soorten kaas en tot voorafgaande vaststelling van het steunbedrag ( 2 ) , en met name artikel 15, Overwegende hetgeen volgt: (1) Bij Gedelegeerde Verordening (EU) 2015/1852 is een tijdelijke buitengewone steunregeling voor de particuliere opslag van bepaalde soorten kaas geopend en is van tevoren het steunbedrag vastgesteld. (2) In artikel 4, lid 3, van Verordening (EU) 2015/1852 is de uiterste datum voor het indienen van steunaanvragen vastgesteld op 15 januari 2016. (3) Ierland, Frankrijk, Italië, Litouwen, Nederland, Finland, Zweden en het Verenigd Koninkrijk hebben aan de Commissie kenbaar gemaakt dat zij gebruik willen blijven maken van de steunregeling voor de particuliere opslag. (4) Na 15 januari 2016 is een hoeveelheid van 68 123 ton ongebruikt gebleven. Derhalve moet die hoeveelheid beschikbaar worden gesteld aan de lidstaten die kenbaar hebben gemaakt dat zij gebruik willen blijven maken van de steunregeling voor de particuliere opslag, en moet die hoeveelheid per lidstaat worden uitgesplitst, met inachtneming van de tot en met 15 januari 2016 door de lidstaten aangevraagde hoeveelheden. (5) Er moet een nieuwe periode voor het indienen van steunaanvragen worden vastgesteld. (6) De voorschriften van Gedelegeerde Verordening (EU) 2015/1852 voor de uitvoering van de steunregeling voor de particuliere opslag van bepaalde soorten kaas moeten van overeenkomstige toepassing zijn op de uitvoering van de regeling van de onderhavige verordening, HEEFT DE VOLGENDE VERORDENING VASTGESTELD: Artikel 1 Onderwerp De maximale producthoeveelheid per lidstaat die valt onder de tijdelijke buitengewone steunregeling voor de particuliere opslag van de resterende ongebruikte hoeveelheden kaas waarin Gedelegeerde Verordening (EU) 2015/1852 voorziet, is vastgesteld in de bijlage bij de onderhavige verordening. De voorschriften van Gedelegeerde Verordening (EU) 2015/1852 voor de uitvoering van de regeling zijn van overeenkomstige toepassing op de in de bijlage bij de onderhavige verordening vermelde hoeveelheden. Artikel 2 Steunaanvragen Met ingang van de datum van inwerkingtreding van de onderhavige verordening mogen steunaanvragen worden ingediend. De uiterste datum voor het indienen van aanvragen is 30 september 2016. Artikel 3 Inwerkingtreding Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 februari 2016. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) PB L 271 van 16.10.2015, blz. 15 . BIJLAGE Lidstaat Max. hoeveelheid (ton) Ierland 4 127 Frankrijk 6 340 Italië 27 025 Litouwen 2 616 Nederland 16 526 Finland 694 Zweden 2 126 Verenigd Koninkrijk 8 669 Totaal 68 123",
  "source": "EUR LEX"
}