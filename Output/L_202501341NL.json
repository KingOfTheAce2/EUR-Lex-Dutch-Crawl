{
  "url": "http://www.w3.org/1999/xhtml\"><!--",
  "content": "L_202501341NL.000101.fmx.xml Publicatieblad van de Europese Unie NL L-serie 2025/1341 9.7.2025 BESLUIT (GBVB) 2025/1341 VAN DE RAAD van 8 juli 2025 tot wijziging van Besluit (GBVB) 2016/610 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 19 april 2016 heeft de Raad Besluit (GBVB) 2016/610 ( 1 ) vastgesteld, waarbij een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) werd ingesteld met een mandaat tot en met 19 september 2018. (2) Op 6 september 2024 heeft de Raad Besluit (GBVB) 2024/2396 ( 2 ) vastgesteld, waarbij EUTM RCA werd verlengd tot en met 19 september 2025. (3) Op 30 april 2025 is het Politiek en Veiligheidscomité in het kader van de strategische evaluatie van EUTM RCA overeengekomen dat het mandaat van EUTM RCA moet worden verlengd tot en met 19 september 2026 en dat in een strategische evaluatie begin 2026 opties voor de toekomst van de missie moeten worden gepresenteerd. (4) Besluit (GBVB) 2016/610 moet dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (GBVB) 2016/610 wordt als volgt gewijzigd: 1) aan artikel 10 wordt het volgende lid toegevoegd: “8.   Het financiële referentiebedrag voor de gemeenschappelijke kosten van EUTM RCA voor de periode van 20 september 2025 tot en met 19 september 2026 bedraagt 11 400 000 EUR. Het in artikel 51, lid 2, van Besluit (GBVB) 2021/509 bedoelde percentage van het referentiebedrag bedraagt 0 % voor vastleggingen en 0 % voor betalingen.” ; 2) in artikel 13 wordt lid 2 vervangen door: “2.   Onder voorbehoud van een begin 2026 uit te voeren strategische evaluatie, eindigt het mandaat van EUTM RCA op 19 september 2026.”. Artikel 2 Dit besluit treedt in werking op de datum van de vaststelling ervan. Gedaan te Brussel, 8 juli 2025. Voor de Raad De voorzitter S. LOSE ( 1 ) Besluit (GBVB) 2016/610 van de Raad van 19 april 2016 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( PB L 104 van 20.4.2016, blz. 21 , ELI: http://data.europa.eu/eli/dec/2016/610/oj ). ( 2 ) Besluit (GBVB) 2024/2396 van de Raad van 6 september 2024 tot wijziging van Besluit (GBVB) 2016/610 betreffende een militaire GVDB-opleidingsmissie van de Europese Unie in de Centraal-Afrikaanse Republiek (EUTM RCA) ( PB L, 2024/2396, 6.9.2024, ELI: http://data.europa.eu/eli/dec/2024/2396/oj ). ELI: http://data.europa.eu/eli/dec/2025/1341/oj ISSN 1977-0758 (electronic edition)",
  "source": "EUR LEX"
}