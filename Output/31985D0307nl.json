{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0307:NL:HTML\">",
  "content": "EUR-Lex - 31985D0307 - NL Avis juridique important | 31985D0307 85/307/EEG: Beschikking van de Commissie van 23 mei 1985 houdende wijziging van de grenzen van de agrarische probleemgebieden in Italië in de zin van Richtlijn 75/268/EEG van de Raad (Slechts de tekst in de Italiaanse taal is authentiek) Publicatieblad Nr. L 160 van 20/06/1985 blz. 0042 - 0050 ***** BESCHIKKING  VAN DE COMMISSIE van 23 mei 1985 houdende wijziging van de grenzen van de agrarische probleemgebieden in Italië in de zin van Richtlijn 75/268/EEG van de Raad (Slechts de tekst in de Italiaanse taal is authentiek) (85/307/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (1), laatstelijk gewijzigd bij Verordening (EEG) nr. 797/85 (2), en met name op artikel 2, lid 3, Overwegende dat Richtlijn 75/273/EEG van de Raad van 28 april 1975 betreffende de communautaire lijst van agrarische probleemgebieden in de zin van Richtlijn 75/268/EEG (Italië) (3), laatstelijk gewijzigd bij Richtlijn 84/167/EEG (4), de in de communautaire lijst van agrarische probleemgebieden in de zin van artikel 3, leden 3, 4 en 5, van Richtlijn 75/268/EEG opgenomen gebieden van Italië omschrijft; Overwegende dat de Italiaanse Regering, overeenkomstig artikel 2, lid 1, van Richtlijn 75/268/EEG, om wijziging van de grenzen van de in de bijlage van Richtlijn 75/273/EEG opgenomen probleemgebieden heeft verzocht; Overwegende dat de Italiaanse Regering bovendien heeft verzocht om in de lijst van de in de bijlage van de Richtlijnen 75/273/EEG en 84/167/EEG opgenomen probleemgebieden rectificaties van materiële aard aan te brengen; Overwegende dat de probleemgebieden die uit de wijzigingen voortvloeien, aan de in Richtlijn 75/273/EEG bedoelde criteria beantwoorden; Overwegende dat de rectificaties van materiële aard niet leiden tot een vergroting van de oppervlakte cultuurgrond van de bij de Richtlijnen 75/273/EEG en 84/167/EEG afgebakende probleemgebieden; Overwegende dat alle door de Italiaanse Regering in het kader van artikel 2, lid 3, van Richtlijn 75/268/EEG gevraagde wijzigingen leiden tot een vergroting van de oppervlakte cultuurgrond van alle probleemgebieden die niet hoger is dan 1,5 % van de totale oppervlakte cultuurgrond in Italië; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 Met werking op 1 januari 1985 wordt de in de bijlage van Richtlijn 75/273/EEG opgenomen lijst van probleemgebieden in Italië overeenkomstig de bijlage bij deze beschikking gewijzigd. Artikel 2 Deze beschikking is gericht tot de Italiaanse Republiek. Gedaan te Brussel, 23 mei 1985. Voor de Commissie Frans ANDRIESSEN Vice-Voorzitter (1) PB nr. L 128 van 19. 5. 1975, blz. 1. (2) PB nr. L 93 van 30. 3. 1985, blz. 1. (3) PB nr. L 128 van 19. 5. 1975, blz. 72. (4) PB nr. L 82 van 26. 3. 1984, blz. 1.",
  "source": "EUR LEX"
}