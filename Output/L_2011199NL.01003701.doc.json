{
  "url": "http://www.w3.org/1999/xhtml\">",
  "content": "L_2011199NL.01003701.xml 2.8.2011 NL Publicatieblad van de Europese Unie L 199/37 UITVOERINGSVERORDENING (EU) Nr. 757/2011 VAN DE COMMISSIE van 27 juli 2011 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een door de douane van een lidstaat afgegeven bindende tariefinlichting inzake de indeling van goederen in de gecombineerde nomenclatuur die in strijd is met deze verordening, door de houder van die inlichting nog drie maanden mag worden gebruikt op grond van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) Het Comité douanewetboek heeft geen advies uitgebracht binnen de door de voorzitter gestelde termijn, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Op grond van artikel 12, lid 6, van Verordening (EEG) nr. 2913/92 kan een door de douane van een lidstaat afgegeven bindende tariefinlichting die in strijd is met onderhavige verordening, nog voor een periode van drie maanden worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 27 juli 2011. Voor de Commissie, namens de voorzitter, Algirdas ŠEMETA Lid van de Commissie ( 1 ) PB L 256 van 7.9.1987, blz. 1 . ( 2 ) PB L 302 van 19.10.1992, blz. 1 . BIJLAGE Omschrijving Indeling (GN-code) Motivering (1) (2) (3) Schoeisel dat de enkel niet bedekt en dat niet onderkend kan worden als heren- of damesschoeisel, met een binnenzool van meer dan 24 cm. De buitenzool is vervaardigd van rubber en de tussenzool van polymeren met een lage dichtheid. Het bovendeel bestaat uit stukken textiel, leder en kunststoffen. De grijze textielstof bedekt het hele oppervlak van het bovendeel met uitzondering van een stuk witte textielstof (vilt) [2 ( 1 ) ] ter hoogte van de hiel van het schoeisel (zie foto nr. 655 B). Deze witte textielstof is bekleed met verschillende stukken grijs leder. Hij is grotendeels bekleed met één stuk op de hiel [C ( 1 ) ] en gedeeltelijk met twee stukken langs beide zijden van de schoen [D ( 1 ) ] en twee stukken die rond de instap zijn gelegd [B ( 1 ) ] (zie foto nr. 655 C). Aan het uiteinde van de hiel wordt deze witte textielstof bedekt met een stuk zwarte waterdichte textielstof en een stuk donkergrijze kunststof [b ( 1 ) ] die er bovenop is genaaid (zie foto nr. 655 C). De zwarte textielstof is zichtbaar door kleine openingen in het deel kunststof. Bovengenoemde stukken grijze textielstof zijn aan elkaar genaaid en aan de zool bevestigd. Aan één kant van de schoen zijn twee stukken grijze textielstof aaneengenaaid met een zigzagsteek, aangevuld met een zadelsteek aan beide kanten van de zigzagnaad (zie foto nr. 655 D). Met dezelfde zadelsteek is een textielstrook onder de twee textielstukken bevestigd om het geheel te verstevigen. Vooraan op de schoen bedekt een stuk grijze kunststof [a ( 1 ) ] de onderliggende grijze textielstof. Aan beide zijden van de schoen zijn stukken grijs leder [A ( 1 ) ] aan de textielstof bevestigd, bovenop het leer/de grijze textielstof en zijn ook vier verticale stroken textiel [1 ( 1 ) ] bevestigd (zie foto nr. 655 A en nr. 655 D). Voorts is een textielstrook in de vorm van een lus bevestigd aan de textielstof op de hiel van het schoeisel. (trainingschoen) (Zie foto's 655 A, 655 B, 655 C en 655 D) ( 2 ) 6404 11 00 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur, aantekening 4, onder a en b, op hoofdstuk 64 van de gecombineerde nomenclatuur, aanvullende aantekening 1 (GN) op hoofdstuk 64 en de tekst van de GN-codes 6404 en 6404 11 00. Bij het identificeren van het samenstellend materiaal van het bovendeel in de zin van aantekening 4 a) op hoofdstuk 64 mag geen rekening worden gehouden met het stuk grijze kunststof dat de voorzijde van de schoen bedekt [a ( 1 ) ] omdat dit de tenen beschermt door de onderliggende grijze textielstof te versterken. Evenmin mag rekening worden gehouden met de vier verticale textielstroken [1 ( 1 ) ] aan beide zijden van het schoeisel omdat deze de zijkanten van het schoeisel verstevigen, noch met de textiellus aan de hiel van het schoeisel omdat dit een hulpmiddel is om de schoen aan te trekken. En evenmin mag rekening worden gehouden met de stukken grijs leder die op de grijze textielstof aan beide zijden van het schoeisel zijn bevestigd [A ( 1 ) ] omdat ook die de zijkanten van het schoeisel versterken. De witte textielstof [2 ( 1 ) ] mag ook niet als een samenstellend materiaal van het bovendeel worden beschouwd omdat hij zelfs niet gedeeltelijk aan de buitenzijde van het schoeisel zichtbaar is (zie de GN-toelichting op hoofdstuk 64, Algemeen 1 a), eerste zin van de tweede alinea). De stukken grijs leder [B, C, D ( 1 ) ] die grotendeels of gedeeltelijk de witte textielstof [2 ( 1 ) ] bedekken (zie foto's nr. 655 B en 655 C), kunnen daarentegen worden aangemerkt als samenstellende materialen van het bovendeel omdat het oppervlak ervan geheel of gedeeltelijk aan de buitenzijde zichtbaar is en zij noch toebehoren noch versterkingen zijn. De zwarte waterdichte textielstof onder het donkergrijze kunststofmateriaal op de hiel van het schoeisel [b ( 1 ) ] kan niet worden aangemerkt als samenstellend materiaal van het bovendeel omdat hij enkel een inzetstuk is dat voorkomt dat water door de openingen van het kunststofstuk dringt. Daarom kan het stuk donkergrijze kunststof op de hiel van het schoeisel ook worden aangemerkt als samenstellend materiaal van het bovendeel in de zin van aantekening 4 a) op hoofdstuk 64. De grijze textielstoffen kunnen worden aangemerkt als samenstellend materiaal van het bovendeel in de zin van aantekening 4 a) op hoofdstuk 64 omdat ze op duurzame wijze aan elkaar en aan de andere bovengenoemde samenstellende materialen van het bovendeel zijn bevestigd [B, C, D, b ( 1 ) ] (zie de GN-toelichting op hoofdstuk 64, Algemeen 1 a), laatste zin van de tweede alinea, samen met 1 c), laatste zin van de tweede alinea). Bovendien hebben bovengenoemde samenstellende materialen van het bovendeel [B, C, D, b ( 1 ) en de grijze textielstoffen] (zie foto nr. 655 C) de kenmerken van een bovendeel, te weten: steun verlenen aan de voet om de gebruiker in staat te stellen met het schoeisel te lopen (zie de tweede zin van de eerste alinea van aanvullende aantekening 1 (GN) op hoofdstuk 64). Na verwijdering van bovengenoemde versterkingen en toebehoren (zie foto nr. 655 C) hebben de grijze textielstoffen een groter buitenoppervlak dan de overige materialen [B, C, D, b ( 1 ) ] die hierboven zijn aangemerkt als samenstellende materialen van het bovendeel en daarom wordt het schoeisel geacht een bovendeel van textielstof te hebben in de zin van aantekening 4 a) op hoofdstuk 64. Het deel van de zool dat in aanraking komt met de grond is van rubber in de zin van aantekening 4, onder b op hoofdstuk 64. Het schoeisel heeft een buitenzool van rubber. ( 1 ) De cijfers/letters verwijzen naar de cijfers/letters in de foto's. ( 2 ) De foto's zijn louter ter informatie.",
  "source": "EUR LEX"
}