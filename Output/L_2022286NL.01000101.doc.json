{
  "url": "http://www.w3.org/1999/xhtml\">",
  "content": "L_2022286NL.01000101.xml 8.11.2022 NL Publicatieblad van de Europese Unie L 286/1 GEDELEGEERDE VERORDENING (EU) 2022/2175 VAN DE COMMISSIE van 5 augustus 2022 tot aanvulling van Verordening (EU) 2021/1060 van het Europees Parlement en de Raad wat betreft de bepaling van eenheidskosten en de vaststelling van bedragen voor financiering die niet gekoppeld is aan kosten voor bepaalde concrete acties om de integratie van jongeren op de arbeidsmarkt, in het onderwijs en in de samenleving in het kader van het initiatief Aim, Learn, Master, Achieve (ALMA) te vergemakkelijken DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2021/1060 van het Europees Parlement en de Raad van 24 juni 2021 houdende gemeenschappelijke bepalingen inzake het Europees Fonds voor regionale ontwikkeling, het Europees Sociaal Fonds Plus, het Cohesiefonds, het Fonds voor een rechtvaardige transitie en het Europees Fonds voor maritieme zaken, visserij en aquacultuur en de financiële regels voor die fondsen en voor het Fonds voor asiel, migratie en integratie, het Fonds voor interne veiligheid en het Instrument voor financiële steun voor grensbeheer en visumbeleid ( 1 ) , en met name artikel 94, lid 4, en artikel 95, lid 4, Overwegende hetgeen volgt: (1) Om het gebruik van het ESF+ te vereenvoudigen en de administratieve lasten voor de begunstigden te verminderen, is het passend bepaalde eenheidskosten vast te stellen en bedragen voor financiering die niet gekoppeld is aan kosten, die beschikbaar zijn voor de vergoeding van de bijdrage van de Unie aan programma’s. (2) De eenheidskosten voor vergoeding aan de lidstaten moeten worden vastgesteld op basis van een eerlijke, rechtvaardige en controleerbare berekeningsmethode op grond van historische of statistische gegevens, als bedoeld in artikel 94, lid 2, tweede alinea, punten a) tot en met d), van Verordening (EU) 2021/1060. (3) Bij de vaststelling van de bedragen voor financiering op het niveau van de Unie die niet gekoppeld is aan kosten, moet worden gewaarborgd dat de beginselen van goed financieel beheer worden nageleefd, met name dat de aangewende middelen toereikend zijn voor de gedane investeringen, en dat het verbod op dubbele financiering in acht wordt genomen. (4) Onder bevestiging van de toezeggingen die in het kader van de Europese pijler van sociale rechten zijn gedaan om ongelijkheden aan te pakken en gelijke kansen te creëren, is het passend de uitvoering van concrete acties die actieve steun bieden aan werkgelegenheid en onderwijs voor kansarme jongeren, te vergemakkelijken en te stimuleren. (5) In het kader van de uitvoering van de versterkte jongerengarantie, samen met het initiatief Jaar van de jeugd 2022, en gezien Aanbeveling (EU) 2021/402 van de Commissie ( 2 ) over doeltreffende actieve steun voor werkgelegenheid na de COVID-19-crisis, heeft de Commissie het initiatief Aim, Learn, Master, Achieve (ALMA) ( 3 ) gelanceerd, dat tot doel heeft de integratie van jongeren op de arbeidsmarkt, in het onderwijs en in de samenleving te bevorderen. (6) Het is passend eenheidskosten vast te stellen alsook bedragen voor financiering die niet gekoppeld is aan kosten voor programma’s of prioriteiten die ALMA ondersteunen. Het moet mogelijk zijn deze eenheidskosten en bedragen te gebruiken voor financiering die niet gekoppeld is aan kosten voor concrete acties ter ondersteuning van de integratie van kansarme jongeren op de arbeidsmarkt, in het onderwijs en in de samenleving. (7) Dergelijke concrete acties moeten een op maat gesneden voorbereidingsfase in de lidstaat van herkomst van de deelnemer omvatten, een begeleid verblijf in het buitenland met een stage bij een onderneming of instelling in een andere lidstaat, en voortgezette ondersteuning bij terugkeer. (8) Er zijn aanzienlijke verschillen tussen de lidstaten wat de hoogte van de kosten voor dit soort concrete actie betreft. Volgens het beginsel van goed financieel beheer moeten de door de Commissie vastgestelde bedragen de specifieke kenmerken van elke lidstaat weerspiegelen. (9) Om de lidstaten ertoe aan te zetten acties voor deze kansarme jongeren in alle andere lidstaten te ondersteunen, met inbegrip van de lidstaten waar de kosten van levensonderhoud hoger zijn, is het voorts passend een aanvullend bedrag vast te stellen dat aan programma’s moet worden betaald voor de duur van het verblijf in een andere lidstaat, rekening houdend met de hogere kosten die in sommige lidstaten worden gemaakt. (10) Het is ook passend een bijkomend aanvullend bedrag vast te stellen om de lidstaten aan te moedigen om te voorzien in toelagen voor deelnemers wanneer dit nodig is om een fatsoenlijke levensstandaard voor kansarme jongeren in die lidstaten te waarborgen. Dit kan het geval zijn wanneer de deelnemer geen recht heeft op socialezekerheidsuitkeringen in zijn lidstaat van herkomst. Het moet aan de beheersautoriteit zijn om een dergelijke behoefte te beoordelen en te beslissen of een dergelijke toelage aan deelnemers moet worden toegekend. (11) Daarnaast is het gerechtvaardigd een aanvullend bedrag vast te stellen dat zou worden toegekend voor succesvolle deelname. Dit bedrag zou aan de lidstaten worden betaald om hun extra inspanningen te compenseren. (12) Om ervoor te zorgen dat de eenheidskosten een geschikt alternatief blijven voor de werkelijk gemaakte kosten en dat de bedragen voor financiering die niet gekoppeld is aan kosten toereikend blijven voor de tijdens de programmeringsperiode gedane investering, moet worden voorzien in een passende aanpassingsmethode, HEEFT DE VOLGENDE VERORDENING VASTGESTELD: Artikel 1 De voorwaarden voor de vergoeding van de bijdrage van de Unie aan concrete acties in het kader van ESF+ op basis van eenheidskosten en financiering die niet gekoppeld is aan kosten, met inbegrip van de soorten concrete acties die worden gedekt, de te boeken resultaten of de te vervullen voorwaarden, het bedrag van een dergelijke vergoeding en de methode voor het aanpassen van dat bedrag, zijn vastgesteld in de bijlage. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 5 augustus 2022. Voor de Commissie De voorzitter Ursula VON DER LEYEN ( 1 ) PB L 231 van 30.6.2021, blz. 159 . ( 2 ) Aanbeveling (EU) 2021/402 van de Commissie van 4 maart 2021 over doeltreffende actieve steun voor werkgelegenheid na de COVID-19-crisis (EASE) ( PB L 80 van 8.3.2021, blz. 1 ). ( 3 ) https://ec.europa.eu/social/main.jsp?catId=1549&langId=nl BIJLAGE Voorwaarden voor de vergoeding van de bijdrage van de Unie aan programma’s overeenkomstig artikel 94, lid 4, en artikel 95, lid 4, van Verordening (EU) 2021/1060 op basis van eenheidskosten en financiering die niet gekoppeld is aan kosten voor concrete acties die worden ondersteund in het kader van het initiatief ALMA 1. Soorten concrete acties die worden vergoed op basis van eenheidskosten en financiering die niet gekoppeld is aan kosten Door het Europees Sociaal Fonds Plus (ESF+) ondersteunde concrete acties ter bevordering van de uitvoering van het initiatief voor actieve inclusie ALMA (Aim, Learn, Master, Achieve) ( 1 ) met als doel kansarme jongeren tussen 18 en 29 jaar in staat te stellen een baan of een leerlingplaats te vinden of opnieuw onderwijs te beginnen en aldus opnieuw in de samenleving te integreren (hierna “concrete acties in het kader van ALMA” genoemd). In naar behoren gemotiveerde gevallen kan de beheersautoriteit besluiten de leeftijd van de doelgroep uit te breiden tot kansarme jongeren tussen 15 en 17 jaar. Concrete acties in het kader van Alma bestaan uit drie fasen: 1. Voorbereiding: de deelnemers krijgen in hun eigen lidstaat een intensieve, op maat gesneden opleiding en begeleiding om hen voor te bereiden op een verblijf in het buitenland. 2. Mobiliteit: de deelnemers brengen twee tot zes maanden binnen de werkomgeving van een bedrijf of instelling in een andere lidstaat door. Deze fase moet ten minste 30 % van de totale geplande duur van de concrete actie uitmaken. 3. Follow-up: na hun terugkeer worden de deelnemers nog steeds geholpen om hun pas verworven vaardigheden in hun eigen lidstaat te gebruiken om werk te vinden of verder onderwijs te volgen. De vastgestelde bedragen en voorwaarden zijn niet van toepassing op programma’s die voor dit soort concrete acties hun eigen, specifieke vereenvoudigde kostenopties of regelingen voor financiering die niet gekoppeld is aan kosten, hebben vastgesteld overeenkomstig artikel 94, lid 2, respectievelijk artikel 95, lid 1, van Verordening (EU) 2021/1060. 2. Bepaling van de eenheidskosten en financiering die niet gekoppeld is aan kosten Aanhangsel 1 stelt de indicator die aanleiding geeft tot betaling, de meeteenheid en het bedrag van de eenheidskosten vast. De dagelijkse bedragen worden per kalenderdag geteld en gelden ook voor deelnemers die voortijdig stoppen met de concrete actie. De te vervullen voorwaarden, de te boeken resultaten, de desbetreffende meeteenheid en het bedrag van de financiering die niet gekoppeld is aan kosten zijn opgenomen in aanhangsel 2. 3. Aanpassing De bedragen worden vastgesteld voor de delen van een concrete actie die in 2022 worden uitgevoerd. Zij worden aangepast aan de prijsniveaus en de inflatie aan de hand van de voor de betrokken lidstaat specifieke indexcijfers voor de jaarlijkse inflatie van Eurostat op basis van het geharmoniseerde indexcijfer van de consumptieprijzen (GICP) ( 2 ) voor de daaropvolgende jaren. De bedragen worden eenmaal per jaar geactualiseerd en het nieuwe bedrag is van toepassing op de delen van een concrete actie die in het nieuwe kalenderjaar worden uitgevoerd. ( 1 ) https://ec.europa.eu/social/main.jsp?catId=1549&langId=nl ( 2 ) https://ec.europa.eu/eurostat/web/hicp/overview Aanhangsel 1 Vergoeding op basis van eenheidskosten 1) Bepaling van de indicator die aanleiding geeft tot betaling Kansarme jongeren tussen 15 en 29 jaar die deelnemen aan een concrete actie in het kader van ALMA. 2) Meeteenheid Aantal dagen van deelname aan elke fase van de concrete actie (voorbereidings-, mobiliteits- en follow-upfase) per persoon. 3) Bedragen De dagelijkse eenheidskosten per deelnemer gelden in gelijke mate voor alle drie de fasen van de concrete actie. De bedragen zijn opgenomen in de onderstaande tabel onder verwijzing naar de lidstaat waar de begunstigde de concrete actie uitvoert. Tabel 1 Basiseenheidskosten per dag (in EUR) AT BE BG CY CZ DE DK EE EL 80,53 77,45 31,92 59,24 46,37 77,61 86,91 50,34 50,80 ES FI FR HR HU IE IT LT LU 109,20 78,19 73,00 41,09 41,80 90,51 66,31 49,78 121,23 LV MT NL PL PT RO SE SI SK 44,75 56,87 80,34 37,41 54,10 38,65 79,64 69,44 47,98 Aanhangsel 2 Vergoeding op basis van bedragen voor financiering die niet gekoppeld is aan kosten 1) Aanvullend bedrag voor deelnemers die naar een lidstaat met hogere kosten voor levensonderhoud gaan Voor de mobiliteitsfase wordt een dagelijks aanvullend bedrag toegepast op deelnemers aan een concrete actie in het kader van ALMA die hun werkgerelateerd verblijf in het buitenland doorbrengen in een lidstaat met hogere kosten voor levensonderhoud dan de lidstaat waar de andere fasen van de concrete actie plaatsvinden. Dit aanvullend bedrag wordt toegepast op deelnemers die van lidstaten van groep 2 en 3 naar lidstaten van groep 1 respectievelijk 2 gaan, overeenkomstig de tabellen 2 tot en met 4 hieronder. Tabel 2 Indeling van de lidstaten in groepen Lidstaat Groep 1 DK FI IE LU SE Groep 2 AT BE CY DE EL ES FR IT MT NL PT Groep 3 BG CZ EE HR HU LT LV SI SK PL RO Tabel 3 Dagelijks aanvullend bedrag voor de mobiliteitsfase van concrete acties in BG, CZ, EE, HR, HU, LT, LV, PL, RO, SI en SK (in EUR) Lidstaat waar de concrete acties in het kader van ALMA plaatsvinden BG CZ EE HR HU LT LV PL RO SI SK Mobiliteitsfase die plaatsvindt in een lidstaat van groep 2 5,00 7,27 7,89 6,44 6,55 7,80 7,01 5,86 6,06 10,88 7,52 Mobiliteitsfase die plaatsvindt in een lidstaat van groep 1 11,86 17,23 18,71 15,27 15,54 18,50 16,63 13,90 14,36 25,81 17,83 Tabel 4 Dagelijks aanvullend bedrag voor de mobiliteitsfase van concrete acties in AT, BE, CY, DE, EL, ES, FR, IT, MT, NL en PT (in EUR) Lidstaat waar de concrete acties in het kader van ALMA plaatsvinden AT BE CY DE EL ES FR IT MT NL PT Mobiliteitsfase die plaatsvindt in een lidstaat van groep 1 14,97 14,39 11,01 14,42 9,44 20,29 13,57 12,32 10,57 14,93 10,05 2) Facultatief aanvullend bedrag voor deelnemers die een toelage van de begunstigde ontvangen De bedragen in tabel 5 hieronder worden toegepast op deelnemers die hetzelfde bedrag ontvangen als een dagelijkse toelage van de begunstigde. Dit aanvullend bedrag kan worden toegepast op één, twee of alle drie fasen van de actie. Voor de mobiliteitsfase geldt het bedrag van de gastlidstaat. Tabel 5 Dagelijks aanvullend bedrag voor deelnemers die een toelage van de begunstigde ontvangen (in EUR) AT BE BG CY CZ DE DK EE EL 42,29 40,45 6,94 26,65 16,43 38,65 50,49 18,84 13,47 ES FI FR HR HU IE IT LT LU 24,68 40,90 37,09 12,01 9,62 41,96 28,22 12,47 59,76 LV MT NL PL PT RO SE SI SK 13,46 25,24 40,46 11,71 16,48 6,33 40,23 23,12 13,35 3) Aanvullend bedrag voor succesvolle deelnemers Op alle deelnemers die binnen zes maanden na beëindiging van de concrete actie in het kader van ALMA een baan vinden, zich inschrijven of opnieuw inschrijven voor een verdere opleiding of verder onderwijs of een programma voor integratie op de arbeidsmarkt, wordt een dagelijks aanvullend bedrag toegepast voor het aantal dagen van deelname van de betrokken persoon aan een concrete actie in het kader van ALMA. Tabel 6 Dagelijkse aanvulling voor succesvolle deelnemers, afhankelijk van de lidstaat waar de voorbereidende fase plaatsvindt (in EUR) AT BE BG CY CZ DE DK EE EL 6,44 6,20 2,55 4,74 3,71 6,21 6,95 4,03 4,06 ES FI FR HR HU IE IT LT LU 8,74 6,25 5,84 3,29 3,34 7,24 5,30 3,98 9,70 LV MT NL PL PT RO SE SI SK 3,58 4,55 6,43 2,99 4,33 3,09 6,37 5,56 3,84",
  "source": "EUR LEX"
}