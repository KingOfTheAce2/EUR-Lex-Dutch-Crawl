{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31989Y1115(01):NL:HTML\">",
  "content": "EUR-Lex - 31989Y1115(01) - NL Belangrijke juridische mededeling | 31989Y1115(01) Besluit nr. 138 van 17 februari 1989 betreffende de interpretatie van artikel 22, lid 1, onder c), van Verordening (EEG) nr. 1408/71 van de Raad in het geval van transplantatie van organen of andere chirurgische ingrepen waarvoor analyses van biologische monsters nodig zijn, terwijl de betrokkene zich niet in de Lid-Staat bevindt waar de analyses worden uitgevoerd Publicatieblad Nr. C 287 van 15/11/1989 blz. 0003 - 0004 Besluit nr. 138 van 17 februari 1989 betreffende de interpretatie van artikel 22, lid 1, onder c), van Verordening (EEG) nr. 1408/71 van de Raad in het geval van transplantatie van organen of andere chirurgische ingrepen waarvoor analyses van biologische monsters nodig zijn, terwijl de betrokkene zich niet in de Lid-Staat bevindt waar de analyses worden uitgevoerd (89/C 287/04) DE ADMINISTRATIEVE COMMISSIE VAN DE EUROPESE GEMEENSCHAPPEN VOOR DE SOCIALE ZEKERHEID VAN MIGRERENDE WERKNEMERS, Gelet op artikel 81 van Verordening (EEG) nr. 1408/71 van de Raad van 14 juni 1971 betreffende de toepassing van de sociale zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen, op grond waarvan zij tot taak heeft alle vraagstukken van administratieve of interpretatieve aard, voortvloeiende uit Verordening (EEG) nr. 1408/71 en latere verordeningen, te behandelen, Overwegende dat artikel 22, lid 1, onder c), van Verordening (EEG) nr. 1408/71 betrekking heeft op het geval van een verzekerde die zich naar het grondgebied van de Lid-Staat begeeft waar hij zich met toestemming van het bevoegde orgaan wil laten behandelen; Overwegende dat in bepaalde gevallen analyses van biologische monsters, die vóór en/of na een transplantatie van organen of een andere chirurgische ingreep nodig zijn, uitsluitend kunnen worden uitgevoerd in de Lid-Staat waar de betrokkene zich met toestemming van het bevoegde orgaan mag laten behandelen, doch dat deze analyses niet gedurende het verblijf van de betrokkene op het grondgebied van deze Lid-Staat worden uitgevoerd; Overwegende dat deze analyses van biologische monsters één geheel vormen met de overige onderzoeken die vóór en na de operatie nodig zijn, met de chirurgische ingreep en met alle prestaties die worden verleend op grond van de wetgeving van de Lid-Staat waarheen de verzekerde zich met toestemming heeft begeven, en dat alle kosten van deze prestaties ten laste van het bevoegde orgaan komen; Overwegende derhalve dat artikel 22, lid 1, onder c), van Verordening (EEG) nr. 1408/71 nader dient te worden geïnterpreteerd in die zin dat de analyses van biologische monsters uitgevoerd in een andere Lid-Staat dan de bevoegde Lid-Staat vóór en/of na een transplantatie van organen of een andere chirurgische ingreep waarvoor door het bevoegde orgaan toestemming is verleend, eveneens onder bovengenoemde bepaling vallen, ook indien deze analyses niet gedurende het verblijf van de betrokkene op het grondgebied van de andere Lid-Staat worden uitgevoerd; Handelende overeenkomstig artikel 80, lid 3, van Verordening (EEG) nr. 1408/71, BESLUIT: 1. De analyses van biologische monsters die in een andere Lid-Staat dan de bevoegde Lid-Staat worden uitgevoerd en waarvoor door het bevoegde orgaan toestemming is verleend, vallen onder artikel 22, lid 1, onder c), van Verordening (EEG) nr. 1408/71, ook indien deze analyses niet worden uitgevoerd gedurende het verblijf van de betrokkene op het grondgebied van de andere Lid-Staat. 2. In dat geval maakt het bevoegde orgaan voor het verlenen van toestemming van de analyses en de toezending van biologische monsters naar de andere Lid-Staat gebruik van formulier E 112. Na overleg tussen het bevoegde orgaan en het orgaan van de verblijfplaats worden formulier E 112 en de biologische monsters gezonden naar het ziekenhuis dat de analyses heeft voorgeschreven. 3. Dit besluit wordt bekendgemaakt in het Publikatieblad van de Europese Gemeenschappen. Het is van toepassing met ingang van de eerste dag van de vierde maand volgende op die van zijn bekendmaking. De voorzitter van de Administratieve Commissie B. Díez Rodríguez --------------------------------------------------",
  "source": "EUR LEX"
}