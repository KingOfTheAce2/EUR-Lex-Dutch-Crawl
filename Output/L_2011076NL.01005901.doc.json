{
  "url": "http://www.w3.org/1999/xhtml\">",
  "content": "L_2011076NL.01005901.xml 22.3.2011 NL Publicatieblad van de Europese Unie L 76/59 BESLUIT 2011/169/GBVB VAN DE RAAD van 21 maart 2011 houdende wijziging van Besluit 2010/638/GBVB betreffende beperkende maatregelen tegen de Republiek Guinee DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Overwegende hetgeen volgt: (1) Op 27 oktober 2009 heeft de Raad Gemeenschappelijk Standpunt 2009/788/GBVB betreffende beperkende maatregelen tegen de Republiek Guinee ( 1 ) vastgesteld als reactie op het gewelddadige optreden van de veiligheidstroepen tegen politieke demonstranten in Conakry op 28 september 2009. (2) Op 25 oktober 2010 heeft de Raad Besluit 2010/638/GBVB ( 2 ) vastgesteld, waarbij de beperkende maatregelen werden verlengd tot en met 27 oktober 2011 en Gemeenschappelijk Standpunt 2009/788/GBVB werd ingetrokken. (3) Besluit 2010/638/GBVB dient te worden gewijzigd in het licht van de politieke situatie en van het verslag van de internationale onderzoekscommissie belast met de vaststelling van de feiten en omstandigheden van de gebeurtenissen van 28 september 2009 in Guinee, HEEFT HET VOLGENDE BESLUIT VASTGESTELD: Artikel 1 Besluit 2010/638/GBVB wordt als volgt gewijzigd: 1) Artikel 3, lid 1, wordt vervangen door: „1.   De lidstaten nemen de nodige maatregelen om binnenkomst op of doorreis via hun grondgebied te beletten van de in de bijlage vermelde personen die door de internationale onderzoekscommissie zijn aangewezen als verantwoordelijken voor de gebeurtenissen van 28 september 2009 in Guinee, en van de met hen geassocieerde personen.”. 2) Artikel 4, lid 1, wordt vervangen door: „1.   Alle tegoeden en economische middelen die toebehoren aan, eigendom zijn van, in het bezit zijn van of onder zeggenschap staan van de in de bijlage vermelde personen die door de internationale onderzoekscommissie als verantwoordelijken voor de gebeurtenissen van 28 september 2009 in Guinee zijn aangewezen, en de met hen geassocieerde natuurlijke of rechtspersonen, entiteiten of lichamen, worden bevroren.”. 3) De bijlage bij Besluit 2010/638/GBVB wordt vervangen door de bijlage bij dit besluit. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 21 maart 2011. Voor de Raad De voorzitter C. ASHTON ( 1 ) PB L 281 van 28.10.2009, blz. 7 . ( 2 ) PB L 280 van 26.10.2010, blz. 10 . BIJLAGE „BIJLAGE Lijst van de in de artikelen 3 en 4 bedoelde personen Naam (en eventuele aliassen) Nadere gegevens (geboortedatum en -plaats, nummer paspoort/identiteits-bewijs, enz.) Redenen 1. Kapitein Moussa Dadis CAMARA geboortedatum: 01.01.1964 of 29.12.1968 nummer paspoort: R0001318 Persoon die door de internationale onderzoeks- commissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 2. Commandant Moussa Tiégboro CAMARA geboortedatum: 01.01.1968 nummer paspoort: 7190 Persoon die door de internationale onderzoeks- commissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 3. Kolonel Dr. Abdoulaye Chérif DIABY geboortedatum: 26.02.1957 nummer paspoort: 13683 Persoon die door de internationale onderzoeks- commissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 4. Luitenant Aboubacar Chérif (alias Toumba) DIAKITÉ Persoon die door de internationale onderzoeks- commissie is geïdentificeerd als zijnde verantwoordelijk voor de gebeurtenissen van 28 september 2009 in Guinee. 5. Luitenant Jean-Claude PIVI (alias Coplan) geboortedatum: 01.01.1960 Persoon die door de internationale onderzoeks- commissie is geïdentificeerd als zijnde verantwoordelijk voor de gebeurtenissen van 28 september 2009 in Guinee.”.",
  "source": "EUR LEX"
}