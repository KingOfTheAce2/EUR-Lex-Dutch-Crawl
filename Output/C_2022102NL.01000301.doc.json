{
  "url": "http://www.w3.org/1999/xhtml\"><!--",
  "content": "C_2022102NL.01000301.xml 2.3.2022 NL Publicatieblad van de Europese Unie C 102/3 BESLUIT VAN DE RAAD van 24 februari 2022 tot vaststelling van het standpunt van de Raad betreffende het ontwerp van gewijzigde begroting nr. 1 van de Europese Unie voor het begrotingsjaar 2022 (2022/C 102/03) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 314, in samenhang met het Verdrag tot oprichting van de Europese Gemeenschap voor Atoomenergie, en met name artikel 106 bis, Gezien Verordening (EU, Euratom) 2018/1046 van het Europees Parlement en de Raad van 18 juli 2018 tot vaststelling van de financiële regels van toepassing op de algemene begroting van de Unie, tot wijziging van Verordeningen (EU) nr. 1296/2013, (EU) nr. 1301/2013, (EU) nr. 1303/2013, (EU) nr. 1304/2013, (EU) nr. 1309/2013, (EU) nr. 1316/2013, (EU) nr. 223/2014, (EU) nr. 283/2014 en Besluit nr. 541/2014/EU en tot intrekking van Verordening (EU, Euratom) nr. 966/2012 ( 1 ) , en met name artikel 44, Overwegende hetgeen volgt: — de begroting van de Unie voor het begrotingsjaar 2022 is definitief vastgesteld op 24 november 2021 ( 2 ) ; — de Commissie heeft op 28 januari 2022 een voorstel ingediend met het ontwerp van gewijzigde begroting nr. 1 bij de algemene begroting voor het begrotingsjaar 2022; — de aanneming van de mededeling over de aanpassing van het meerjarig financieel kader en de vaststelling van deze gewijzigde begroting nr. 1 bij de algemene begroting voor 2022 zijn een noodzakelijke voorwaarde voor de uitvoering in 2022 van alle programma’s die in 2021 niet zijn vastgesteld, via de eerste tranche van de begrotingsvastleggingen en de betaling van voorfinanciering in het kader van deze programma’s. Alle 27 lidstaten zijn bij deze herprogrammering betrokken. De Raad moet onverwijld zijn standpunt over het ontwerp van gewijzigde begroting nr. 1 bij de algemene begroting voor 2022 vaststellen, zodat verdere vertragingen bij de uitvoering van de programma’s kunnen worden voorkomen. Daarom is het gerechtvaardigd een uitzondering te maken op de periode van acht weken bedoeld in artikel 4 van Protocol nr. 1 betreffende de rol van de nationale parlementen in de Europese Unie, gehecht aan het VEU, aan het Verdrag betreffende de werking van de Europese Unie en aan het Verdrag tot oprichting van de Europese Gemeenschap voor Atoomenergie, HEEFT HET VOLGENDE BESLUIT VASTGESTELD: Enig artikel Het standpunt van de Raad betreffende het ontwerp van gewijzigde begroting nr. 1 van de Europese Unie voor het begrotingsjaar 2022 is vastgesteld op 24 februari 2022. De volledige tekst kan worden geraadpleegd op of gedownload van de website van de Raad: http://www.consilium.europa.eu/ Gedaan te Brussel, 24 februari 2022. Voor de Raad De voorzitter A. PANNIER-RUNACHER ( 1 ) PB L 193 van 30.7.2018, blz. 1 . ( 2 ) PB L 45 van 24.2.2022, blz. 1 .",
  "source": "EUR LEX"
}