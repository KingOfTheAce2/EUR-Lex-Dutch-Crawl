{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31960Q0503:NL:HTML\">",
  "content": "EUR-Lex - 31960Q0503 - NL Belangrijke juridische mededeling | 31960Q0503 Algemeen huishoudelijk reglement van 20 april 1960 Publicatieblad Nr. 030 van 03/05/1960 blz. 0747 - 0750 Algemeen Huishoudelijk Reglement van 20 april 1960 DE HOGE AUTORITEIT Gezien artikel 16 van het Verdrag Gelet op het Algemeen Huishoudelijk Reglement van 5 november 1954 (Publikatieblad van de E. G. K. S. van 24 november 1954, blz. 515) gewijzigd op 21 juin 1956 (Publikatieblad van de E.G.K.S. van 24 september 1956, blz. 255), stelt het volgende Algemeen Huishoudelijk Reglement vast: Artikel 1 De Hoge Autoriteit treft overeenkomstig de bepalingen van het Verdrag alsmede overeenkomstig de bepalingen van haar Reglement van Orde en van het onderhavige reglement alle geëigende maatregelen ter verwezenlijking van de in het Verdrag omschreven doelstellingen en ter verzekering van het goed functioneren van haar diensten. Artikel 2 De Voorzitter van de Hoge Autoriteit is overeenkomstig de bepalingen van het onderhavige Reglement belast met het bestuur der diensten en met de zorg voor het ten uitvoer leggen van de besluiten van de Hoge Autoriteit. De Voorzitter wordt bij de vervulling van zijn taak overeenkomstig de bepalingen van het Reglement van Orde en van het onderhavige Huishoudelijk Reglement bijgestaan door de Vice-voorzitters. Artikel 3 Wanneer in het Europese Parlement niet door de Voorzitter of door een der Vice-voorzitters uit naam van het college het woord wordt gevoerd, treden normaliter de voorzitters van de werkgroepen op als woordvoerders van de Hoge Autoriteit, tenzij het college anders beslist. Dezelfde bepalingen gelden voor de zittingen van de Raad van Ministers, het Raadgevend Comité en de Commissies van het Europese Parlement. TITEL I BESTUUR DER DIENSTEN Artikel 4 De Hoge Autoriteit stelt de opbouw en de bevoegdheid der diensten vast. De Voorzitter draagt in dit kader en overeenkomstig de door de Hoge Autoriteit vastgestelde richtlijnen zorg voor de organisatie en de verdeling der werkzaamheden. Artikel 5 De Voorzitter stelt het ontwerp van de in artikel 78, sub 3 van het Verdrag bedoelde begroting op. De Voorzitter stelt eveneens een ontwerp- personeelsformatie op, waarin het in artikel 78, sub 3 van het Verdrag bedoelde aantal functionarissen wordt vastgesteld. Op gezette tijden wordt aan de Leden van de Hoge Autoriteit een overzicht van de personeelsformatie en de personeelssterkte overgelegd. De in de eerste twee leden van dit artikel genoemde ontwerpen dienen door de Hoge Autoriteit te worden goedgekeurd alvorens aan de in artikel 78 van het Verdrag bedoelde Commissie van Voorzitters te worden voorgelegd. De Voorzitter is belast met de tenuitvoerlegging van de door de Commissie van Voorzitters vastgestelde begroting. Artikel 6 Het bestuur inzake het personeel in dienst van de Hoge Autoriteit berust bij de Voorzitter. Teneinde deze in de tenuitvoerlegging zijner taken bij te staan, kan de Hoge Autoriteit besluiten tot oprichting van een Administratieve Commissie, bestaande uit ten hoogste vier Leden van de Hoge Autoriteit. De Voorzitter legt op gezette tijden van zijn handelingen in deze rekenschap af aan de Hoge Autoriteit. De functies welke door het Personeelsstatuut van de Gemeenschap en de bijlagen bij dit Statuut zijn toegewezen aan het tot aanstelling bevoegde gezag worden echter door het college van de Hoge Autoriteit uitgeoefend wat betreft: - de directeuren-generaal, adviseurs, adjunct-directeuren-generaal, directeuren en adjunct-directeuren, - de functionarissen der kabinetten van de Leden der Hoge Autoriteit. Artikel 7 De aanwerving der directeuren-generaal, adviseurs, adjunct-directeuren-generaal, directeuren en adjunct-directeuren geschiedt volgens onderstaande procedure: 1) De Hoge Autoriteit bepaalt op voorstel van haar Voorzitter, welke beroepsbekwaamheid, ervaring en andere voorwaarden voor de te bezetten post vereist zijn. 2) De Hoge Autoriteit bepaalt eveneens, volgens welke regels eventueel kandidaten van buiten de instelling in aanmerking kunnen komen. In elk geval dient een oproep tot een intern vergelijkend onderzoek te worden bekendgemaakt. 3) Voor elke te bezetten post wordt binnen de Hoge Autoriteit een uit ten minste drie leden bestaande beoordelingscommissie gevormd. 4) De beoordelingscommissie dient de binnen de door de Hoge Autoriteit vastgestelde termijn ontvangen solliciaties aan een onderzoek te onderwerpen en de kandidaten welke voor benoeming in aanmerking lijken te komen eventueel voor een bespreking naar Luxemburg te ontbieden. 5) De beoordelingscommissie brengt aan de Hoge Autoriteit verslag uit en dient bij haar voorstellen in. 6) De Hoge Autoriteit bepaalt, welke kandi-daat op de te bezetten post zal worden benoemd en stelt vast, in welke rang de betrokkene zal worden ingedeeld. Artikel 8 De functionarissen der kabinetten van de Leden der Hoge Autoriteit worden door de Hoge Autoriteit benoemd op voorstel van het betrokken Lid en door haar ontslagen op voorstel van dat Lid of op voorstel van de Voorzitter, eventueel na advies van de in artikel 6 bedoelde Commissie. Artikel 9 De Voorzitter stelt de ontwerpen voor administratieve regelingen van algemene strekking met betrekking tot de goede werking van de diensten der Hoge Autoriteit op, met name het reglement ter zake van het financiële beheer en de boekhouding en de reglementen met betrekking tot het Personeelsstatuut. Deze reglementen worden eventueel aan de in artikel 6 bedoelde Commissie voorgelegd voor advies; vervolgens worden zij ter goedkeuring aan de Hoge Autoriteit aangeboden. TITEL II VOORBEREIDING EN UITVOERING VAN DE BESLUITEN VAN DE HOGE AUTORITEIT Artikel 10 De Hoge Autoriteit stelt de richtlijnen voor de door haar diensten te verrichten werkzaamheden op en neemt de daartoe nodige besluiten. Artikel 11 De Hoge Autoriteit stelt werkgroepen in. Deze bestaan uit twee Leden van de Hoge Autoriteit, waarvan een het voorzitterschap van de werkgroep bekleedt; de Hoge Autoriteit bepaalt het aantal, de bevoegdheid en de samenstelling van de werkgroepen. De Leden van de Hoge Autoriteit kunnen de bijeenkomsten van alle werkgroepen bijwonen. De agenda’s, notulen en documenten welke aan de Leden van een werkgroep worden toegezonden dienen tegelij kertijd ook aan alle overige Leden van de Hoge Autoriteit te worden toegezonden. De werkgroepen dienen de besluiten van de Hoge Autoriteit overeenkomstig een door de Hoge Autoriteit opgesteld \"Reglement van Orde van de Werkgroepen van de Hoge Autoriteit\" voor te bereiden. In dit Reglement van Orde worden in het bijzonder geregeld: - de vorm van de documenten welke door de bevoegde diensten moeten worden over gelegd en de termijn binnen welke deze moeten worden ingediend, - de vertegenwoordiging der Leden van de Hoge Autoriteit tijdens de bij eenkomsten van de werkgroep, - het bijwonen der bijeenkomsten van de werkgroep door de ambtenaren. De voorzitters van de werkgroepen dienen erop toe te zien dat de diensten hun taak over- eenkomstig de richtlijnen van de Hoge Autoriteit of van de werkgroep vervullen. De voorzitters van de werkgroepen leggen de vraagstukken welke binnen de bevoegdheid van hun werkgroep vallen aan de Hoge Autoriteit voor. De bespreking in de Hoge Autoriteit wordt ge opend door het rapport van de voorzitter van de werkgroep; deze doet zowel mededeling van de meningen der Leden van de Hoge Autoriteit als van de opvattingen van de diensten. Artikel 12 Onverminderd de bepalingen van artikel 11 van dit Reglement coördineert de Voorzitter de voorbereiding van de besluiten der Hoge Autoriteit. De Voorzitter brengt op gezette tijden verslag uit aan de Hoge Autoriteit over de maatregelen getroffen ter uitvoering der genomen besluiten, voor welke uitvoering hij verantwoordelijk is. Artikel 13 De Voorzitter dient de betrekkingen met het Europese Parlement, de Raad van Ministers en het Raadgevend Comité overeenkomstig de door de Hoge Autoriteit gegeven beschikkingen of vastgestelde richtlijnen te onderhouden. Artikel 14 Binnen het kader der door de Hoge Autoriteit gegeven richtlijnen - zijn de directeuren-generaal, verantwoordelijk voor de goede werking van hun directoraat-generaal en de uitvoering van de tot hun competentie behorende werkzaamheden, - onderhouden zij het contact van hun directoraat-generaal met de Voorzitter en de Leden van de Hoge Autoriteit, alsmede met de werkgroepen. TITEL III VERVANGING VAN DE VOORZITTER EN OVERDRACHT VAN ZIJN BEVOEGDHEDEN Artikel 15 In geval van verhindering van de Voorzitter worden zijn functies door de Vice-Voorzitter waargenomen. Indien beiden verhinderd zijn, worden deze functies door de tweede Vice-Voor-zitter waargenomen; indien alle Voorzitters verhinderd zijn, worden de functies waargenomen door het oudste Lid in jaren dat aanwezig is. Een door de Voorzitter overeenkomstig artikel 16 van dit Reglement getroffen regeling blijft in de in het eerste lid genoemde gevallen van vervanging van kracht, tenzij de vervangende Voorzitter anders bepaalt. Artikel 16 De Voorzitter van de Hoge Autoriteit kan zijn bevoegdheden overdragen aan de Vice-voorzitters en aan de voorzitters van de werkgroepen of hun plaatsvervangers, in het kader van de onderscheidene bevoegdheden van deze groepen. De Voorzitter kan bovendien aan de Leden van de Hoge Autoriteit de uitvoering van een deel van zijn taak op administratief terrein overdragen. Ten slotte kunnen de Leden van de Hoge Autoriteit door de Voorzitter worden gemachtigd alle akten en bescheiden op financieel gebied te ondertekenen. Artikel 17 De Voorzitter kan de hem krachtens artikel 16, derde lid van het Verdrag toekomende bevoegdheden tijdelijk en herroepelijk aan de directeuren-generaal, adjunct-directeuren-generaal, directeuren, adjunct-directeuren en in bijzondere gevallen aan andere ambtenaren van de Hoge Autoriteit overdragen. Deze overdracht dient eventueel te geschieden nadat de voorzitter van de bevoegde werkgroep en de betrokken directeur-generaal zijn gehoord. De Voorzitter stelt de Hoge Autoriteit in kennis van de gevallen waarin hij zijn bevoegdheden heeft overgedragen. Artikel 18 Het Algemeen Huishoudelijk Reglement van 5 november 1954, op 21 juni 1956 gewijzigd, wordt hierbij ingetrokken. Het onderhavige Reglement is door de Hoge Autoriteit besproken en goedgekeurd op haar zitting van 20 april 1960. Door de Hoge Autoriteit De Voorzitter Piero Malvestiti --------------------------------------------------",
  "source": "EUR LEX"
}