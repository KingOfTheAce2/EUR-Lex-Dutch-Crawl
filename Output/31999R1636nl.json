{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R1636:NL:HTML\">",
  "content": "EUR-Lex - 31999R1636 - NL Avis juridique important | 31999R1636 Verordening (EG) nr. 1636/1999 van de Commissie van 26 juli 1999 tot verlening van een vergunning voor nieuwe toevoegingsmiddelen en nieuwe toepassingen van toevoegingsmiddelen voor de diervoeding Publicatieblad Nr. L 194 van 27/07/1999 blz. 0017 - 0025 VERORDENING (EG) Nr. 1636/1999 VAN DE COMMISSIE van 26 juli 1999 tot verlening van een vergunning voor nieuwe toevoegingsmiddelen en nieuwe toepassingen van toevoegingsmiddelen voor de diervoeding DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Verordening (EG) nr. 1411/1999 van de Commissie(2), en met name op de artikelen 9 J en 3, (1) Overwegende dat in Richtlijn 70/524/EEG is bepaald dat, rekening houdend met de ontwikkeling van de wetenschappelijke en technische kennis, nieuwe toevoegingsmiddelen of nieuwe toepassingen van toevoegingsmiddelen kunnen worden toegestaan; (2) Overwegende dat de lidstaten bij Richtlijn 93/113/EG van de Raad van 14 december 1993 betreffende het gebruik en het in de handel brengen van voor de diervoeding bestemde enzymen, micro-organismen en hun preparaten(3), laatstelijk gewijzigd bij Richtlijn 97/40/EG(4), in afwijking van Richtlijn 70/524/EEG zijn gemachtigd om het gebruik en het in de handel brengen van enzymen, micro-organismen en preparaten daarvan voorlopig toe te staan; (3) Overwegende dat een voorlopige vergunning voor nieuwe toevoegingsmiddelen of voor nieuwe toepassingen van toevoegingsmiddelen kan worden afgegeven als die middelen of die nieuwe toepassingen, bij het toegestane gehalte, niet schadelijk zijn voor de gezondheid van mens of dier, of voor het milieu, en de verbruiker niet schaden door nadelige beïnvloeding van de kenmerken van de dierlijke producten, als de aanwezigheid van die middelen in diervoeders bepaalbaar is en als op grond van de beschikbare resultaten redelijkerwijs mag worden aangenomen dat zij bij gebruik in diervoeders een gunstige invloed uitoefenen op de eigenschappen daarvan of op de dierlijke productie; (4) Overwegende dat Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk(5) en de in het kader daarvan vastgestelde bijzondere richtlijnen, met name Richtlijn 90/679/EEG van de Raad van 26 november 1990 betreffende de bescherming van de werknemers tegen de risico's van blootstelling aan biologische agentia op het werk(6), laatstelijk gewijzigd bij Richtlijn 97/65/EG(7), volledig van toepassing zijn op het gebruik en de hantering door werknemers van toevoegingsmiddelen voor de diervoeding; (5) Overwegende dat na onderzoek van de dossiers, die de lidstaten overeenkomstig artikel 3 van Richtlijn 93/113/EG hebben ingediend, blijkt dat sommige preparaten die tot de groepen van de enzymen en de micro-organismen behoren, voorlopig kunnen worden toegestaan; (6) Overwegende dat het Wetenschappelijk Comité voor de diervoeding een gunstig advies heeft gegeven betreffende de onschadelijkheid van deze preparaten; (7) Overwegende dat de in deze verordening vervatte maatregelen in overeenstemming zijn met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 De tot de groep \"enzymen\" behorende preparaten die in bijlage I bij deze verordening worden vermeld, kunnen overeenkomstig Richtlijn 70/524/EEG onder de voorwaarden van die bijlage als toevoegingsmiddel in de diervoeding worden toegestaan. Artikel 2 Het tot de groep \"micro-organismen\" behorende preparaat dat in bijlage II bij deze verordening wordt vermeld, kan overeenkomstig Richtlijn 70/524/EEG onder de voorwaarden van die bijlage als toevoegingsmiddel in de diervoeding worden toegestaan. Artikel 3 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 juli 1999. Voor de Commissie Franz FISCHLER Lid van de Commissie (1) PB L 270 van 14.12.1970, blz. 1. (2) PB L 164 van 30.6.1999, blz. 56. (3) PB L 334 van 31.12.1993, blz. 17. (4) PB L 180 van 9.7.1997, blz. 21. (5) PB L 183 van 29.6.1989, blz. 1. (6) PB L 374 van 31.12.1990, blz. 1. (7) PB L 335 van 6.12.1997, blz. 17. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL>",
  "source": "EUR LEX"
}