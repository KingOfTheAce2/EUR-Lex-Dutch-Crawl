{
  "url": "http://www.w3.org/1999/xhtml\">",
  "content": "L_2011287NL.01002701.xml 4.11.2011 NL Publicatieblad van de Europese Unie L 287/27 UITVOERINGSVERORDENING (EU) Nr. 1110/2011 VAN DE COMMISSIE van 3 november 2011 tot verlening van een vergunning voor een enzympreparaat van endo-1,4-bèta-xylanase, geproduceerd door Trichoderma reesei (CBS 114044), als toevoegingsmiddel voor diervoeder voor legkippen, kleine pluimveesoorten en mestvarkens (vergunninghouder Roal Oy) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een aanvraag ingediend voor een vergunning voor het enzympreparaat endo-1,4-bèta-xylanase, geproduceerd door Trichoderma reesei (CBS 114044). Bij de aanvraag waren de krachtens artikel 7, lid 3, van Verordening (EG) nr. 1831/2003 vereiste gegevens en documenten gevoegd. (3) De aanvraag betreft de verlening van een vergunning voor het enzympreparaat endo-1,4-bèta-xylanase, geproduceerd door Trichoderma reesei (CBS 114044), als toevoegingsmiddel in de categorie „zoötechnische toevoegingsmiddelen” voor diervoeder voor legkippen, kleine pluimveesoorten en mestvarkens. (4) Bij Verordening (EG) nr. 902/2009 van de Commissie ( 2 ) is het gebruik van dat preparaat gedurende tien jaar toegestaan voor mestkippen, opfokleghennen, mestkalkoenen, opfokkalkoenen en gespeende biggen. (5) Er zijn nieuwe gegevens ingediend ter staving van de aanvraag om een vergunning voor het enzympreparaat endo-1,4-bèta-xylanase, geproduceerd door Trichoderma reesei (CBS 114044), voor legkippen, kleine pluimveesoorten en mestvarkens. De Europese Autoriteit voor voedselveiligheid (EFSA) heeft in haar advies van 14 juni 2011 ( 3 ) geconcludeerd dat endo-1,4-bèta-xylanase, geproduceerd door Trichoderma reesei (CBS 114044), onder de voorgestelde gebruiksvoorwaarden geen ongunstige effecten voor de diergezondheid, de menselijke gezondheid en het milieu heeft en dat het gebruik van dat preparaat de legcapaciteit van kippen en de groei van andere kleine pluimveesoorten en mestvarkens kan bevorderen. Specifieke eisen voor monitoring na het in de handel brengen acht de EFSA niet nodig. Zij heeft ook het rapport over de analysemethode voor het toevoegingsmiddel voor diervoeder geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (6) Uit de beoordeling van endo-1,4-bèta-xylanase, geproduceerd door Trichoderma reesei (CBS 114044), blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning is voldaan. Het gebruik van dit preparaat zoals gespecificeerd in de bijlage bij deze verordening moet daarom worden toegestaan. (7) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Voor het in de bijlage gespecificeerde preparaat, dat behoort tot de categorie „zoötechnische toevoegingsmiddelen” en de functionele groep „verteringsbevorderaars”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeder verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 november 2011. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) PB L 256 van 29.9.2009, blz. 23 . ( 3 ) EFSA Journal 2011;9(6):2277. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Andere bepalingen Einde van de vergunningsperiode Activiteitseenheden/kg volledig diervoeder met een vochtgehalte van 12% Categorie: zoötechnische toevoegingsmiddelen. Functionele groep: verteringsbevorderaars 4a8 Roal Oy Endo-1,4-bèta-xylanase EC 3.2.1.8 Samenstelling van het toevoegingsmiddel Preparaat van endo-1,4-bèta-xylanase, geproduceerd door Trichoderma reesei (CBS 114044), met een minimale activiteit van: in vaste vorm: 4 × 10 6 BXU ( 1 ) /g in vloeibare vorm: 4 × 10 5 BXU/g Karakterisering van de werkzame stof endo-1,4-bèta-xylanase, geproduceerd door Trichoderma reesei (CBS 114044) Analysemethode ( 2 ) In het toevoegingsmiddel en het voormengsel: test op reducerende suikers voor endo-1,4-bèta-xylanase door colorimetrische reactie van dinitrosalicylzuurreagens op de verkregen reducerende suikers bij een pH van 5,3 en een temperatuur van 50 °C. In het diervoeder: colorimetrische methode die de in water oplosbare kleurstof meet die door het enzym wordt vrijgemaakt uit met azurine vernet tarwearabinoxylaansubstraat. Kleine pluimveesoorten behalve legvogels van deze soorten — 8 000 BXU — 1. In de gebruiksaanwijzing voor het toevoegingsmiddel en het voormengsel de opslagtemperatuur, de houdbaarheid en de stabiliteit bij verwerking tot pellets vermelden. 2. Voor de veiligheid: gebruik van ademhalingsbescherming, bril en handschoenen tijdens hantering. 24 november 2021 Legkippen en legvogels van kleine pluimveesoorten 24 000 BXU Mestvarkens 24 000 BXU ( 1 ) 1 BXU is de hoeveelheid enzym die bij een pH van 5,3 en een temperatuur van 50 °C 1 nmol reducerende suikers (xylose-equivalent) per seconde vrijmaakt uit berkenxylaan. ( 2 ) Nadere bijzonderheden over de analysemethoden zijn te vinden op het volgende adres van het referentielaboratorium: http://irmm.jrc.ec.europa.eu/EURLs/EURL_feed_additives/Pages/index.aspx",
  "source": "EUR LEX"
}