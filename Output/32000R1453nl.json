{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000R1453:NL:HTML\">",
  "content": "EUR-Lex - 32000R1453 - NL Avis juridique important | 32000R1453 Verordening (EG) nr. 1453/2000 van de Commissie van 3 juli 2000 tot intrekking van Verordening (EG) nr. 411/96 houdende uitvoeringsbepalingen betreffende de invoercertificaten voor haver van GN-code 10040000 Publicatieblad Nr. L 163 van 04/07/2000 blz. 0027 - 0027 Verordening (EG) nr. 1453/2000 van de Commissie van 3 juli 2000 tot intrekking van Verordening (EG) nr. 411/96 houdende uitvoeringsbepalingen betreffende de invoercertificaten voor haver van GN-code 1004 00 00 DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 3093/95 van de Raad van 22 december 1995 houdende vaststelling van de uit de onderhandelingen in het kader van artikel XXIV, lid 6, van de GATT voortvloeiende rechten die de Gemeenschap dient toe te passen als gevolg van de toetreding van Oostenrijk, Finland en Zweden tot de Europese Unie(1), en met name op artikel 5, Overwegende hetgeen volgt: (1) Ter uitvoering van de Overeenkomst betreffende het afsluiten van de onderhandelingen tussen de Europese Gemeenschap en Australië in het kader van artikel XXIV, lid 6, van de GATT zijn bij Verordening (EG) nr. 411/96 van de Commissie(2) de voorwaarden vastgesteld voor de afgifte van invoercertificaten in het kader van een tariefcontingent met een douanerecht van 89 EUR per ton voor 21000 ton haver van GN-code 1004 00 00 met een soortelijk gewicht van ten minste 55 kg/hl, een vochtgehalte van ten hoogste 12 % en een gehalte aan andere granen dan haver van ten hoogste 2 %. (2) Met ingang van 1 juli 2000 komt het invoerrecht voor haver van GN-code 1004 00 00 op 89 EUR per ton. Bijgevolg zal binnen en buiten het contingent hetzelfde invoerrecht voor haver gelden. In deze situatie is verordening (EG) nr. 411/96 vanaf 1 juli 2000 niet langer van belang, zodat tot intrekking van die verordening dient te worden overgegaan. (3) De in deze verordening vervatte maatregelen zijn in overeenstemming met het advies van het Comité van beheer voor granen, HEEFT DE VOLGENDE VERORDENING VASTGESTELD: Artikel 1 Verordening (EG) nr. 411/96 wordt ingetrokken. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 juli 2000. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juli 2000. Voor de Commissie Franz Fischler Lid van de Commissie (1) PB L 334 van 30.12.1995, blz. 1. (2) PB L 57 van 7.3.1996, blz. 12.",
  "source": "EUR LEX"
}