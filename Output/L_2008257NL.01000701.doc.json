{
  "url": "http://www.w3.org/1999/xhtml\">",
  "content": "L_2008257NL.01000701.xml 25.9.2008 NL Publicatieblad van de Europese Unie L 257/7 VERORDENING (EG) N r. 936/2008 VAN DE COMMISSIE van 24 september 2008 houdende rectificatie van Verordening (EG) nr. 543/2008 tot vaststelling van de bepalingen ter uitvoering van Verordening (EG) nr. 1234/2007 van de Raad betreffende bepaalde handelsnormen voor eieren DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten (Integrale-GMO-verordening) ( 1 ) , en met name op artikel 121, onder e), juncto artikel 4, Overwegende hetgeen volgt: (1) Bij de bekendmaking van Verordening (EG) nr. 543/2008 van de Commissie ( 2 ) is een fout gemaakt. Voor voorverpakt vlees van pluimvee moet de maximaal toelaatbare fout in minus dezelfde zijn voor delen met een nominaal gewicht tussen 1 100 en 2 400 g enerzijds en delen met een nominaal gewicht van 2 400 g en meer anderzijds. (2) Verordening (EG) nr. 543/2008 moet derhalve dienovereenkomstig worden gewijzigd. (3) De in deze verordening vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 In artikel 9, lid 9, van Verordening (EG) nr. 543/2008 wordt de tabel vervangen door: (in g) „Nominaal gewicht Maximaal toelaatbare fout in minus Karkassen Delen van een karkas minder dan 1 100 25 25 1 100-< 2 400 50 50 2 400 en meer 100 50” Artikel 2 Deze verordening treedt in werking op de dag van haar bekendmaking in het Publicatieblad van de Europese Unie . Zij is van toepassing met ingang van 1 juli 2008. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 24 september 2008. Voor de Commissie Mariann FISCHER BOEL Lid van de Commissie ( 1 ) PB L 299 van 16.11.2007, blz. 1 . ( 2 ) PB L 157 van 17.6.2008, blz. 46 .",
  "source": "EUR LEX"
}