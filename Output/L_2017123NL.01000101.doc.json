{
  "url": "http://www.w3.org/1999/xhtml\">",
  "content": "L_2017123NL.01000101.xml 16.5.2017 NL Publicatieblad van de Europese Unie L 123/1 UITVOERINGSVERORDENING (EU) 2017/822 VAN DE COMMISSIE van 15 mei 2017 tot wijziging van Uitvoeringsverordening (EU) nr. 343/2011 van de Commissie betreffende de opening en de wijze van beheer van EU-tariefcontingenten voor wijn van oorsprong uit Bosnië en Herzegovina DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 1308/2013 van het Europees Parlement en de Raad van 17 december 2013 tot vaststelling van een gemeenschappelijke ordening van de markten voor landbouwproducten en tot intrekking van de Verordeningen (EEG) nr. 922/72, (EEG) nr. 234/79, (EG) nr. 1037/2001 en (EG) nr. 1234/2007 van de Raad ( 1 ) , en met name artikel 187, Overwegende hetgeen volgt: (1) De stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds ( 2 ) (hierna „de SAO” genoemd), is op 16 juni 2008 ondertekend en op 1 juni 2015 in werking getreden. (2) Het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie ( 3 ) (hierna „het protocol” genoemd) is op 15 december 2016 ondertekend. Bij Besluit (EU) 2017/75 van de Raad ( 4 ) is machtiging verleend voor de ondertekening, namens de Unie en haar lidstaten, en voor de voorlopige toepassing ervan. Het protocol is met ingang van 1 februari 2017 voorlopig van toepassing. (3) Artikel 5 van het protocol en bijlage IV daarbij voorzien in wijzigingen van de bestaande tariefcontingenten voor wijnen van oorsprong uit Bosnië en Herzegovina met ingang van 1 februari 2017. De betreffende tariefcontingenten zijn verhoogd van 12 800 hl tot 25 500 hl voor de posten ex 2204 10 en ex 2204 21, en van 3 200 hl tot 15 100 hl voor de posten ex 2204 22 en ex 2204 29. (4) Volgens de SAO wordt het preferentieel nulrecht binnen de tariefcontingenten toegepast op voorwaarde dat Bosnië en Herzegovina geen exportsubsidie verleent voor de uitvoer van deze hoeveelheden. Bovendien bepaalt het protocol dat in het jaar 2017 het volledige contingent van toepassing is, ongeacht de datum van inwerkingtreding of voorlopige toepassing van het protocol. (5) Voor de tenuitvoerlegging van de in het protocol vastgestelde tariefcontingenten van de Unie voor wijn moet Uitvoeringsverordening (EU) nr. 343/2011 van de Commissie ( 5 ) dienovereenkomstig worden gewijzigd. (6) Aangezien het protocol vanaf 1 februari 2017 van toepassing is, moeten de voorgestelde wijzigingen ook vanaf die datum van toepassing zijn. (7) De in deze verordening vervatte maatregelen zijn in overeenstemming met het advies van het Comité voor de gemeenschappelijke ordening van de landbouwmarkten, HEEFT DE VOLGENDE VERORDENING VASTGESTELD: Artikel 1 De bijlage bij Uitvoeringsverordening (EU) nr. 343/2011 wordt vervangen door de tekst in de bijlage bij deze verordening. Artikel 2 Deze verordening treedt in werking op de derde dag na die van de bekendmaking ervan in het Publicatieblad van de Europese Unie . Zij is van toepassing met ingang van 1 februari 2017. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 mei 2017. Voor de Commissie De voorzitter Jean-Claude JUNCKER ( 1 ) PB L 347 van 20.12.2013, blz. 671 . ( 2 ) PB L 164 van 30.6.2015, blz. 2 . ( 3 ) PB L 12 van 17.1.2017, blz. 3 . ( 4 ) Besluit (EU) 2017/75 van de Raad van 21 november 2016 betreffende de ondertekening, namens de Unie en haar lidstaten, en de voorlopige toepassing van het protocol bij de stabilisatie- en associatieovereenkomst tussen de Europese Gemeenschappen en hun lidstaten, enerzijds, en Bosnië en Herzegovina, anderzijds, om rekening te houden met de toetreding van de Republiek Kroatië tot de Europese Unie ( PB L 12 van 17.1.2017, blz. 1 ). ( 5 ) Uitvoeringsverordening (EU) nr. 343/2011 van de Commissie van 8 april 2011 betreffende de opening en de wijze van beheer van EU-tariefcontingenten voor wijn van oorsprong uit Bosnië en Herzegovina ( PB L 96 van 9.4.2011, blz. 12 ). BIJLAGE „BIJLAGE Tariefcontingenten voor in de Europese Unie ingevoerde wijn van oorsprong uit Bosnië en Herzegovina Volgnummer GN-code ( 1 ) Taric-onderverdeling Beschrijving Omvang van het jaarlijkse contingent (in hl) ( 2 ) Contingentrecht ( 3 ) 09.1528 2204 10 93 Mousserende kwaliteitswijn; Andere wijn van verse druiven, in verpakkingen van niet meer dan 2 l. 25 500 Vrijstelling 2204 10 94 2204 10 96 2204 10 98 2204 21 06 2204 21 07 2204 21 08 2204 21 09 ex 2204 21 93 19, 29, 31, 41 en 51 ex 2204 21 94 19, 29, 31, 41 en 51 2204 21 95 ex 2204 21 96 11, 21, 31, 41 en 51 2204 21 97 ex 2204 21 98 11, 21, 31, 41 en 51 09.1529 2204 22 10 Andere wijn van verse druiven in verpakkingen van meer dan 2 l maar niet meer dan 10 l. 15 100 Vrijstelling 2204 22 93 11, 21, 31, 41 en 51 ex 2204 22 94 2204 22 95 11, 21, 31, 41 en 51 ex 2204 22 96 2204 22 97 11, 21, 31, 41 en 51 2204 22 98 2204 29 10 2204 29 93 ex 2204 29 94 11, 21, 31, 41 en 51 2204 29 95 ex 2204 29 96 11, 21, 31, 41 en 51 2204 29 97 ex 2204 29 98 11, 21, 31, 41 en 51 ” ( 1 ) Onverminderd de bepalingen voor de interpretatie van de gecombineerde nomenclatuur wordt de omschrijving van de goederen geacht slechts een indicatieve waarde te hebben, aangezien in het kader van deze bijlage de GN-codes het preferentiestelsel bepalen. Wanneer de GN-code wordt voorafgegaan door de aanduiding „ex”, wordt het preferentiestelsel zowel door de strekking van de GN-code als door de bijbehorende omschrijving bepaald. ( 2 ) Op verzoek van een van de overeenkomstsluitende partijen kan overleg worden gepleegd om de contingenten aan te passen door hoeveelheden van het contingent voor de posten ex 2204 22 en ex 2204 29 (volgnr. 09.1529) over te hevelen naar de contingenten voor de posten ex 2204 10 en ex 2204 21 (volgnr. 09.1528). In het jaar 2017 is het volledige contingent van toepassing, ongeacht de datum van inwerkingtreding of voorlopige toepassing van het protocol. ( 3 ) In het certificaat VI1 dat wordt opgesteld overeenkomstig artikel 43 van Verordening (EG) nr. 555/2008 van de Commissie van 27 juni 2008 tot vaststelling van de uitvoeringsbepalingen voor Verordening (EG) nr. 479/2008 van de Raad houdende een gemeenschappelijke ordening van de wijnmarkt, wat betreft de steunprogramma's, de handel met derde landen, het productiepotentieel en de controles in de wijnsector ( PB L 170 van 30.6.2008, blz. 1 ), wordt als volgt vermeld dat aan deze vereiste wordt voldaan: „Voor de in dit certificaat vermelde producten worden geen exportsubsidies verstrekt.”.",
  "source": "EUR LEX"
}