{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31985D0170:NL:HTML\">",
  "content": "EUR-Lex - 31985D0170 - NL Avis juridique important | 31985D0170 85/170/EEG: Beschikking van de Commissie van 14 februari 1985 houdende intrekking en vervanging van Beschikking 82/781/EEG van de Commissie, waarbij wordt geconstateerd dat de apparaten genaamd ,,Varian - Automated Auger Microprobe, model 981-2850\" ,,PHI - Vacuum console, model 60\" , ,,PHI - Transfer Probe, model 160/661\" en ,,PHI - Specimen Fracture Attachment, model 10-520\" niet met vrijstelling van de rechten bij invoer mogen worden ingevoerd Publicatieblad Nr. L 064 van 05/03/1985 blz. 0021 - 0021 ***** BESCHIKKING  VAN DE COMMISSIE van 14 februari 1985 houdende intrekking en vervanging van Beschikking 82/781/EEG van de Commissie, waarbij wordt geconstateerd dat de apparaten genaamd »Varian - Automated Auger Microprobe, model 981-2850\" »PHI - Vacuum console, model 60\", »PHI - Transfer Probe, model 160/661\" en »PHI - Specimen Fracture Attachment, model 10-520\" niet met vrijstelling van de rechten bij invoer mogen worden ingevoerd (85/170/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 918/83 van de Raad van 28 maart 1983 betreffende de instelling van een communautaire regeling inzake douanevrijstellingen (1), Gelet op Verordening (EEG) nr. 2290/83 van de Commissie van 29 juli 1983 houdende uitvoeringsbepalingen van de artikelen 50 tot en met 59 van Verordening (EEG) nr. 918/83 (2), inzonderheid op artikel 7, Overwegende dat de Commissie bij Beschikking 82/781/EEG (3) heeft besloten dat de invoer van de apparaten genaamd »Varian - Automated Auger Microprobe, model 981-2850\", »PHI - Vacuum Console, model 60\", »PHI - Transfer Probe, model 160/661\" en »PHI - Specimen Fracture Attachment, model 10-520\" niet met vrijstelling van de rechten van het gemeenschappelijk douanetarief mocht geschieden op grond van het feit dat was geconstateerd dat apparaten van gelijke wetenschappelijke waarde als genoemde apparaten en geschikt voor hetzelfde gebruik in de Gemeenschap werden vervaardigd; dat dit in het bijzonder het geval was met het apparaat »Escalab 500\", vervaardigd door VG Scientific Ltd, The Birches, Industrial Estate, Imberhorne Lane, East Grinstead, Sussex, Verenigd Koninkrijk; Overwegende dat voornoemde beschikking is gegeven na raadpleging van de bij de communautaire voorschriften ingestelde groep van deskundigen; dat, rekening houdende met nieuwe gegevens die ter kennis van voornoemde groep zijn gebracht, is bevestigd dat het niet gerechtvaardigd was de bovenbedoelde apparaten met vrijstelling van rechten toe te laten, maar dat het noodzakelijk was de verwijzing naar het apparaat »Escalab 500\" te vervangen door de verwijzing naar het apparaat »MA 500\", dat op de datum van de bestelling van de apparaten genaamd »Varian - Automated Auger Microprobe, model 981-2850\", »PHI - Vacuum Console, model 60\", »PHI - Transfer Probe, model 160/661\" en »PHI - specimen Fracture Attachment, model 10-520\", eveneens in de Gemeenschap werd vervaardigd en geschikt was voor hetzelfde gebruik als deze laatsten; Overwegende dat Beschikking 82/781/EEG bijgevolg moet worden ingetrokken en vervangen door deze beschikking, HEEFT DE VOLGENDE BESCHIKKING GEGEVEN: Artikel 1 1. De apparaten genaamd »Varian - Automated Auger Microprobe, model 981-2850\", »PHI - Vacuum Console, model 60\", »PHI - Transfer Probe, model 160/661\" en »PHI - Specimen Fracture Attachment, model 10-520\", waarop de aanvraag van de Bondsrepubliek Duitsland van 29 april 1982 betrekking heeft, mogen niet met vrijstelling van de rechten bij invoer worden ingevoerd. 2. Beschikking 82/781/EEG wordt ingetrokken en door deze beschikking vervangen. Artikel 2 Deze beschikking is gericht tot de Lid-Staten. Gedaan te Brussel, 14 februari 1985. Voor de Commissie COCKFIELD Vice-Voorzitter (1) PB nr. L 105 van 23. 4. 1983, blz. 1. (2) PB nr. L 220 van 11. 8. 1983, blz. 20. (3) PB nr. L 325 van 20. 11. 1982, blz. 25.",
  "source": "EUR LEX"
}