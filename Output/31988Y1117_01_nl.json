{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31988Y1117(01):NL:HTML\">",
  "content": "EUR-Lex - 31988Y1117(01) - NL Avis juridique important | 31988Y1117(01) Resolutie van de Raad van 4 november 1988 over de verbetering van de deelneming van de consument aan de normalisatie Publicatieblad Nr. C 293 van 17/11/1988 blz. 0001 - 0001 RESOLUTIE VAN DE RAAD van 4 november 1988 over de verbetering van de deelneming van de consument aan de normalisatie ( 88/C 293/01 ) DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische  Gemeenschap, Overwegende dat een der doelstellingen van de Gemeenschap de verbetering van de levensomstandigheden van haar burgers is, met inbegrip van de bescherming van de gezondheid, de veiligheid en de belangen van de consumenten; Rekening houdend  met de resolutie van de Raad van 7 mei 1985 betreffende een nieuwe aanpak op het gebied van de technische harmonisatie en normalisatie ( 1 ); Gelet op de conclusies van het Europese Forum voor consumenten en normalisatie van 4, 5 en 6 juni 1987 in  Brussel, NEEMT DE VOLGENDE RESOLUTIE AAN : A . Op het niveau van de Lid-Staten wordt een beroep gedaan op de bevoegde autoriteiten van de Lid-Staten om zich sterk te maken voor de bevordering van1 . een betere deelneming van de consument aan het  normalisatieproces; 2.de vertegenwoordiging van de consumentenbelangen in - normalisatie-instellingen,-nationale delegaties in Europese en internationale normalisatie-instellingen; 3.het verstrekken, indien mogelijk en voor zover nodig, van adequate  middelen in het kader van algemene of specifieke steunmaatregelen, om de consumenten in staat te stellen de vereiste taken te vervullen . B.Op het niveau van de Gemeenschap : 1.spreekt de Raad zijn voldoening uit over het voornemen van de Commissie om een  prioriteitenprogramma op te stellen in het kader van de normen en technische regelingen voor consumptiegoederen die voor de consumenten van bijzonder belang zijn; 2.verzoekt de Raad de Commissie om, voor zover nodig, studiebijeenkomsten over normalisatie  en de vertegenwoordiging van de consument in normalisatie-instellingen te organiseren, ten einde te komen tot een verbetering van de deelneming van de consumenten aan de technische normalisatie . ( 1 ) PB nr . C 136 van 4 . 6 . 1985, blz . 1 .",
  "source": "EUR LEX"
}