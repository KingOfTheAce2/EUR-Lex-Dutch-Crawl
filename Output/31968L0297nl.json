{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31968L0297:NL:HTML\">",
  "content": "EUR-Lex - 31968L0297 - NL Avis juridique important | 31968L0297 Richtlijn 68/297/EEG van de Raad van 19 juli 1968 betreffende de uniformisatie van de voorschriften ten aanzien van de toelating met vrijdom van recht van de zich in de reservoirs van bedrijfsautomobielen bevindende brandstof Publicatieblad Nr. L 175 van 23/07/1968 blz. 0015 - 0016 Bijzondere uitgave in het Fins: Hoofdstuk 9 Deel 1 blz. 0008 Bijzondere uitgave in het Deens: Serie I Hoofdstuk 1968(II) blz. 0307 Bijzondere uitgave in het Zweeds: Hoofdstuk 9 Deel 1 blz. 0008 Bijzondere uitgave in het Engels: Serie I Hoofdstuk 1968(II) blz. 0313 Bijzondere uitgave in het Grieks: Hoofdstuk 07 Deel 1 blz. 0098 Bijzondere uitgave in het Spaans: Hoofdstuk 07 Deel 1 blz. 0111 Bijzondere uitgave in het Portugees: Hoofdstuk 07 Deel 1 blz. 0111 ++++ ( 1 ) PB nr . 88 van 24 . 5 . 1965 , blz . 1500/65 . ( 2 ) PB nr . 28 van 17 . 2 . 1967 , blz . 459/67 . ( 3 ) PB nr . 42 van 7 . 3 . 1967 , blz . 618/67 . RICHTLIJN VAN DE RAAD van 19 juli 1968 betreffende de uniformisatie van de voorschriften ten aanzien van de toelating met vrijdom van recht van de zich in de reservoirs van bedrijfsautomobielen bevindende brandstof ( 68/297/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 75 en 99 , Gelet op de beschikking van de Raad van 13 mei 1965 met betrekking tot de harmonisatie van bepaalde voorschriften die van invloed zijn op de mededinging in het vervoer per spoor , over de weg en over de binnenwateren ( 1 ) , inzonderheid op artikel 1 , sub b ) , Gezien het voorstel van de Commissie , Gezien het advies van het Europese Parlement ( 2 ) , Gezien het advies van het Economisch en Sociaal Comit√© ( 3 ) , Overwegende dat de verwezenlijking van een gemeenschappelijk vervoerbeleid de totstandbrenging vereist van gemeenschappelijke regels voor internationaal vervoer van of naar het grondgebied van een Lid-Staat of over het grondgebied van een of meer Lid-Staten ; Overwegende dat de totstandbrenging van deze gemeenschappelijke regels ook de uniformisatie moet omvatten van de voorschriften betreffende de toelating met vrijdom van recht van de zich in de reservoirs van bedrijfsautomobielen bevindende brandstof ; Overwegende dat , met het oog op de harmonisatie van de mededingingsvoorwaarden tussen de vervoerondernemers van de verschillende Lid-Staten , _ de minimumhoeveelheid brandstof die met vrijdom van recht mag worden toegelaten dient te worden bepaald en de voorwaarden voor de toelating met vrijdom van recht van extra hoeveelheden dienen te worden vastgesteld ; _ de bepalingen welke in een Lid-Staat met betrekking tot de toelating met vrijdom van recht van brandstof worden toegepast gelijk dienen te zien , ongeacht in welke Lid-Staat de voertuigen zijn geregistreerd ; Overwegende dat het , ter voorkoming van misbruik van de met vrijdom van recht toegelaten brandstof , dienstig is een bijzondere bepaling betreffende de grensgebieden vast te stellen , HEEFT DE VOLGENDE RICHTLIJN VASTGESTELD : Artikel 1 Overeenkomstig deze richtlijn uniformiseren de Lid-Staten de voorschriften ten aanzien van de toelating met vrijdom van recht van de brandstof die zich bevindt in de reservoirs van in een Lid-Staat geregistreerde bedrijfsautomobielen die gemeenschappelijke grenzen tussen de Lid-Staten overschrijden . Artikel 2 In deze richtlijn wordt onder bedrijfsautomobiel elk wegvoertuig verstaan dat volgens zijn bouwwijze en zijn uitrusting geschikt en bestemd is voor het vervoer , al dan niet tegen betaling : a ) van meer dan negen personen , met inbegrip van de bestuurder , b ) van goederen . Artikel 3 1 . Uiterlijk met ingang van 1 februari 1969 verlenen de Lid-Staten vrijdom van recht voor een hoeveelheid van 50 liter brandstof . 2 . Bij iedere belangrijke onderlinge aanpassing van de nationale belastingen op dieselolie stelt de Raad met eenparigheid van stemmen , op voorstel van de Commissie , de hoeveelheid brandstof vast waarvoor de Lid-Staten boven de in lid 1 bedoelde hoeveelheid vrijdom van recht verlenen . Op dezelfde wijze zal de Raad besluiten tot toelating met vrijdom van recht van alle brandstof die zich bevindt in de normale reservoirs van bedrijfsautomobielen , wanneer de verschillen tussen deze belastingen voldoende zullen zijn verminderd . 3 . Iedere Lid-Staat kan grotere hoeveelheden brandstof dan die welke uit de toepassing van de leden 1 en 2 voortvloeien , met vrijdom van recht toelaten . 4 . De door een Lid-Staat uit hoofde van de vorige leden vastgestelde hoeveelheden brandstof moeten gelijk zijn , ongeacht in welke Lid-Staat de betrokken bedrijfsautomobielen zijn geregistreerd . Artikel 4 De bepalingen welke uit hoofde van deze richtlijn door een Lid-Staat worden vastgesteld , mogen in geen geval minder gunstig zijn dan die , welke deze Lid-Staat toepast ten aanzien van de in derde landen geregistreerde bedrijfsautomobielen die gemeenschappelijke grenzen tussen de Lid-Staten overschrijden . Artikel 5 1 . Met betrekking tot bedrijfsautomobielen die internationaal vervoer naar zijn grenszone verrichten kan elke Lid-Staat , wanneer deze grenszone hemelsbreed gemeten maximaal 25 km breed is , na raadpleging van de Commissie , de hoeveelheden die uit hoofde van artikel 3 , lid 2 , met vrijdom van recht worden toegelaten , beperken . 2 . De door een Lid-Staat uit hoofde van lid 1 vastgestelde hoeveelheden brandstof moeten gelijk zijn , ongeacht in welke Lid-Staat de betrokken bedrijfsautomobielen zijn geregistreerd . Artikel 6 De Lid-Staten stellen de Commissie in kennis van de voor de tenuitvoerlegging van deze richtlijn getroffen maatregelen . Artikel 7 Deze richtlijn is gericht tot de Lid-Staten . Gedaan te Brussel , 19 juli 1968 . Voor de Raad De Voorzitter O . L . SCALFARO",
  "source": "EUR LEX"
}