{
  "url": "http://www.w3.org/1999/xhtml\">",
  "content": "C_2014152NL.01000201.xml 20.5.2014 NL Publicatieblad van de Europese Unie C 152/2 UITVOERINGSBESLUIT VAN DE COMMISSIE van 15 mei 2014 tot vaststelling van invoerbesluiten van de Unie voor bepaalde chemische stoffen krachtens Verordening (EU) nr. 649/2012 van het Europees Parlement en de Raad (2014/C 152/02) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 649/2012 van het Europees Parlement en de Raad van 4 juli 2012 betreffende de in- en uitvoer van gevaarlijke chemische stoffen ( 1 ) , en met name artikel 13, lid 1, tweede alinea, Na raadpleging van het comité dat is ingesteld bij artikel 133 van Verordening (EG) nr. 1907/2006 van het Europees Parlement en de Raad van 18 december 2006 inzake de registratie en beoordeling van en de autorisatie en beperkingen ten aanzien van chemische stoffen (REACH), tot oprichting van een Europees Agentschap voor chemische stoffen, houdende wijziging van Richtlijn 1999/45/EG en houdende intrekking van Verordening (EEG) nr. 793/93 van de Raad en Verordening (EG) nr. 1488/94 van de Commissie alsmede Richtlijn 76/769/EEG van de Raad en de Richtlijnen 91/155/EEG, 93/67/EEG, 93/105/EG en 2000/21/EG van de Commissie ( 2 ) , Overwegende hetgeen volgt: (1) Overeenkomstig Verordening (EU) nr. 649/2012 moet de Commissie voor elke aan de PIC-procedure (procedure van voorafgaande geïnformeerde toestemming) onderworpen chemische stof namens de Unie besluiten of de invoer daarvan in de Unie al dan niet wordt toegestaan. (2) Het Milieuprogramma (UNEP) en de Voedsel- en Landbouworganisatie (FAO) van de Verenigde Naties zijn aangewezen voor de verzorging van het secretariaat voor het functioneren van de PIC-procedure die is vastgesteld bij het Verdrag van Rotterdam inzake de procedure van voorafgaande geïnformeerde toestemming (PIC) voor bepaalde gevaarlijke chemische stoffen en pesticiden in de internationale handel, hierna het „Verdrag van Rotterdam” genoemd, dat is goedgekeurd bij Besluit 2006/730/EG van de Raad ( 3 ) . (3) De Commissie, die optreedt als gemeenschappelijke aangewezen instantie, dient de invoerbesluiten over aan de PIC-procedure onderworpen chemische stoffen namens de Unie en haar lidstaten toe te zenden aan het secretariaat van het Verdrag van Rotterdam. (4) De chemische stof azinfos-methyl is in de PIC-procedure opgenomen, en wel als pesticide, bij besluit RC 6/4 van de zesde vergadering van de Conferentie van de Partijen bij het Verdrag van Rotterdam. De Commissie heeft daarover informatie ontvangen van het secretariaat van het Verdrag van Rotterdam in de vorm van een leidraad voor een besluit. Het in de handel brengen en het gebruik van azinfos-methyl als bestanddeel van mengsels die als gewasbeschermingsmiddel dienen, is verboden bij Verordening (EG) nr. 1107/2009 van het Europees Parlement en de Raad ( 4 ) . (5) De chemische stof pentabroomdifenylether voor handelsdoeleinden, die tetrabroomdifenylether en pentabroomdifenylether omvat, is in de PIC-procedure opgenomen, en wel als industriële chemische stof, bij besluit RC 6/5 van de zesde vergadering van de Conferentie van de Partijen bij het Verdrag van Rotterdam. De Commissie heeft daarover informatie ontvangen van het secretariaat van het Verdrag van Rotterdam in de vorm van een leidraad voor een besluit. De productie, het in de handel brengen en het gebruik van tetrabroomdifenylether en pentabroomdifenylether is, behoudens specifieke uitzonderingen, verboden bij Verordening (EG) nr. 850/2004 van het Europees Parlement en de Raad ( 5 ) . (6) De chemische stof octabroomdifenylether voor handelsdoeleinden, die ook hexabroomdifenylether en heptabroomdifenylether omvat, is in de PIC-procedure opgenomen, en wel als industriële chemische stof, bij besluit RC 6/6 van de zesde vergadering van de Conferentie van de partijen bij het Verdrag van Rotterdam. De Commissie heeft daarover informatie ontvangen van het secretariaat van het Verdrag van Rotterdam in de vorm van een leidraad voor een besluit. De productie, het in de handel brengen en het gebruik van hexabroomdifenylether en heptabroomdifenylether is, behoudens specifieke uitzonderingen, verboden bij Verordening (EG) nr. 850/2004. (7) De chemische stoffen perfluoroctaansulfonzuur, perfluoroctaansulfonaten, perfluoroctaansulfonamiden en perfluoroctaansulfonylverbindingen zijn in de PIC-procedure opgenomen, en wel als industriële chemische stof, bij besluit RC 6/7 van de zesde vergadering van de Conferentie van de partijen bij het Verdrag van Rotterdam. De Commissie heeft daarover informatie ontvangen van het secretariaat van het Verdrag van Rotterdam in de vorm van een leidraad voor een besluit. De productie, het in de handel brengen en het gebruik van perfluoroctaansulfonzuur, perfluoroctaansulfonaten, perfluoroctaansulfonamiden en perfluoroctaansulfonylverbindingen is, behoudens een aantal specifieke uitzonderingen, verboden bij Verordening (EG) nr. 850/2004. (8) Er moet een definitief invoerbesluit voor azinfos-methyl, pentabroomdifenylether voor handelsdoeleinden, octabroomdifenylether voor handelsdoeleinden, perfluoroctaansulfonzuur, perfluoroctaansulfonaten, perfluoroctaansulfonamiden en perfluoroctaansulfonylverbindingen worden vastgesteld, BESLUIT: Enig artikel Het definitieve besluit over de invoer van azinfos-methyl, pentabroomdifenylether voor handelsdoeleinden, octabroomdifenylether voor handelsdoeleinden, perfluoroctaansulfonzuur, perfluoroctaansulfonaten, perfluoroctaansulfonamiden en perfluoroctaansulfonylverbindingen zoals opgenomen in de formulieren voor het antwoord van het land van invoer in de bijlage, wordt vastgesteld. Gedaan te Brussel, 15 mei 2014. Voor de Commissie Janez POTOČNIK Lid van de Commissie ( 1 ) PB L 201 van 27.7.2012, blz. 60 . ( 2 ) PB L 396 van 30.12.2006, blz. 1 . ( 3 ) Besluit 2006/730/EG van de Raad van 25 september 2006 inzake de sluiting namens de Europese Gemeenschap van het Verdrag van Rotterdam inzake de procedure met betrekking tot voorafgaande toestemming (PIC) ten aanzien van bepaalde chemische stoffen en pesticiden in de internationale handel ( PB L 299 van 28.10.2006, blz. 23 ). ( 4 ) Verordening (EG) nr. 1107/2009 van het Europees Parlement en de Raad van 21 oktober 2009 betreffende het op de markt brengen van gewasbeschermingsmiddelen en tot intrekking van de Richtlijnen 79/117/EEG en 91/414/EEG van de Raad ( PB L 309 van 24.11.2009, blz. 1 ). ( 5 ) Verordening (EG) nr. 850/2004 van het Europees Parlement en de Raad van 29 april 2004 betreffende persistente organische verontreinigende stoffen en tot wijziging van Richtlijn 79/117/EEG ( PB L 158 van 30.4.2004, blz. 7 ). BIJLAGE",
  "source": "EUR LEX"
}