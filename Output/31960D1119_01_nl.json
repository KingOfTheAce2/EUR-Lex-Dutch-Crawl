{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31960D1119(01):NL:HTML\">",
  "content": "EUR-Lex - 31960D1119(01) - NL Belangrijke juridische mededeling | 31960D1119(01) Besluit van de Raad betreffende de oprichting van een Groep voor technische bijstand Publicatieblad Nr. 073 van 19/11/1960 blz. 1429 - 1430 Bijzondere uitgave in het Deens: Serie II Deel VII blz. 0008 Bijzondere uitgave in het Engels: Serie II Deel VII blz. 0008 Bijzondere uitgave in het Fins: Hoofdstuk 11 Deel 1 blz. 0009 Bijzondere uitgave in het Zweeds: Hoofdstuk 11 Deel 1 blz. 0009 bijzondere uitgave in het Tsjechisch Hoofdstuk 01 Deel 01 blz. 11  - 12 bijzondere uitgave in het Ests Hoofdstuk 01 Deel 01 blz. 11  - 12 bijzondere uitgave in het Hongaars Hoofdstuk 01 Deel 01 blz. 11  - 12 bijzondere uitgave in het Litouws Hoofdstuk 01 Deel 01 blz. 11  - 12 bijzondere uitgave in het Lets Hoofdstuk 01 Deel 01 blz. 11  - 12 bijzondere uitgave in het Maltees Hoofdstuk 01 Deel 01 blz. 11  - 12 bijzondere uitgave in het Pools Hoofdstuk 01 Deel 01 blz. 11  - 12 bijzondere uitgave in het Slowaaks Hoofdstuk 01 Deel 01 blz. 11  - 12 bijzondere uitgave in het Sloveens Hoofdstuk 01 Deel 01 blz. 11  - 12 Besluit van de Raad betreffende de oprichting van een Groep voor Technische Bijstand DE RAAD VAN DE EUROPESE ECONOMISCHE GEMEENSCHAP, Overwegende dat er in verschillende sectoren een wanverhouding bestaat tussen de behoeften aan technische bijstand en de middelen om deze behoeften te dekken en dat daaruit de noodzaak voortvloeit, dubbel werk bij de verlening van technische bijstand te voorkomen en een rationeel gebruik te maken van de financiële middelen en arbeidskrachten welke thans beschikbaar zijn; Overwegende dat het noodzakelijk is de technische bijstand aan de ontwikkelingslanden uit te breiden en naar middelen te zoeken om daartoe bij te dragen; Overwegende dat het nuttig is, met inachtneming van de werkzaamheden van andere regionale of internationale organisaties welke op het gebied van de technische bijstand bevoegd zijn, de op dit gebied opgedane ervaring alsmede de toegepaste methoden en de bestaande technische vraagstukken in verband met de organisatie onderling te vergelijken; Overwegende dat het wenselijk is het rendement van de arbeid op het gebied van de technische bijstand zowel op internationaal als op nationaal niveau te verhogen, zonder deze in de plaats te willen stellen van de werkzaamheden der nationale organen van de Lid-Staten; Overwegende dat een coördinatie van de activiteit der Lid-Staten op het gebied van de technische bijstand derhalve zeer nuttig is en het bereiken van een optimaal rendement der materiële hulpbronnen en der arbeidskrachten welke voor de technische samenwerking worden ingezet daardoor mogelijk wordt gemaakt; BESLUIT: 1. Teneinde tussen de Lid-Staten en de Commissie een actieve samenwerking te bevorderen en tot gemeenschappelijke oplossingen te komen voor de bijzondere vraagstukken van de technische bijstand aan ontwikkelingslanden, wordt een \"Groep voor Technische Bijstand\" opgericht. 2. De Groep heeft o.m. tot opdracht: a) inlichtingen uit te wisselen over de door de Lid-Staten en de Commissie verrichte werkzaamheden op het gebied van de technische bijstand; b) de beschikbare hulpbronnen in de verstrekkende landen te vergelijken met de behoeften in de ontwikkelingslanden; c) de aanvragen om technische bijstand ingediend door de ontwikkelingslanden te bestuderen, met name teneinde de meest geschikte middelen te zoeken om aan deze aanvragen te voldoen; d) alle voorstellen tot harmonisatie der methoden en werkwijzen welke door de verschillende nationale organen op het gebied van de technische bijstand worden toegepast, te vergelijken en eventueel zelf voorstellen daartoe in te dienen; e) op een later tijdstip te overwegen het initiatief te nemen voor het voeren van gemeenschappelijke acties op het gebied van de technische bijstand en voorstellen daartoe in te dienen; f) in het algemeen elk vraagstuk te bestuderen dat in verband met de bevoegdheid van de Groep door elk van de leden kan worden voorgelegd en in het bijzonder de samenwerking tussen de Lid-Staten in de internationale organisaties te bevorderen en alle nuttige voorstellen terzake in te dienen. 3. De Groep bestaat uit afgevaardigden van elke Lid-Staat en van de Commissie, die specifieke verantwoordelijkheden dragen op het gebied van de technische bijstand. Elke afgevaardigde kan zich doen vervangen door een persoon, die onder dezelfde voorwaarden wordt benoemd. De afgevaardigden kunnen zich bij het onderzoek van bijzondere punten doen bijstaan door deskundigen. Het Secretariaat van de Groep wordt waargenomen door het Secretariaat van de Raden. 4. De Hoge Autoriteit van de E.G.K.S. en de Commissie van Euratom kunnen zich doen vertegenwoordigen in de vergaderingen van de Groep. 5. De Groep kan elke deskundige raadplegen, voor zover hij zulks in de loop van zijn werkzaamheden nodig acht. 6. De Groep zal periodiek verslag uitbrengen bij de bevoegde instanties. Gedaan te Brussel, 19 oktober 1960 Voor de Raad De voorzitter J. M. A. H. Luns --------------------------------------------------",
  "source": "EUR LEX"
}