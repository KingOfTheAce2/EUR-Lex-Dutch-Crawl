{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0682:NL:HTML\">",
  "content": "EUR-Lex - 32000D0682 - NL Avis juridique important | 32000D0682 2000/682/EG, EGKS, Euratom: Besluit van de Raad en van de Commissie van 12 oktober 2000 betreffende de sluiting van het protocol bij de partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Russische Federatie, anderzijds Publicatieblad Nr. L 283 van 09/11/2000 blz. 0018 - 0018 Besluit van de Raad en van de Commissie van 12 oktober 2000 betreffende de sluiting van het protocol bij de partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Russische Federatie, anderzijds (2000/682/EG, EGKS, Euratom) DE RAAD VAN DE EUROPESE UNIE, DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, inzonderheid op artikel 44, lid 1, artikel 47, lid 2, laatste zin, artikel 55, artikel 57, lid 2, artikel 71, artikel 80, lid 2, artikel 93, artikel 94, artikel 133 en artikel 308, in samenhang met artikel 300, lid 2, tweede zin, en lid 3, tweede alinea, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, Gelet op het Verdrag tot oprichting van de Europese Gemeenschap voor Atoomenergie, inzonderheid op artikel 101, tweede alinea, Gezien het voorstel van de Commissie, Gezien de instemming van het Europees Parlement(1), Gezien de goedkeuring door de Raad overeenkomstig artikel 101 van het Verdrag tot oprichting van de Europese Gemeenschap voor Atoomenergie, Na raadpleging van het raadgevend comité van de EGKS en met de instemming van de Raad, Overwegende hetgeen volgt: (1) De partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Russische Federatie, anderzijds(2), die sinds 1 december 1997 van kracht is, draagt bij tot de verwezenlijking van de doelstellingen van de Europese Gemeenschappen, aangezien zij een fundamenteel bestanddeel van de strategie van de Europese Gemeenschappen en hun lidstaten ten aanzien van de Russische Federatie vormt. (2) Daar de partnerschaps- en samenwerkingsovereenkomst vóór de uitbreiding van de Europese Unie met Oostenrijk, Finland en Zweden werd ondertekend, werd op 21 mei 1997 een uitbreidingsprotocol ondertekend om de nieuwe lidstaten in de partnerschaps- en samenwerkingsovereenkomst op te nemen. (3) Tussen de partijen is overeenstemming bereikt over de voorlopige toepassing van het uitbreidingsprotocol door de Europese Gemeenschappen, de Russische Federatie en alle lidstaten, uitgezonderd Oostenrijk, Zweden, Finland, Denemarken en Portugal. (4) De ondertekenaren van het protocol hebben dit protocol thans allen bekrachtigd, BESLUITEN: Artikel 1 Het protocol bij de partnerschaps- en samenwerkingsovereenkomst tussen de Europese Gemeenschappen en hun lidstaten, enerzijds, en de Russische Federatie, anderzijds, wordt namens de Europese Gemeenschap, de Europese Gemeenschap voor Kolen en Staal en de Europese Gemeenschap voor Atoomenergie goedgekeurd. De tekst van het protocol is bij dit besluit gevoegd. Artikel 2 De voorzitter van de Raad verricht de in artikel 4 van het protocol bedoelde kennisgeving namens de Europese Gemeenschap. De voorzitter van de Commissie verricht deze kennisgeving namens de Europese Gemeenschap voor Kolen en Staal en de Europese Gemeenschap voor Atoomenergie. Gedaan te Brussel, 12 oktober 2000. Voor de Raad De voorzitter H. Védrine Voor de Commissie De voorzitter R. Prodi (1) PB C 339 van 18.12.1995, blz. 45. (2) PB L 327 van 28.11.1997, blz. 3.",
  "source": "EUR LEX"
}