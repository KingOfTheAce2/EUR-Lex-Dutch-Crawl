{
  "url": "http://www.w3.org/1999/xhtml\">",
  "content": "L_2013121NL.01004401.xml 3.5.2013 NL Publicatieblad van de Europese Unie L 121/44 VERORDENING (EU) Nr. 407/2013 VAN DE COMMISSIE van 23 april 2013 tot rectificatie van de Spaanse en de Zweedse versie van Verordening (EU) nr. 475/2012 houdende wijziging van Verordening (EG) nr. 1126/2008 tot goedkeuring van bepaalde internationale standaarden voor jaarrekeningen overeenkomstig Verordening (EG) nr. 1606/2002 van het Europees Parlement en de Raad wat International Accounting Standard (IAS) 1 en International Accounting Standard (IAS) 19 betreft (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1606/2002 van het Europees Parlement en de Raad van 19 juli 2002 betreffende de toepassing van internationale standaarden voor jaarrekeningen ( 1 ) , en met name artikel 3, lid 1, Overwegende hetgeen volgt: (1) In de Spaanse en Zweedse versie van Verordening (EU) nr. 475/2012 van de Commissie ( 2 ) en meer specifiek in artikel 2 daarvan staan fouten, en wel de toepassingsdatum van de wijzigingen die door die verordening in Verordening (EG) nr. 1126/2008 van de Commissie ( 3 ) zijn aangebracht. (2) Daarnaast bevat de Zweedse versie van die verordening een aantal drukfouten. (3) Verordening (EU) nr. 475/2012 moet daarom dienovereenkomstig worden gerectificeerd. (4) Aangezien ondernemingen de wijzigingen van artikel 1, leden 1 en 2, van Verordening (EU) nr. 475/2012 uiterlijk vanaf de aanvangsdatum van hun eerste boekjaar beginnend op of na 1 juli 2012 in acht moeten nemen, moet deze verordening met terugwerkende kracht van toepassing zijn vanaf 1 juli 2012. (5) De in deze verordening vervatte maatregelen zijn in overeenstemming met het advies van het Regelgevend Comité voor financiële verslaglegging, HEEFT DE VOLGENDE VERORDENING VASTGESTELD: Artikel 1 Betreft alleen de Spaanse en Zweedse versie. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Zij is van toepassing met ingang van 1 juli 2012. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 april 2013. Voor de Commissie De voorzitter José Manuel BARROSO ( 1 ) PB L 243 van 11.9.2002, blz. 1 . ( 2 ) PB L 146 van 6.6.2012, blz. 1 . ( 3 ) PB L 320 van 29.11.2008, blz. 1 .",
  "source": "EUR LEX"
}