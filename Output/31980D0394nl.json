{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D0394:NL:HTML\">",
  "content": "EUR-Lex - 31980D0394 - NL Avis juridique important | 31980D0394 80/394/EEG: Beschikking van de Commissie van 20 maart 1980 betreffende de uitvoering van de hervorming van de landbouwstructuur in Nederland overeenkomstig Richtlijn 72/159/EEG (Slechts de tekst in de Nederlandse taal is authentiek) Publicatieblad Nr. L 097 van 15/04/1980 blz. 0043 - 0043 BESCHIKKING VAN DE COMMISSIE  van 20 maart 1980  betreffende de uitvoering van de hervorming van de landbouwstructuur in Nederland overeenkomstig Richtlijn 72/159/EEG  (Slechts de tekst in de Nederlandse taal is authentiek)  (80/394/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), en met name op artikel 18, lid 3, Overwegende dat de Nederlandse Regering op 22 januari 1980 overeenkomstig artikel 17, lid 4, van Richtlijn 72/159/EEG mededeling heeft gedaan van de vaststelling van het vergelijkbare inkomen voor het jaar 1980 zoals bepaald in artikel 4 van die richtlijn; Overwegende dat de Commissie volgens artikel 18, lid 3, van bovengenoemde richtlijn bij beschikking moet vaststellen of, met inachtneming van de genoemde mededeling, de in Nederland bestaande voorschriften ter uitvoering van die richtlijn nog steeds aan de voorwaarden voor financiële deelneming van de Gemeenschap aan de in artikel 15 van eerdergenoemde richtlijn bedoelde gemeenschappelijke actie voldoen; Overwegende dat de vaststelling van het vergelijkbare inkomen voor 1980 voldoet aan de in de richtlijn van 17 april 1972, en met name in artikel 4, lid 1, daarvan, gestelde voorwaarden; Overwegende dat de in deze beschikking vervatte vaststelling in overeenstemming is met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in Nederland bestaande voorschriften ter uitvoering van Richtlijn 72/159/EEG voldoen, met inachtneming van de vaststelling van het vergelijkbare inkomen voor 1980, aan de voorwaarden voor financiële deelneming van de Gemeenschap aan de in artikel 15 van genoemde richtlijn bedoelde gemeenschappelijke actie. Artikel 2 Deze beschikking is gericht tot het Koninkrijk der Nederlanden. Gedaan te Brussel, 20 maart 1980. Voor de Commissie Finn GUNDELACH Vice-Voorzitter  (1)PB nr. L 96 van 23.4.1972, blz. 1.",
  "source": "EUR LEX"
}