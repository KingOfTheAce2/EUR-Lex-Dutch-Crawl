{
  "url": "http://www.w3.org/1999/xhtml\">",
  "content": "L_2005106NL.01000701.xml 27.4.2005 NL Publicatieblad van de Europese Unie L 106/7 VERORDENING (EG) N r. 634/2005 VAN DE COMMISSIE van 26 april 2005 tot indeling van bepaalde goederen in de gecombineerde nomenclatuur DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( 1 ) , en met name op artikel 9, lid 1, onder a), Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 is gevoegd, dienen bepalingen te worden vastgesteld voor de indeling van de in de bijlage bij de onderhavige verordening opgenomen goederen. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke communautaire voorschriften is vastgesteld voor de toepassing van tarief- of andere maatregelen in het kader van het goederenverkeer. (3) Met toepassing van genoemde algemene regels, dienen de in kolom 1 van de tabel omschreven goederen die zijn opgenomen in de bijlage bij deze verordening, te worden ingedeeld onder de daarmee corresponderende GN-codes die zijn vermeld in kolom 2, op grond van de motiveringen die zijn opgenomen in kolom 3. (4) Het is wenselijk dat een beroep kan worden gedaan op een door de douaneautoriteiten van de lidstaten verstrekte bindende tariefinlichting betreffende de indeling van goederen in de gecombineerde nomenclatuur die niet in overeenstemming is met de bepalingen van onderhavige verordening, door de rechthebbende, gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92 van de Raad van 12 oktober 1992 tot vaststelling van het communautair douanewetboek ( 2 ) . (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De goederen omschreven in kolom 1 van de in de bijlage opgenomen tabel worden in de gecombineerde nomenclatuur ingedeeld onder de corresponderende GN-codes vermeld in kolom 2 van voornoemde tabel. Artikel 2 Op de door de douaneautoriteiten van de lidstaten verstrekte bindende tariefinlichting die niet in overeenstemming is met de bepalingen van de onderhavige verordening, kan gedurende drie maanden, overeenkomstig de bepalingen van artikel 12, lid 6, van Verordening (EEG) nr. 2913/92, een beroep worden gedaan. Artikel 3 Deze verordening treedt in werking op de twintigste dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 april 2005. Voor de Commissie László KOVÁCS Lid van de Commissie ( 1 ) PB L 256 van 7.9.1987, blz. 1 . Verordening laatstelijk gewijzigd bij Verordening (EG) nr. 493/2005 ( PB L 82 van 31.3.2005, blz. 1 ). ( 2 ) PB L 302 van 19.10.1992, blz. 1 . Verordening laatstelijk gewijzigd bij de Toetredingsakte van 2003. BIJLAGE Omschrijving Indeling (GN-code) Motivering (1) (2) (3) 1. Audiofrequentversterker met digitale geluidsdecoder, een digitale geluidsverwerkingseenheid om een meerkanaalsgeluidseffect (surround) te produceren en beeld- en geluidssynchronisatie-elektronica. Het toestel is geschikt voor de verwerking van signalen uit verschillende bronnen (b.v. dvd- speler, satellietontvanger, cassettespeler, videorecorder). Deze signalen kunnen worden gedecodeerd en aan een digitaal/analoog-omzetter worden doorgegeven alvorens te worden versterkt. 8518 40 99 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en op basis van de tekst van de GN-codes 8518, 8518 40 en 8518 40 99. De decodering en verwerking van geluidssignalen wordt beschouwd als onderdeel van de functie geluidsversterking. Aangezien de beeldgerelateerde functie uitsluitend voor de synchronisatie van beeld- en geluidssignalen dient, blijft de indeling bij post 8518 gehandhaafd. 2. Toestel bestaande uit: — een AM/FM-radio-ontvanger, — een meerkanaalsversterker, en — een digitale geluidsverwerkingseenheid Het product, dat voor thuisamusement is bestemd, wordt aangeboden met een afstandsbediening. 8527 39 80 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en op basis van aantekening 3 op afdeling XVI en de tekst van de GN-codes 8527, 8527 39 en 8527 39 80. Op grond van aantekening 3 op afdeling XVI dient de radio-ontvanger als de voornaamste functie van het toestel te worden beschouwd. De versterker en de geluidsverwerkingseenheid worden in vergelijking hiermee als nevenfuncties beschouwd. Dientengevolge wordt het toestel ingedeeld als toestel voor radio-omroep onder GN-code 8527 39 80. 3. Toestel bestaande uit: — een AM/FM-radio-ontvanger, — een meerkanaalsversterker, — een digitale geluidsverwerkingseenheid, en — beeld- en geluidssynchronisatie- elektronica. Het toestel is bestemd voor thuisamusement door de ontvangst van signalen uit verschillende bronnen (b.v. dvd-speler, satellietontvanger, cassettespeler, videorecorder) en wordt aangeboden met een afstandsbediening. De geluidssignalen kunnen worden gedecodeerd en aan een digitaal/analoog-omzetter worden doorgegeven alvorens te worden versterkt. 8527 39 80 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en op basis van aantekening 3 op afdeling XVI en de tekst van de GN-codes 8527, 8527 39 en 8527 39 80. Op grond van aantekening 3 op afdeling XVI dient de radio-ontvanger als de voornaamste functie van het toestel te worden beschouwd. De versterker en de geluidsverwerkingseenheid worden in vergelijking hiermee als nevenfuncties beschouwd. Aangezien de beeldgerelateerde functie uitsluitend voor de synchronisatie van beeld- en geluidssignalen dient, blijft de indeling bij post 8527 gehandhaafd. Dientengevolge wordt het toestel ingedeeld als toestel voor radio-omroep onder GN-code 8527 39 80. 4. Een kleurenmonitor van het LCD-type (vloeibare kristallen) met een diagonaal van het beeldscherm van 38,1 cm (15″) en totale afmetingen (b × h × d) van 30,5 × 22,9 × 8,9 cm met: — een maximale resolutie van 1 024 × 768 beeldpunten, — een scanfrequentie van 30-80 kHz (horizontaal) en 56-75 Hz (verticaal). Het product beschikt over de volgende aansluitingen: — VGA-ingang, — DVI-ingang, — BNC-ingang en -uitgang, — S-video-ingang en -uitgang (Y/C), — audio-ingang en -uitgang. Het product is geschikt voor het weergeven van signalen afkomstig van diverse bronnen, zoals een automatische gegevensverwerkende machine, een gesloten televisiecircuit, een DVD-speler of een camcorder. 8528 21 90 De indeling is vastgesteld op basis van de algemene regels 1 en 6 voor de interpretatie van de gecombineerde nomenclatuur en op basis van de tekst van de GN-codes 8528, 8528 21 en 8528 21 90. Indeling bij onderverdeling 8471 60 is uitgesloten omdat de monitor niet uitsluitend of hoofdzakelijk gebruikt wordt in een automatisch gegevensverwerkend systeem (zie aantekening 5 op hoofdstuk 84), gezien de mogelijkheid om signalen uit diverse bronnen te verwerken. Het product kan ook niet worden ingedeeld onder post 8531 omdat het niet de functie heeft zichtbare signalen weer te geven zoals gebruikelijk bij signaalborden (zie de GS-toelichting op post 8531, onder D). 5. Een systeem bestaande uit: — een centrale verwerkingseenheid met toetsenbord, muis en beeldscherm (pc), — een centrale verwerkingseenheid (server) en — een precisiescanner. De precisiescanner bestaat uit een onderdeel aangeduid als „scanner sensor support” op een raamwerk. Deze „scanner sensor support” is uitgerust met verschillende sensoren voor meting van de papierkwaliteit, zoals vochtigheid, temperatuur, gewicht, enz. De „scanner sensor support” beweegt heen en weer over het raamwerk en verzamelt daarbij informatie, waarbij zij gebruikmaakt van infrarood licht, laserbundels of andere meetmethodes. Deze informatie wordt via de server naar de pc gestuurd, die de informatie verwerkt om gegevens te genereren voor de controle van de papierkwaliteit. De door de pc verwerkte informatie wordt gebruikt voor het aanpassen van de uitvoer van het papierfabricagesysteem, dat zelf geen deel uitmaakt van het systeem. 9032 89 90 De indeling is vastgesteld op basis van de bepalingen van de algemene regels 1 en 6 voor de interpretatie van de gecombineerde nomenclatuur en op basis van aantekening 7, onder b), op hoofdstuk 90, alsmede de tekst van de GN-codes 9032, 9032 89 en 9032 89 90. Indeling bij post 8471 is op grond van aantekening 5, onder B, uitgesloten omdat het product een andere specifieke functie verricht dan gegevensverwerking zoals beschreven in aantekening 5, onder E, op hoofdstuk 84. Het systeem is een automatische regelaar voor het automatische controleren van niet-elektrische grootheden waarvan de werking gebaseerd is op een elektrisch verschijnsel dat maatgevend is voor de te controleren grootheid (aantekening 7, onder b), op hoofdstuk 90).",
  "source": "EUR LEX"
}