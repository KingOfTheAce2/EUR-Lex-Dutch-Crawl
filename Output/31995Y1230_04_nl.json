{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31995Y1230(04):NL:HTML\">",
  "content": "EUR-Lex - 31995Y1230(04) - NL Avis juridique important | 31995Y1230(04) Resolutie van de Raad van 20 december 1995 inzake de wederzijdse erkenning in de Lid-Staten van de geldigheid van doktersrecepten Publicatieblad Nr. C 350 van 30/12/1995 blz. 0005 - 0005 RESOLUTIE VAN DE RAAD van 20 december 1995 inzake de wederzijdse erkenning in de Lid-Staten van de geldigheid van doktersrecepten (95/C 350/04) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Overwegende dat de Raad in zijn resolutie van 30 november 1995 betreffende de integratie van de eisen voor de bescherming van de volksgezondheid in de communautaire beleidsmaatregelen overweegt dat de Gemeenschap bijzondere aandacht moet schenken aan de weerslag op de volksgezondheid van beleidsvoorstellen in een aantal sectoren, waaronder het vrije verkeer van goederen; Overwegende dat maatregelen om het inzicht in en de behandeling van de gevolgen voor de gezondheid van de mens van het vrije verkeer van goederen, en in het bijzonder van het vrije verkeer van geneesmiddelen, deel moeten uitmaken van de algemene strategie van de Gemeenschap op het terrein van de volksgezondheid; Overwegende dat de interne markt een ruimte zonder binnengrenzen impliceert, waarin het vrije verkeer van goederen, personen, diensten en kapitaal gewaarborgd is; Overwegende dat patiÃ«nten wanneer zij zich verplaatsen van een Lid-Staat naar een andere, in de praktijk geconfronteerd zouden kunnen worden met een weigering om hun de door een erkende arts van een andere Lid-Staat voorgeschreven medicijnen te verstrekken; Overwegende dat krachtens het Verdrag en Richtlijn 93/16/EEG van de Raad van 5 april 1993 ter vergemakkelijking van het vrije verkeer van artsen en de onderlinge erkenning van hun diploma's, certificaten en andere titels (1) elke discriminatoire behandeling om redenen van nationaliteit op het gebied van vestiging en het verlenen van diensten bij het uitoefenen van de geneeskunde verboden is; Overwegende dat deze resolutie de regelingen inzake financiering of vergoeding van geneesmiddelen door de nationale stelsels van sociale zekerheid onverlet laat; Overwegende tevens dat deze resolutie geen betrekking heeft op recepten betreffende stoffen die overeenkomstig de internationale overeenkomsten van de Verenigde Naties zijn ingedeeld als verdovende middelen of psychotrope stoffen, als het een dosis betreft die de stof in kwestie binnen de werkingssfeer van deze overeenkomsten doet vallen, VERZOEKT de Commissie om, in samenwerking met de Lid-Staten en rekening houdend met de werkzaamheden op dit gebied van de bevoegde internationale organisaties, de huidige situatie inzake de wederzijdse erkenning van het doktersrecept in de Lid-Staten te bestuderen. Deze studie moet een analyse behelzen van - de omvang van de problemen die zich in de praktijk voordoen; - de mogelijkheden om de doktersrecepten correct door de apotheker te laten identificeren en vergissingen bij de verstrekking van geneesmiddelen uit te sluiten; - frauduleuze situaties die met name voortvloeien uit het drukken van frauduleuze recepten of het gebruik van gestolen recepten. (1) PB nr. L 165 van 7. 7. 1993, blz. 1.",
  "source": "EUR LEX"
}