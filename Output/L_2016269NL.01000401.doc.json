{
  "url": "http://www.w3.org/1999/xhtml\"><!--",
  "content": "L_2016269NL.01000401.xml 4.10.2016 NL Publicatieblad van de Europese Unie L 269/4 UITVOERINGSVERORDENING (EU) 2016/1759 VAN DE COMMISSIE van 28 september 2016 tot indeling van bepaalde goederen in de gecombineerde nomenclatuur DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 952/2013 van het Europees Parlement en van de Raad van 9 oktober 2013 tot vaststelling van het douanewetboek van de Unie ( 1 ) , en met name artikel 57, lid 4, en artikel 58, lid 2, Overwegende hetgeen volgt: (1) Om de uniforme toepassing te waarborgen van de gecombineerde nomenclatuur die als bijlage bij Verordening (EEG) nr. 2658/87 van de Raad ( 2 ) is gevoegd, dienen bepalingen voor de indeling van de in de bijlage bij onderhavige verordening vermelde goederen te worden vastgesteld. (2) Bij Verordening (EEG) nr. 2658/87 zijn de algemene regels voor de interpretatie van de gecombineerde nomenclatuur vastgesteld. Deze regels zijn ook van toepassing op iedere andere nomenclatuur die, geheel of gedeeltelijk of met toevoeging van onderverdelingen, de gecombineerde nomenclatuur overneemt en die bij specifieke EU-wetgeving is vastgesteld met het oog op de toepassing van tarief- of andere maatregelen in het kader van het goederenverkeer. (3) Volgens deze algemene regels dienen de in kolom 1 van de tabel in de bijlage omschreven goederen te worden ingedeeld onder de in kolom 2 vermelde GN-code om de in kolom 3 genoemde redenen. (4) Er dient te worden bepaald dat een bindende tariefinlichting die is afgegeven voor onder deze verordening vallende goederen en die in strijd is met deze verordening, door de houder van die inlichting nog gedurende een bepaalde periode mag worden gebruikt op grond van artikel 34, lid 9, van Verordening (EU) nr. 952/2013. Die periode moet worden vastgesteld op drie maanden. (5) De in deze verordening vervatte maatregelen zijn in overeenstemming met het advies van het Comité douanewetboek, HEEFT DE VOLGENDE VERORDENING VASTGESTELD: Artikel 1 De in kolom 1 van de tabel in de bijlage omschreven goederen worden in de gecombineerde nomenclatuur ingedeeld onder de in kolom 2 van die tabel vermelde GN-code. Artikel 2 Een bindende tariefinlichting die niet in overeenstemming is met deze verordening, mag op grond van artikel 34, lid 9, van Verordening (EU) nr. 952/2013 nog gedurende een periode van drie maanden na de inwerkingtreding van deze verordening worden gebruikt. Artikel 3 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 28 september 2016. Voor de Commissie, namens de voorzitter, Stephen QUEST Directeur-generaal Belastingen en Douane-unie ( 1 ) PB L 269 van 10.10.2013, blz. 1 . ( 2 ) Verordening (EEG) nr. 2658/87 van de Raad van 23 juli 1987 met betrekking tot de tarief- en statistieknomenclatuur en het gemeenschappelijk douanetarief ( PB L 256 van 7.9.1987, blz. 1 ). BIJLAGE Omschrijving Indeling (GN-code) Motivering (1) (2) (3) Een artikel bestaande uit een van schroefdraad voorziene schacht met metrische schroefdraad van verzinkt staal en een kunststof kop. De van schroefdraad voorziene schacht wordt vervaardigd door walsen en heeft een lengte van 23 mm en een diameter van 6 mm. De ronde kop heeft een diameter van 14,5 mm en heeft geen gleuf of inkeping voor gebruik met gereedschap. Het artikel wordt aangeboden voor gebruik als „voetschroef” voor meubilair (maar kan ook voor andere, op de grond te plaatsen voorwerpen worden gebruikt) en dient om de hoogte van het voorwerp, indien nodig, aan te passen door het van schroefdraad voorziene gedeelte in het voorwerp te schroeven. Zie afbeelding ( *1 ) . 7318 15 90 De indeling is vastgesteld op basis van de algemene regels 1, 3 b) en 6 voor de interpretatie van de gecombineerde nomenclatuur en de tekst van de GN-codes 7318 , 7318 15  en 7318 15 90 . Het artikel betreft een uit twee materialen samengesteld goed. De component die het artikel zijn wezenlijke karakter verleent, is de van schroefdraad voorziene schacht van verzinkt staal waarmee de hoogte van de voorwerpen kan worden aangepast door ze erin te schroeven. Indeling onder post 8302  als garnituren, beslag en dergelijke artikelen, van onedel metaal, voor meubelen, is uitgesloten, omdat het beoogde gebruik van het artikel niet inherent is aan zijn objectieve kenmerken en het ook met andere goederen dan meubels kan worden gebruikt. Het artikel heeft de objectieve kenmerken van een schroef zoals bedoeld bij post 7318 . Daarom moet het artikel worden ingedeeld onder GN-code 7318 15 90  als andere schroeven. ( *1 ) De afbeelding is louter ter informatie.",
  "source": "EUR LEX"
}