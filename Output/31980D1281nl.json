{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31980D1281:NL:HTML\">",
  "content": "EUR-Lex - 31980D1281 - NL Avis juridique important | 31980D1281 80/1281/EGKS: Beschikking van de Commissie van 7 november 1980 houdende machtiging tot het toekennen van steun door het Koninkrijk België ten behoeve van de kolenmijnindustrie in het jaar 1979 (Slechts de teksten in de Nederlandse en de Franse taal zijn authentiek) Publicatieblad Nr. L 377 van 31/12/1980 blz. 0010 - 0011 BESCHIKKING VAN DE COMMISSIE van 7 november 1980 houdende machtiging tot het toekennen van steun door het Koninkrijk België ten behoeve van de kolenmijnindustrie in het jaar 1979 (Slechts de teksten in de Nederlandse en de Franse taal zijn authentiek) (80/1281/EGKS) DE COMMISSIE VAN DE EUROPESE GEMEENSCHAPPEN, Gelet op Beschikking nr. 528/76/EGKS van de Commissie van 25 februari 1976 betreffende een communautaire regeling voor de steunmaatregelen van de Lid-Staten ten behoeve van de kolenmijnindustrie (1), Na raadpleging van de Raad, I Overwegende dat de Belgische Regering de Commisssie overeenkomstig artikel 2 van de beschikking de financiële maatregelen heeft medegedeeld die zij voornemens is in de loop van het jaar 1979 direct of indirect ten behoeve van de kolenmijnindustrie te treffen ; dat van deze maatregelen de hierna te noemen steunbedragen overeenkomstig bovengenoemde beschikking voor goedkeuring in aanmerking komen. >PIC FILE= \"T0035415\"> Overwegende dat de hierboven vermelde steun in overeenstemming is met de criteria die volgens de beschikking voor de toelaatbaarheid van dergelijke steunmaatregelen van de overheid als eis worden gesteld. Van de investeringssteun ten bedrage van 520 900 000 Bfr. is 514 000 000 Bfr. bestemd voor de Kempen en 6 900 000 Bfr. voor het bekken Zuid. Voor de Kempen zijn bijzondere investeringen in de mijn te Eisden voorzien (150 miljoen Bfr.) terwijl het restant van 364 miljoen Bfr. ter dekking van afschrijvingen dient zodat het bekken de voor de Belgische staalindustrie zo belangrijke cokesproduktie op peil kan houden. De investeringssteun ten behoeve van het bekken Zuid is bestemd om dit bekken in staat te stellen de nodige herstellingen te verrichten om de technische veiligheid van de mijnen niet in gevaar te brengen. De Belgische investeringssteun is derhalve in overeenstemming met de bepalingen van artikel 7, lid 2, van de beschikking. De steun ter dekking van mijnbouwexploitatieverliezen ten bedrage van 5 600 600 000 Bfr. wordt aan de beide Belgische kolenbekkens om uiteenlopende redenen verleend. Het bekken in de Kempen ontvangt steun ter dekking van de exploitatieverliezen tot een zodanig bedrag dat dit bekken het verschil tussen kosten en opbrengst nagenoeg kan compenseren. De nagenoeg volledige dekking van het verschil tussen kosten en opbrengsten is noodzakelijk omdat uit het Kempische bekken de cokesvoorziening van de Belgische staalindustrie moet worden gewaarborgd en bijgevolg de produktie op peil moet worden gehouden. Doel en omvang van de steun ter dekking van de exploitatieverliezen aan het Kempische bekken komen derhalve overeen met het bepaalde in artikel 12, lid 1, sub 2, en lid 3 van de beschikking. Het bekken Zuid ontvangt daarentegen steun tot slechts gedeeltelijke dekking van het verschil tussen kosten en opbrengsten. Het ligt in de bedoeling de levensvatbaarheid van de ondernemingen slechts voor korte periodes te waarborgen en zodanig dat de voorgenomen sluiting van dit bekken tegen midden 1981, zodanig kan verlopen dat ernstige economische en sociale storingen bij hernieuwde tewerkstelling van ontslagen mijnwerkers worden vermeden. In 1979 is in het zuidelijke bekken een mijn gesloten waardoor 630 mijnwerkers werden getroffen; Bijgevolg is de steun ter dekking van mijnexploitatieverliezen van het bekken Zuid in overeenstemming met artikel 12, lid 1, sub 1, en lid 2 van de beschikking; II Overwegende dat het onderzoek naar de verenigbaarheid van de voorgenomen steun met de goede werking van de gemeenschappelijke markt, overeenkomstig artikel 3, lid 2 van de beschikking vereist dat tevens rekening wordt gehouden met alle overige maatregelen ten behoeve van de lopende produktie in het jaar 1979; Overwegende dat op basis van deze berekeningsgrondslag de totale som van de voorgenomen (1) PB nr. L 63 van 11.3.1976, blz. 1.   steunmaatregelen 287 700 000 ERE, respectievelijk 47,16 ERE/ton bedraagt ; dat deze steun in vergelijking met de andere Lid-Staten van de Gemeenschap zeer hoog is; Overwegende dat met betrekking tot de verenigbaarheid van de voorgenomen steunmaatregelen voor de lopende produktie met de goede werking van de gemeenschappelijke markt het volgende kan worden vastgesteld:    - gezien de omvang van de voorraden zijn er in 1979 geen bevoorradingsmoeilijkheden ontstaan; - de sluiting van een weinig rendabele installatie heeft tot rationalisering en concentratie van de produktie op de installaties met de grootste produktiviteit geleid; - de prijzen van ketel- en cokeskolen hebben in 1979 niet geleid tot indirecte steun aan de industriële kolenverbruikers. Overwegende dat derhalve kan worden vastgesteld dat de voor het jaar 1979 voorgenomen steunbedragen ten behoeve van de Belgische kolenmijnindustrie verenigbaar zijn met de goede werking van de gemeenschappelijke markt; Overwegende dat deze beoordeling tevens geldt indien de steunbedragen die de kolenmijnondernemingen overeenkomstig Beschikking 73/287/EGKS ontvangen in aanmerking worden genomen; III Overwegende dat, overeenkomstig artikel 14, lid 1, van de beschikking, de Commissie zich ervan dient te vergewissen of de goedgekeurde steun uitsluitend gebruikt wordt conform de in de artikelen 7 t/m 12 van deze beschikking genoemde doelstellingen ; dat zij daarom in het bijzonder op de hoogte dient te worden gebracht van het bedrag en de verdeling van de uitkeringen. HEEFT DE VOLGENDE BESCHIKKING GEGEVEN: Artikel 1 Het Koninkrijk België wordt machtiging verleend voor het kalenderjaar 1979 steun ten bedrage van 6 121 500 000 Bfr. toe te kennen aan de Belgische kolenmijnindustrie. Het voor het kalenderjaar 1979 uitgetrokken bedrag van 6 121 500 000 Bfr. is onderverdeeld in de volgende steunbedragen:    1. toekenning van een maximumbedrag van 520 900 000 Bfr. voor investeringen en wel ten behoeve van: >PIC FILE= \"T0035441\"> 2. toekenning van steun ter dekking van mijnexploitatieverliezen tot een bedrag van 5 600 600 000 Bfr. en wel ten behoeve van: >PIC FILE= \"T0035442\"> Artikel 2 De Belgische Regering verstrekt de Commissie uiterlijk op 31 december 1980 bijzonderheden over de op grond van deze beschikking toegekende steunbedragen, in het bijzonder over het bedrag en de verdeling van de verrichte uitkeringen. Artikel 3 Deze beschikking is gericht tot het Koninkrijk België. Gedaan te Brussel, 7 november 1980. Voor de Commissie Guido BRUNNER Lid van de Commissie",
  "source": "EUR LEX"
}