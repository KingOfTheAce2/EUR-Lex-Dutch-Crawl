{
  "url": "http://www.w3.org/1999/xhtml\">",
  "content": "L_2007017NL.01001601.xml 24.1.2007 NL Publicatieblad van de Europese Unie L 17/16 PROTOCOL bij de Partnerschaps- en samenwerkingsovereenkomst tussen de Europese Gemeenschappen en hun lidstaten enerzijds, en de Republiek Kazachstan anderzijds, tot uitbreiding van de bepalingen van de partnerschaps- en samenwerkingsovereenkomst tot bilaterale handel in textiel naar aanleiding van het verstrijken van de bilaterale textielovereenkomst DE EUROPESE GEMEENSCHAP, enerzijds, en DE REPUBLIEK KAZACHSTAN, anderzijds, Overwegende hetgeen volgt: (1) De Partnerschaps- en samenwerkingsovereenkomst (hierna „de PSO” genoemd) tussen de Europese Gemeenschappen en hun lidstaten enerzijds, en de Republiek Kazachstan anderzijds, is in 1995 ondertekend en op 1 juli 1999 in werking getreden. (2) Er is onderhandeld om te bewerkstelligen dat de beginselen in de PSO die voor de handel in andere goederen gelden, ook formeel worden uitgebreid tot de handel in textielproducten. (3) De PSO moet dienovereenkomstig worden gewijzigd, HEBBEN OVEREENSTEMMING BEREIKT OMTRENT DE VOLGENDE BEPALINGEN: Artikel 1 De Partnerschaps- en samenwerkingsovereenkomst wordt als volgt gewijzigd: 1) in artikel 11 wordt de verwijzing naar artikel 16 geschrapt; 2) artikel 16 wordt geschrapt. Artikel 2 Dit protocol vormt een integrerend onderdeel van de PSO. Artikel 3 Dit protocol treedt in werking op de eerste dag van de maand volgende op de datum van ondertekening. Artikel 4 Dit protocol is opgesteld in tweevoud in elk van de officiële talen van de overeenkomstsluitende partijen en al deze teksten zijn even authentiek.",
  "source": "EUR LEX"
}