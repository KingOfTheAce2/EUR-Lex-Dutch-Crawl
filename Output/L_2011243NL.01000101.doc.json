{
  "url": "http://www.w3.org/1999/xhtml\">",
  "content": "L_2011243NL.01000101.xml 21.9.2011 NL Publicatieblad van de Europese Unie L 243/1 BESLUIT VAN DE RAAD van 12 juli 2011 betreffende de ondertekening, namens de Unie, van de Overeenkomst tussen de Europese Unie en Georgië inzake de bescherming van geografische aanduidingen van landbouwproducten en levensmiddelen (2011/620/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name artikel 207, lid 4, eerste alinea, in samenhang met artikel 218, lid 5, Gezien het voorstel van de Europese Commissie, Overwegende hetgeen volgt: (1) De Commissie heeft namens de Unie onderhandeld over een Overeenkomst tussen de Europese Unie en Georgië inzake de bescherming van geografische aanduidingen van landbouwproducten en levensmiddelen („de overeenkomst”). (2) De overeenkomst zal de wederzijdse bescherming van de geografische aanduidingen van de respectieve partijen mogelijk maken en bijdragen tot de onderlinge aanpassing van de wetgevingen van de buurlanden van de EU. (3) De overeenkomst dient te worden ondertekend, HEEFT HET VOLGENDE BESLUIT VASTGESTELD: Artikel 1 Er wordt een machtiging verleend voor de ondertekening, namens de Unie, van de Overeenkomst tussen de Europese Unie en Georgië inzake de bescherming van geografische aanduidingen van landbouwproducten en levensmiddelen, onder voorbehoud van de sluiting van genoemde overeenkomst ( 1 ) . Artikel 2 De voorzitter van de Raad wordt gemachtigd de persoon/personen aan te wijzen die bevoegd is/zijn om de overeenkomst namens de Unie te ondertekenen. Artikel 3 Dit besluit treedt in werking op de dag waarop het wordt vastgesteld. Gedaan te Brussel, 12 juli 2011. Voor de Raad De voorzitter J. VINCENT-ROSTOWSKI ( 1 ) De tekst van de overeenkomst zal samen met het besluit betreffende de sluiting ervan worden bekendgemaakt.",
  "source": "EUR LEX"
}