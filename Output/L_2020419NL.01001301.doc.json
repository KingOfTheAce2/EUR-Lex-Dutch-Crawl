{
  "url": "http://www.w3.org/1999/xhtml\">",
  "content": "L_2020419NL.01001301.xml 11.12.2020 NL Publicatieblad van de Europese Unie L 419/13 BESLUIT (EU) 2020/2023 VAN DE RAAD van 4 december 2020 betreffende het namens de Europese Unie in het Gemengd Comité van de EER in te nemen standpunt over een wijziging van bijlage IV (Energie) bij de EER-overeenkomst (Voor de EER relevante tekst) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 194, in samenhang met artikel 218, lid 9, Gezien Verordening (EG) nr. 2894/94 van de Raad van 28 november 1994 houdende bepaalde wijzen van toepassing van de Overeenkomst betreffende de Europese Economische Ruimte ( 1 ) , en met name artikel 1, lid 3, Gezien het voorstel van de Europese Commissie, Overwegende hetgeen volgt: (1) De Overeenkomst betreffende de Europese Economische Ruimte ( 2 ) (hierna “de EER-overeenkomst” genoemd) is op 1 januari 1994 in werking getreden. (2) Op grond van artikel 98 van de EER-overeenkomst kan bijlage IV bij de EER-overeenkomst bij besluit van het Gemengd Comité van de EER worden gewijzigd. (3) Verordening (EU) 2017/1485 van de Commissie ( 3 ) moet in de EER-overeenkomst worden opgenomen. (4) Bijlage IV bij de EER-overeenkomst moet derhalve dienovereenkomstig worden gewijzigd. (5) Het standpunt van de Unie in het Gemengd Comité van de EER moet derhalve worden gebaseerd op het ontwerpbesluit van het Gemengd Comité van de EER, HEEFT HET VOLGENDE BESLUIT VASTGESTELD: Artikel 1 Het namens de Unie in het Gemengd Comité van de EER in te nemen standpunt over de voorgestelde wijziging van bijlage IV (Energie) bij de EER-overeenkomst wordt gebaseerd op het ontwerpbesluit van het Gemengd Comité van de EER ( 4 ) . Artikel 2 Dit besluit treedt in werking op de datum waarop het wordt vastgesteld. Gedaan te Brussel, 4 december 2020. Voor de Raad De voorzitter M. ROTH ( 1 ) PB L 305 van 30.11.1994, blz. 6 . ( 2 ) PB L 1 van 3.1.1994, blz. 3 . ( 3 ) Verordening (EU) 2017/1485 van de Commissie van 2 augustus 2017 tot vaststelling van richtsnoeren betreffende het beheer van elektriciteitstransmissiesystemen ( PB L 220 van 25.8.2017, blz. 1 ). ( 4 ) Zie document ST 12933/20 op: http://register.consilium.europa.eu.",
  "source": "EUR LEX"
}