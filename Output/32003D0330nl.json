{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0330:NL:HTML\">",
  "content": "EUR-Lex - 32003D0330 - NL Avis juridique important | 32003D0330 2003/330/EG: Besluit van de Raad van 19 december 2002 inzake de derubricering van het Raadplegingsnetwerk van Schengen (technische specificaties) Publicatieblad Nr. L 116 van 13/05/2003 blz. 0022 - 0023 Besluit van de Raad van 19 december 2002 inzake de derubricering van het Raadplegingsnetwerk van Schengen (technische specificaties) (2003/330/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, in het bijzonder artikel 207, Overwegende hetgeen volgt: (1) In document SCH/II-Vision (99)5 worden onder andere de beginselen vastgelegd die gelden voor de toepassing van de geautomatiseerde procedure voor raadpleging, ter fine van visumafgifte, van de centrale autoriteiten als bedoeld in artikel 17, lid 2, van de op 19 juni 1990 in Schengen ondertekende Overeenkomst ter uitvoering van het Akkoord van Schengen van 14 juni 1985. (2) In Besluit 2000/645/EG van de Raad van 17 oktober 2000 ter correctie van het Schengenacquis zoals vervat in Besluit SCH/Com-ex (94) 15 herz. van het Uitvoerend Comit√© van Schengen(1) werd bevestigd dat document SCH/II-Vision (99)5 deel uitmaakt van het Schengenacquis en in artikel 2 van het besluit werd het document gerubriceerd als vertrouwelijk. (3) Document SCH/II-Vision (99)5 is vervolgens gewijzigd bij de besluiten van de Raad van 24 april 2001 en 19 december 2002, overeenkomstig de bepalingen in artikel 1 van Verordening (EG) nr. 789/2001 van 24 april 2001 tot verlening van uitvoeringsbevoegdheden aan de Raad met betrekking tot bepaalde gedetailleerde voorschriften en praktische procedures voor de behandeling van visumaanvragen(2). (4) Document SCH/II-Vision (99)5, zoals gewijzigd, (hierna genoemd \"Raadplegingsnetwerk van Schengen (technische specificaties)\" moet thans gedeeltelijk worden gederubriceerd; van de resterende delen van het Raadplegingsnetwerk van Schengen (technische specificaties) moet de rubricering worden teruggebracht tot \"Restreint UE\". (5) Artikel 2 van Besluit 2000/645/EG dient te worden ingetrokken zodat toekomstige besluiten inzake de rubricering van het Raadplegingsnetwerk van Schengen (technische specificaties) kunnen worden genomen overeenkomstig de normale voorschriften voor de rubricering van documenten, zoals vervat in Besluit 2001/264/EG van de Raad van 19 maart 2001 tot vaststelling van beveiligingsvoorschriften van de Raad(3), BESLUIT: Artikel 1 Het Raadplegingsnetwerk van Schengen (technische specificaties) wordt gederubriceerd, met uitzondering van de punten 2 en 3 van deel I en de bijlagen 3, 6, 7 en 9. Artikel 2 De punten 2 en 3 van deel I en de bijlagen 3, 6, 7 en 9 van het Raadplegingsnetwerk van Schengen (technische specificaties) worden gerubriceerd als \"Restreint UE\". Artikel 3 1. Artikel 2 van Besluit 2000/645/EG wordt ingetrokken. 2. Toekomstige besluiten inzake de rubricering van het Raadplegingsnetwerk van Schengen (technische specificaties) worden genomen overeenkomstig de voorschriften in Besluit 2001/264/EG. Artikel 4 Het besluit wordt van kracht op de dag van zijn bekendmaking in het Publicatieblad van de Europese Unie. Gedaan te Brussel, 19 december 2002. Voor de Raad De voorzitter L. Espersen (1) PB L 272 van 25.10.2000, blz. 24. (2) PB L 116 van 26.4.2001, blz. 2. (3) PB L 101 van 11.4.2001, blz. 1.",
  "source": "EUR LEX"
}