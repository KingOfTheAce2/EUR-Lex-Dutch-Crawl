{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0710:NL:HTML\">",
  "content": "EUR-Lex - 32003D0710 - NL Avis juridique important | 32003D0710 2003/710/EG: Besluit van de Commissie van 9 oktober 2003 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Republiek Litouwen gedurende de pretoetredingsperiode aan uitvoeringsorganen Publicatieblad Nr. L 258 van 10/10/2003 blz. 0037 - 0038 Besluit van de Commissie van 9 oktober 2003 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Republiek Litouwen gedurende de pretoetredingsperiode aan uitvoeringsorganen (2003/710/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 1266/1999 van de Raad van 21 juni 1999 betreffende de coördinatie van de bijstand aan de kandidaat-lidstaten in het kader van de pretoetredingsstrategie en houdende wijziging van Verordening (EEG) nr. 3906/89(1), en met name op artikel 12, lid 2, Gelet op Verordening (EG) nr. 1268/1999 van de Raad van 21 juni 1999 inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(2), laatstelijk gewijzigd bij Verordening (EG) nr. 696/2003(3), en met name op artikel 4, lid 5 en lid 6, Overwegende hetgeen volgt: (1) Het speciale pretoetredingsprogramma voor landbouw en plattelandsontwikkeling voor de Republiek Litouwen (hierna \"Sapard-programma\" genoemd) is bij besluit van de Commissie van 27 november 2000(4) goedgekeurd en bij besluit van 9 september 2003 laatstelijk gewijzigd overeenkomstig artikel 4, lid 5 en lid 6, van Verordening (EG) nr. 1268/1999. (2) De regering van de Republiek Litouwen en de Commissie die optreedt namens de Gemeenschap, hebben op 5 maart 2001 de meerjarenovereenkomst voor de financiering ondertekend waarin de technische, juridische en administratieve bepalingen voor de uitvoering van het Sapard-programma zijn opgenomen, welke meerjarenovereenkomst laatstelijk is gewijzigd bij de op 17 februari 2003 ondertekende jaarlijkse financieringsovereenkomst voor 2002, die uiteindelijk op 6 juni 2003 in werking is getreden. (3) Door de bevoegde autoriteit van de Republiek Litouwen is het Nationale Betaalbureau van het ministerie van Landbouw aangewezen voor de uitvoering van enkele van de bij het Sapard-programma vastgestelde maatregelen. De afdeling Nationaal Fonds van het ministerie van Financiën is aangewezen voor de financiële functies die het in het kader van de tenuitvoerlegging van het Sapard-programma moet vervullen. (4) Overeenkomstig artikel 12, lid 2, van Verordening (EG) nr. 1266/1999 en op grond van een voor elk geval afzonderlijke analyse van de nationale en sectorale capaciteit inzake beheer van programma's/projecten, van de financiële controleprocedures en van de structuren op het gebied van overheidsfinanciën, heeft de Commissie Beschikking 2001/857/EG van 26 november 2001 houdende overdracht van het beheer van de steun voor pretoetredingsmaatregelen op het gebied van landbouw en plattelandsontwikkeling in de Republiek Litouwen gedurende de pretoetredingsperiode aan uitvoeringsorganen(5) gegeven ten aanzien van bepaalde in het Sapard-programma opgenomen maatregelen. (5) De Commissie heeft een nadere analyse op grond van artikel 12, lid 2, van Verordening (EG) nr. 1266/1999 uitgevoerd ten aanzien van de in het Sapard-programma vastgestelde maatregelen 5 \"Bebossing van landbouwgrond en verbetering van de bosinfrastructuur\" en 8 \"Technische bijstand en voorlichtings- en publiciteitscampagnes\". De Commissie is van mening dat de Republiek Litouwen ook ten aanzien van die maatregelen voldoet aan het bepaalde in de artikelen 4 tot en met 6 en de bijlage van Verordening (EG) nr. 2222/2000 van de Commissie van 7 juni 2000 houdende financiële uitvoeringsbepalingen van Verordening (EG) nr. 1268/1999 van de Raad inzake steunverlening door de Gemeenschap voor pretoetredingsmaatregelen op het gebied van landbouw en plattelandsontwikkeling in de kandidaat-lidstaten in Midden- en Oost-Europa gedurende de pretoetredingsperiode(6), laatstelijk gewijzigd bij Verordening (EG) nr. 188/2003(7), en aan de in de bijlage bij Verordening (EG) nr. 1266/1999 vastgestelde minimumvoorwaarden. (6) Daarom is het dienstig af te zien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring en ten aanzien van de maatregelen 5 en 8 het beheer op decentrale grondslag over te dragen aan het Nationale Betaalbureau van het ministerie van Landbouw en aan de afdeling Nationaal Fonds van het ministerie van Financiën in de Republiek Litouwen. (7) Aangezien de door de Commissie voor de maatregelen 5 en 8 uitgevoerde verificaties gebaseerd zijn op een systeem dat nog niet daadwerkelijk wordt toegepast voor alle belangrijke elementen, is het echter dienstig de overdracht van het beheer van het Sapard-programma aan het Nationale Betaalbureau van het ministerie van Landbouw en aan de afdeling Nationaal Fonds van het ministerie van Financiën, overeenkomstig artikel 3, lid 2, van Verordening (EG) nr. 2222/2000 een voorlopig karakter te geven. (8) Het beheer over het Sapard-programma wordt pas volledig overgedragen nadat de Commissie zich er verder van vergewist heeft dat het systeem op bevredigende wijze functioneert en nadat gevolg is gegeven aan eventuele aanbevelingen van de Commissie met betrekking tot de overdracht van het beheer van de steun aan het Nationale Betaalbureau van het ministerie van Landbouw en aan de afdeling Nationaal Fonds van het ministerie van Financiën. (9) Op 14 juli 2003 hebben de Litouwse autoriteiten overeenkomstig artikel 4, lid 1, van deel B van de meerjarenovereenkomst financieringsregels voor de subsidiabiliteit van de uitgaven voorgesteld. De Commissie moet daarover een besluit nemen, BESLUIT: Artikel 1 Er wordt afgezien van de in artikel 12, lid 1, van Verordening (EG) nr. 1266/1999 voorgeschreven voorafgaande goedkeuring door de Commissie van de selectie van projecten en de sluiting van contracten voor de maatregelen 5 en 8 door de Republiek Litouwen. Artikel 2 Het beheer van het Sapard-programma wordt voorlopig overgedragen aan: 1. het Nationale Betaalbureau ((Nacionalné Mokéjimo agentura) van het ministerie van Landbouw, Gedimino pr. 19, LT-2025, Vilnius, Republiek Litouwen, voor de uitvoering van de maatregelen 5 \"Bebossing van landbouwgrond en verbetering van de bosinfrastructuur\" en 8 \"Technische bijstand en voorlichtings- en publiciteitscampagnes\" zoals vastgesteld in het programma voor landbouw en plattelandsontwikkeling dat is goedgekeurd bij Besluit C(2000) 3329 def. van de Commissie van 27 november 2000, laatstelijk gewijzigd bij besluit van 9 september 2003; en 2. de afdeling Nationaal Fonds van het ministerie van Financiën, J. Tumo-vaizganto 8A/2, LT-2600, Vilnius, Republiek Litouwen, voor de financiële functies die het in het kader van de tenuitvoerlegging van de maatregelen 5 en 8 van het Sapard-programma voor de Republiek Litouwen moet vervullen. Artikel 3 De uitgaven op grond van dit besluit komen slechts voor cofinanciering door de Gemeenschap in aanmerking indien de begunstigden deze hebben gedaan op of na de datum van vaststelling van dit besluit of, indien dat een latere datum is, op of na de datum van sluiting van het instrument waardoor zij voor het betrokken project een begunstigde worden, behalve in het geval van haalbaarheids- en bijbehorende studies en van technische bijstand en voorlichtings- en publiciteitscampagnes, waarvoor de datum 27 november 2000 is; in alle gevallen geldt als voorwaarde dat de betrokken uitgaven niet vóór de datum van vaststelling van dit besluit door het Nationale Betaalbureau zijn betaald. Artikel 4 Onverminderd besluiten tot toekenning van steun in het kader van het Sapard-programma aan individuele begunstigden, zijn de door de Republiek Litouwen bij brief van 14 juli 2003 voorgestelde regels voor de subsidiabiliteit van de uitgaven van toepassing. Gedaan te Brussel, 9 oktober 2003. Voor de Commissie Franz Fischler Lid van de Commissie (1) PB L 161 van 26.6.1999, blz. 68. (2) PB L 161 van 26.6.1999, blz. 87. (3) PB L 99 van 17.4.2003, blz. 24. (4) C(2000) 3329 def. (5) PB L 320 van 5.12.2001, blz. 44. (6) PB L 253 van 7.10.2000, blz. 5. (7) PB L 27 van 1.2.2003, blz. 14.",
  "source": "EUR LEX"
}