{
  "url": "http://www.w3.org/1999/xhtml\"><!--",
  "content": "L_2021454NL.01000401.xml 17.12.2021 NL Publicatieblad van de Europese Unie L 454/4 UITVOERINGSBESLUIT (EU) 2021/2252 VAN DE COMMISSIE van 16 december 2021 tot wijziging van Beschikking 94/741/EG inzake de vragenlijsten voor de verslagen van de lidstaten betreffende de toepassing van bepaalde richtlijnen in de sector afvalstoffen DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 86/278/EEG van de Raad van 12 juni 1986 betreffende de bescherming van het milieu, in het bijzonder de bodem, bij het gebruik van zuiveringsslib in de landbouw ( 1 ) , en met name artikel 17, Overwegende hetgeen volgt: (1) Bij Beschikking 94/741/EG van de Commissie ( 2 ) is de vragenlijst vastgesteld voor het verslag van de lidstaten betreffende de omzetting en uitvoering van Richtlijn 86/278/EEG. (2) Het model voor dat verslag van de lidstaten moet worden herzien om rekening te houden met de nieuwe vereisten betreffende de rapportage van ruimtelijke gegevens op basis van informatie uit de in artikel 10, lid 1, van Richtlijn 86/278/EEG, zoals gewijzigd bij Verordening (EU) 2019/1010 van het Europees Parlement en de Raad ( 3 ) . , bedoelde registers. (3) De gerapporteerde ruimtelijke gegevens moeten beperkt blijven tot gegevens die nodig zijn om de toepassing van Richtlijn 86/278/EEG mogelijk te maken en mogen daarom alleen betrekking hebben op de geometrie of locatie van de plaats waar het slib zal worden gebruikt. (4) Om de administratieve lasten in verband met gegevensverzameling en -rapportage te verminderen, kunnen bestaande gegevens die voor andere doeleinden zijn verzameld, zoals kadastrale gegevens of gegevens die in het kader van het geïntegreerd beheers- en controlesysteem voor het beheer van het gemeenschappelijk landbouwbeleid en Verordening (EU) nr. 1306/2013 van het Europees Parlement en de Raad ( 4 ) zijn verzameld, opnieuw worden gebruikt voor de rapportage van de ruimtelijke gegevens ter identificatie van de plaats waar zuiveringsslib op landbouwgrond zal worden gebruikt. (5) Beschikking 94/741/EG moet daarom dienovereenkomstig worden gewijzigd. (6) De datum van toepassing van dit besluit moet dezelfde zijn als de datum van toepassing van de wijziging van artikel 10, leden 1 en 2, van Richtlijn 86/278/EEG, zoals vastgesteld in artikel 11 van Verordening (EU) 2019/1010. (7) De in dit besluit vervatte maatregelen zijn in overeenstemming met het advies van het bij artikel 39 van Richtlijn 2008/98/EG van het Europees Parlement en de Raad ( 5 ) , ingestelde comité, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 94/741/EG wordt gewijzigd overeenkomstig de bijlage bij dit besluit. Artikel 2 Dit besluit is van toepassing met ingang van 1 januari 2022. Artikel 3 Dit besluit is gericht tot de lidstaten. Gedaan te Brussel, 16 december 2021. Voor de Commissie De voorzitter Ursula VON DER LEYEN ( 1 ) PB L 181 van 4.7.1986, blz. 6 . ( 2 ) Beschikking 94/741/EG van de Commissie van 24 oktober 1994 inzake de vragenlijsten voor de verslagen van de lidstaten betreffende de toepassing van bepaalde richtlijnen in de sector afvalstoffen (tenuitvoerlegging van Richtlijn 91/692/EEG van de Raad) ( PB L 296 van 17.11.1994, blz. 42 ). ( 3 ) Verordening (EU) 2019/1010 van het Europees Parlement en de Raad van 5 juni 2019 betreffende de onderlinge afstemming van de verslagleggingsverplichtingen op het gebied van de milieuwetgeving, en tot wijziging van Verordeningen (EG) nr. 166/2006 en (EU) nr. 995/2010 van het Europees Parlement en de Raad, Richtlijnen 2002/49/EG, 2004/35/EG, 2007/2/EG, 2009/147/EG en 2010/63/EU van het Europees Parlement en de Raad, Verordeningen (EG) nr. 338/97 en (EG) nr. 2173/2005 van de Raad, en Richtlijn 86/278/EEG van de Raad ( PB L 170 van 25.6.2019, blz. 115 ). ( 4 ) Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ). ( 5 ) Richtlijn 2008/98/EG van het Europees Parlement en de Raad van 19 november 2008 betreffende afvalstoffen en tot intrekking van een aantal richtlijnen ( PB L 312 van 22.11.2008, blz. 3 ). BIJLAGE De bijlage bij Beschikking 94/741/EG wordt als volgt gewijzigd: 1) De titel van de vragenlijst ten behoeve van de opstelling van een verslag door de lidstaten betreffende de omzetting en de toepassing van Richtlijn 86/278/EEG wordt vervangen door: “VRAGENLIJST ten behoeve van de opstelling van een verslag door de lidstaten betreffende de omzetting en de toepassing van Richtlijn 86/278/EEG van de Raad betreffende de bescherming van het milieu, in het bijzonder de bodem, bij het gebruik van zuiveringsslib in de landbouw ( *1 ) , zoals gewijzigd bij Richtlijn 91/692/EEG van de Raad ( *2 ) en Verordening (EU) 2019/1010 van het Europees Parlement en de Raad ( *3 ) 2) In deel II, punt 7, wordt de volgende tabel toegevoegd: “ Geografische locatie of geometrie van de plaatsen waar het slib zal worden gebruikt Soort gegevens (Er hoeft slechts één soort gegevens te worden gebruikt voor een bepaalde geografische locatie of geometrie.) Geografische coördinaten van een locatie of geometrie (De locatie moet worden aangeduid met een stip, de geometrie mag een veelhoek of een donutvormige veelhoek zijn.) Geometrie perceel landbouwgrond ( *4 ) Geometrie kadastraal perceel Andere geometrie tot vaststelling van het landbouwareaal waar zuiveringsslib zal worden gebruikt Geografische coördinaten van een punt in een landbouwareaal waar zuiveringsslib zal worden gebruikt 3) In deel II wordt het volgende punt toegevoegd: “9. Nationale websites voor de verspreiding van geconsolideerde registers in overeenstemming met artikel 10, lid 2 Vermeld de links naar nationale websites waarop de in artikel 10, lid 1, bedoelde registers in een geconsolideerd formaat publiek toegankelijk zijn gemaakt.”. ( *1 ) ( PB L 181 van 4.7.1986, blz. 6 ). ( *2 ) Richtlijn 91/692/EEG van de Raad van 23 december 1991 tot standaardisering en rationalisering van de verslagen over de toepassing van bepaalde richtlijnen op milieugebied ( PB L 377 van 31.12.1991, blz. 48 ). ( *3 ) Verordening (EU) 2019/1010 van het Europees Parlement en de Raad van 5 juni 2019 betreffende de onderlinge afstemming van de verslagleggingsverplichtingen op het gebied van de milieuwetgeving, en tot wijziging van Verordeningen (EG) nr. 166/2006 en (EU) nr. 995/2010 van het Europees Parlement en de Raad, Richtlijnen 2002/49/EG, 2004/35/EG, 2007/2/EG, 2009/147/EG en 2010/63/EU van het Europees Parlement en de Raad, Verordeningen (EG) nr. 338/97 en (EG) nr. 2173/2005 van de Raad, en Richtlijn 86/278/EEG van de Raad ( PB L 170 van 25.6.2019, blz. 115 ).”.” ( *4 ) Zoals gedefinieerd in artikel 67, lid 4, punt a), van Verordening (EU) nr. 1306/2013 van het Europees Parlement en de Raad van 17 december 2013 inzake de financiering, het beheer en de monitoring van het gemeenschappelijk landbouwbeleid en tot intrekking van Verordeningen (EEG) nr. 352/78, (EG) nr. 165/94, (EG) nr. 2799/98, (EG) nr. 814/2000, (EG) nr. 1290/2005 en (EG) nr. 485/2008 van de Raad ( PB L 347 van 20.12.2013, blz. 549 ).”.",
  "source": "EUR LEX"
}