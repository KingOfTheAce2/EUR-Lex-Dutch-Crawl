{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0729:NL:HTML\">",
  "content": "EUR-Lex - 31996D0729 - NL Avis juridique important | 31996D0729 96/729/EG: Beschikking van de Commissie van 29 november 1996 betreffende de lijst van in 1997 voor financiering door de Gemeenschap in aanmerking komende programma's te verbetering van de veterinaire controle aan de buitengrenzen Publicatieblad Nr. L 329 van 19/12/1996 blz. 0055 - 0055 BESCHIKKING VAN DE COMMISSIE van 29 november 1996 betreffende de lijst van in 1997 voor financiering door de Gemeenschap in aanmerking komende programma's te verbetering van de veterinaire controle aan de buitengrenzen (96/729/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied (1), laatstelijk gewijzigd bij Beschikking 94/370/EG (2), en met name op artikel 38, Overwegende dat de verscherping van de veterinaire controle aan de buitengrenzen een van de prioritaire maatregelen is met het oog op de totstandkoming van de interne markt; Overwegende dat de Zweedse autoriteiten bij de Commissie een nationaal programma ter verbetering van de controle aan de buitengrenzen voor dieren en dierlijke produkten hebben ingediend; dat dit programma met name voorziet in de bouw en de vernieuwing van de nodige infrastructuur en de aankoop van materieel voor de controles; Overwegende dat Zweden de Commissie alle gegevens heeft medegedeeld aan de hand waarvan kan worden nagegaan welk belang de Gemeenschap er bij heeft een financiële bijdrage in het programma voor 1997 toe te kennen; Overwegende dat het in deze beschikking bedoelde programma later apart moet worden goedgekeurd; dat dan de juiste kosten per inspectiepost aan de grens zullen worden bepaald; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 1. Het in de bijlage vermelde programma komt in 1997 in aanmerking voor financiering door de Gemeenschap. 2. Het voorgestelde percentage en bedrag van de financiële bijdrage van de Gemeenschap voor het in lid 1 bedoelde programma zijn vastgesteld in de bijlage. Artikel 2 Deze beschikking is gericht tot de Lid-Staten. Gedaan te Brussel, 29 november 1996. Voor de Commissie Franz FISCHLER Lid van de Commissie (1) PB nr. L 224 van 18. 8. 1990, blz. 19. (2) PB nr. L 168 van 2. 7. 1994, blz. 31. BIJLAGE >RUIMTE VOOR DE TABEL>",
  "source": "EUR LEX"
}