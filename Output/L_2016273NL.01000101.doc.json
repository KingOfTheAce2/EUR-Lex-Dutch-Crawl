{
  "url": "http://www.w3.org/1999/xhtml\">",
  "content": "L_2016273NL.01000101.xml 8.10.2016 NL Publicatieblad van de Europese Unie L 273/1 BESLUIT (GBVB) 2016/1783 VAN DE RAAD van 4 augustus 2016 betreffende de ondertekening en de sluiting, namens de Unie, van de Overeenkomst in de vorm van een briefwisseling tussen de Europese Unie en de Islamitische Republiek Afghanistan betreffende de verlenging van de Overeenkomst betreffende de status van de politiemissie van de Europese Unie in Afghanistan (EUPOL AFGHANISTAN) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 37, in samenhang met artikel 218, leden 5 en 6, van het Verdrag betreffende de werking van de Europese Unie, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 30 mei 2007 heeft de Raad Gemeenschappelijk Optreden 2007/369/GBVB ( 1 ) inzake de totstandbrenging van de politiemissie van de Europese Unie in Afghanistan (EUPOL AFGHANISTAN) vastgesteld. Het mandaat van EUPOL AFGHANISTAN, zoals gewijzigd bij Besluit 2014/922/GBVB van de Raad ( 2 ) , verstrijkt op 31 december 2016. (2) Op 14 oktober 2010 hebben de Unie en de Islamitische Republiek Afghanistan een overeenkomst ( 3 ) ondertekend over de status van EUPOL AFGHANISTAN (SOMA). Deze overeenkomst verstrijkt op 14 oktober 2016. (3) Nadat de Raad op 26 oktober 2015 een besluit houdende machtiging tot het openen van onderhandelingen had vastgesteld, heeft de hoge vertegenwoordiger van de Unie voor buitenlandse zaken en veiligheidsbeleid overeenkomstig artikel 37 VEU onderhandeld over een overeenkomst in de vorm van een briefwisseling tussen de Unie en de Islamitische Republiek Afghanistan met het oog op verlenging van SOMA teneinde het mandaat van EUPOL AFGHANISTAN volledig uit te voeren en EUPOL AFGHANISTAN af te ronden. (4) De overeenkomst in de vorm van een briefwisseling dient te worden goedgekeurd, HEEFT HET VOLGENDE BESLUIT VASTGESTELD: Artikel 1 De Overeenkomst in de vorm van een briefwisseling tussen de Europese Unie en de Islamitische Republiek Afghanistan betreffende de verlenging van de Overeenkomst tussen de Europese Unie en de Islamitische Republiek Afghanistan betreffende de status van de politiemissie van de Europese Unie in Afghanistan (EUPOL AFGHANISTAN) wordt namens de Unie goedgekeurd. De tekst van de overeenkomst in de vorm van een briefwisseling is aan dit besluit gehecht. Artikel 2 De voorzitter van de Raad wordt gemachtigd de persoon (personen) aan te wijzen die bevoegd is (zijn) de overeenkomst in de vorm van een briefwisseling te ondertekenen, teneinde de Unie te binden. Artikel 3 Dit besluit treedt in werking op de datum waarop het wordt vastgesteld. Gedaan te Brussel, 4 augustus 2016. Voor de Raad De voorzitter M. LAJČÁK ( 1 ) Gemeenschappelijk Optreden 2007/369/GBVB van 30 mei 2007 inzake de totstandbrenging van de politiemissie van de Europese Unie in Afghanistan (EUPOL AFGHANISTAN) ( PB L 139 van 31.5.2007, blz. 33 ). ( 2 ) Besluit 2014/922/GBVB van 17 december 2014 tot wijziging en verlenging van Besluit 2010/279/GBVB over de politiemissie van de Europese Unie in Afghanistan (EUPOL AFGHANISTAN) ( PB L 363 van 18.12.2014, blz. 152 ). ( 3 ) Overeenkomst tussen de Europese Unie en de Islamitische Republiek Afghanistan betreffende de status van de politiemissie van de Europese Unie in Afghanistan (EUPOL AFGHANISTAN) ( PB L 294 van 12.11.2010, blz. 2 ).",
  "source": "EUR LEX"
}