{
  "url": "http://www.w3.org/1999/xhtml\">",
  "content": "L_2006337NL.01003301.xml 5.12.2006 NL Publicatieblad van de Europese Unie L 337/33 BESLUIT VAN DE RAAD van 17 november 2006 betreffende de ondertekening, namens de Gemeenschap, van een protocol bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en Roemenië, anderzijds, inzake conformiteitsbeoordeling en de aanvaarding van industrieproducten (PECA) (2006/872/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, juncto artikel 300, lid 2, eerste alinea, eerste zin, Gezien het voorstel van de Commissie, Overwegende hetgeen volgt: (1) Op 1 februari 1995 is een Europaovereenkomst in werking getreden waarbij een associatie tot stand werd gebracht tussen de Europese Gemeenschappen en hun lidstaten, enerzijds, en Roemenië, anderzijds ( 1 ) . (2) In artikel 75 van de Europaovereenkomst is bepaald dat de samenwerking op het gebied van de normalisatie en de conformiteitsbeoordeling moet leiden tot de totstandkoming van overeenkomsten inzake wederzijdse erkenning. (3) Over het Protocol inzake conformiteitsbeoordeling en de aanvaarding van industrieproducten bij de Europaovereenkomst is door de Commissie onderhandeld namens de Gemeenschap. (4) Onder voorbehoud van sluiting op een latere datum moet het op 18 april 2006 te Brussel geparafeerde Protocol inzake conformiteitsbeoordeling en de aanvaarding van industrieproducten (PECA) bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en Roemenië, anderzijds, worden ondertekend, BESLUIT: Enig artikel Onder voorbehoud van sluiting op een latere datum wordt de voorzitter van de Raad gemachtigd de persoon aan te wijzen die bevoegd is namens de Gemeenschap over te gaan tot ondertekening van het Protocol inzake conformiteitsbeoordeling en de aanvaarding van industrieproducten (PECA) bij de Europaovereenkomst, waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en Roemenië, anderzijds. De tekst van het protocol is aan dit besluit gehecht. Gedaan te Luxemburg, 17 november 2006. Voor de Raad De voorzitter E. TUOMIOJA ( 1 ) PB L 357 van 31.12.1994, blz. 2 .",
  "source": "EUR LEX"
}