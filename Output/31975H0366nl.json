{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975H0366:NL:HTML\">",
  "content": "EUR-Lex - 31975H0366 - NL Avis juridique important | 31975H0366 75/366/EEG: Aanbeveling van de Raad van 16 juni 1975 betreffende de onderdanen van het Groothertogdom Luxemburg die in het bezit zijn van een in een derde land verleend artsendiploma Publicatieblad Nr. L 167 van 30/06/1975 blz. 0020 - 0020 Bijzondere uitgave in het Grieks: Hoofdstuk 06 Deel 1 blz. 0212 Bijzondere uitgave in het Spaans: Hoofdstuk 06 Deel 1 blz. 0203 Bijzondere uitgave in het Portugees: Hoofdstuk 06 Deel 1 blz. 0203 ++++ AANBEVELING VAN DE RAAD van 16 juni 1975 betreffende de onderdanen van het Groothertogdom Luxemburg die in het bezit zijn van een in een derde land verleend artsendiploma ( 75/366/EEG ) DE RAAD , Zijn goedkeuring hechtend aan Richtlijn nr . 75/362/EEG inzake de onderlingen erkenning van de diploma's , certificaten en andere titels van de arts , tevens houdende maatregelen tot vergemakkelijking van de daadwerkelijke uitoefening van het recht van vestiging en vrij verrichten van diensten ( 1 ) ; Vaststellend dat de tekst van deze richtlijn slechts de in een Lid-Staat verleende diploma's , certificaten en andere titels betreft ; Verlangend evenwel rekening te houden met de bijzondere situatie van de Luxemburgse onderdanen die , aangezien het Groothertogdom zelf niet over een volledige universitaire opleiding beschikt , hun studies in een derde land hebben voortgezet ; Beveelt de Regeringen van de overige Lid-Staten aan , de onderdanen van het Groothertogdom Luxemburg die in het bezit zijn van een in een derde land verleend diploma waarbij een graad van hoger onderwijs in de geneeskunde wordt toegekend en dat overeenkomstig de wet van 18 juni 1969 op het hoger onderwijs en de erkening van buitenlandse titels en graden van hoger onderwijs door de Minister van Onderwijs is erkend , de toegang tot de werkzaamheden van arts en de uitoefening daarvan binnen de Gemeenschap te vergemakkelijken door dit diploma op hun grondgebied te erkennen , op voorwaarde dat het diploma vergezeld is van een door de Minister van Volksgezondheid van het Groothertogdom Luxemburg gefiatteerd stage-certificaat . Gedaan te Luxemburg , 16 juni 1975 . Voor de Raad De Voorzitter R . RYAN ( 1 ) Zie blz . 1 van dit Publikatieblad .",
  "source": "EUR LEX"
}