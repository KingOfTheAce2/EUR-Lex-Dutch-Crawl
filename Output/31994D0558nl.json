{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0558:NL:HTML\">",
  "content": "EUR-Lex - 31994D0558 - NL Avis juridique important | 31994D0558 94/558/EGKS: Besluit van de Commissie van 17 juni 1994 betreffende de sluiting van de Overeenkomst tot instelling van het Statuut van de Europese scholen Publicatieblad Nr. L 212 van 17/08/1994 blz. 0015 - 0015 Bijzondere uitgave in het Fins: Hoofdstuk 16 Deel 2 blz. 0095 Bijzondere uitgave in het Zweeds: Hoofdstuk 16 Deel 2 blz. 0095 BESLUIT VAN DE COMMISSIE van 17 juni 1994 betreffende de sluiting van de Overeenkomst tot instelling van het Statuut van de Europese scholen (94/558/EGKS) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap voor Kolen en Staal, inzonderheid op artikel 95, eerste alinea, Na instemming van de Raad, Na raadpleging van het Raadgevend Comit√©, Overwegende dat de Europese Gemeenschap voor Kolen en Staal er veel aan gelegen is voor de kinderen van het personeel gemeenschappelijk onderwijs in de Europese scholen te verzekeren, teneinde de goede werking van de communautaire Instellingen te  garanderen en de vervulling van hun taken te vergemakkelijken, en dat, met het oog daarop, de oorspronkelijke Lid-Staten op 12 april 1957 de Overeenkomst tot instelling van het Statuut van de Europese scholen hebben ondertekend; Overwegende dat, om de werking van deze scholen meer doeltreffend te doen zijn en de rol die de Gemeenschap erin vervult beter te doen erkennen, de Raad en de ministers van Onderwijs, in het kader van de Raad bijeen, op 31 mei 1990 hebben verzocht om de  opstelling van een ontwerp voor een nieuwe overeenkomst met betrekking tot de Europese scholen; Overwegende dat de deelname van de Europese Gemeenschappen aan de tenuitvoerlegging van deze overeenkomst noodzakelijk is om de doelstellingen van de Europese Gemeenschap en van de Europese Gemeenschap voor Atoomenergie te kunnen verwezenlijken; Overwegende dat de Europese Gemeenschap voor Kolen en Staal aan deze tenuitvoerlegging zal deelnemen door de bevoegdheden uit te oefenen die voortvloeien uit de regels die zijn vastgesteld in deze overeenkomst en in de besluiten die in de toekomst  overeenkomstig de bepalingen van de overeenkomst zullen worden genomen; Overwegende dat het derhalve noodzakelijk is dat de Europese Gemeenschap voor Kolen en Staal deze overeenkomst sluit; Overwegende dat voor de goedkeuring van dit besluit niet in andere handelingsbevoegdheden is voorzien dan die bedoeld in artikel 95 van het EGKS-Verdrag, BESLUIT: Artikel 1 De Overeenkomst tot instelling van het Statuut van de Europese scholen wordt goedgekeurd namens de Europese Gemeenschap voor Kolen en Staal. De tekst van de Overeenkomst is gevoegd bij dit besluit (1). Artikel 2 De Voorzitter van de Commissie gaat, overeenkomstig artikel 33 van de Overeenkomst, over tot het neerleggen van het goedkeuringsbesluit. Gedaan te Luxemburg, 17 juni 1994. Voor de Commissie De Voorzitter Jacques DELORS (1) Zie bladzijde 3 van dit Publikatieblad.",
  "source": "EUR LEX"
}