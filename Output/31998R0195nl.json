{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998R0195:NL:HTML\">",
  "content": "EUR-Lex - 31998R0195 - NL Avis juridique important | 31998R0195 Verordening (EG) nr. 195/98 van de Commissie van 26 januari 1998 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\", bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen (Voor de EER relevante tekst) Publicatieblad Nr. L 020 van 27/01/1998 blz. 0020 - 0021 VERORDENING (EG) Nr. 195/98 VAN DE COMMISSIE van 26 januari 1998 tot aanvulling van de bijlage bij Verordening (EG) nr. 2400/96 betreffende de inschrijving van bepaalde benamingen in het \"Register van beschermde oorsprongsbenamingen en beschermde geografische aanduidingen\", bedoeld in Verordening (EEG) nr. 2081/92 van de Raad inzake de bescherming van geografische aanduidingen en oorsprongsbenamingen van landbouwproducten en levensmiddelen (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 2081/92 van de Raad van 14 juli 1992 inzake de bescherming van geografische aanduidingen en oorsprongsbenamingen van landbouwproducten en levensmiddelen (1), laatstelijk gewijzigd bij Verordening (EG) nr. 1068/97 van de Commissie (2), en met name op artikel 6, leden 3 en 4, Overwegende dat de lidstaten overeenkomstig artikel 5 van Verordening (EEG) nr. 2081/92 bij Commissie voor bepaalde benamingen registratieaanvragen voor een geografische aanduiding of een oorsprongsbenaming hebben ingediend; Overwegende dat overeenkomstig artikel 6, lid 1, van voornoemde verordening is geconstateerd dat deze aanvragen aan de voorschriften van de verordening voldoen en dat zij met name alle in artikel 4 van de verordening bedoelde gegevens bevatten; Overwegende dat bij de Commissie een bezwaar als bedoeld in artikel 7 van voornoemde verordening is ingediend naar aanleiding van de bekendmaking van de in de bijlage bij deze verordening vermelde benaming in het Publicatieblad van de Europese Gemeenschappen, maar dat dit bezwaar ongegrond en dus onontvankelijk is bevonden (3); Overwegende dat deze benaming derhalve in aanmerking komt voor inschrijving in het \"Register van beschermde oorsprongsbenamingen en beschermde geografische aanduidingen\" en dus voor bescherming in de hele Gemeenschap als oorsprongsbenaming; Overwegende dat de bijlage bij deze verordening een aanvulling vormt op de bijlage bij Verordening (EG) nr. 2400/96 van de Commissie (4), laatstelijk gewijzigd bij Verordening (EG) nr. 2396/97 (5), HEEFT DE VOLGENDE VERORDENING VASTGESTELD: Artikel 1 De bijlage bij Verordening (EG) nr. 2400/96 wordt aangevuld met de in de bijlage bij deze verordening vermelde benaming, die in het in artikel 6, lid 3, van Verordening (EEG) nr. 2081/92 bedoelde \"Register van beschermde oorsprongsbenamingen en beschermde geografische aanduidingen\" ingeschreven wordt als beschermde oorsprongsbenaming (BOB). Artikel 2 Deze verordening treedt in werking op de dag van haar bekendmaking in het Publicatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 januari 1998. Voor de Commissie Franz FISCHLER Lid van de Commissie (1) PB L 208 van 24. 7. 1992, blz. 1. (2) PB L 156 van 13. 6. 1997, blz. 10. (3) PB C 246 van 24. 8. 1996, blz. 12. (4) PB L 327 van 18. 12. 1996, blz. 11. (5) PB L 331 van 3. 12. 1997, blz. 3. BIJLAGE IN BIJLAGE II BIJ HET VERDRAG GENOEMDE PRODUCTEN VOOR MENSELIJKE CONSUMPTIE Vleesproducten: SPANJE - Jam√≥n de Huelva (BOB)",
  "source": "EUR LEX"
}