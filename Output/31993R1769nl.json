{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993R1769:NL:HTML\">",
  "content": "EUR-Lex - 31993R1769 - NL Avis juridique important | 31993R1769 Verordening (EEG) nr. 1769/93 van de Commissie van 30 juni 1993 tot aanpassing van bepaalde vooraf vastgestelde restituties in de sector melk en zuivelprodukten Publicatieblad Nr. L 162 van 03/07/1993 blz. 0010 - 0011 VERORDENING (EEG) Nr. 1769/93 VAN DE COMMISSIE van 30 juni 1993 tot aanpassing van bepaalde vooraf vastgestelde restituties in de sector melk en zuivelprodukten DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Verordening (EEG) nr. 804/68 van de Raad van 27 juni 1968 houdende een gemeenschappelijke ordening der markten in de sector melk en zuivelprodukten (1), laatstelijk gewijzigd bij Verordening (EEG) nr. 2071/92 (2), en met name op artikel 17, lid  4, Overwegende dat artikel 5, lid 3, derde alinea, van Verordening (EEG) nr. 876/68 van de Raad van 28 juni 1968 tot vaststelling van de algemene voorschriften betreffende de toekenning van de restituties bij de uitvoer en de criteria voor de vaststelling  van het bedrag van de restitutie in de sector melk en zuivelprodukten (3), laatstelijk gewijzigd bij Verordening (EEG) nr. 1344/86 (4), in de mogelijkheid voorziet om bij wijziging van de interventieprijzen en van bepaalde steunbedragen de vooraf  vastgestelde restituties aan te passen; Overwegende dat bij Verordening (EEG) nr. 1561/93 van de Raad (5) de nieuwe interventieprijzen voor het melkprijsjaar 1993/1994 zijn vastgesteld; Overwegende dat in artikel 5, lid 2, derde alinea, van Verordening (EEG) nr. 3035/80 van de Raad (6), laatstelijk gewijzigd bij Verordening (EEG) nr. 3381/90 (7), is bepaald dat de vooraf vastgestelde restituties voor de in de bijlage bij genoemde  verordening bedoelde produkten worden aangepast volgens dezelfde regels als de vooraf vastgestelde restituties voor de basisprodukten die in ongewijzigde staat worden uitgevoerd; Overwegende dat het Comité van beheer voor melk en zuivelprodukten geen advies heeft uitgebracht binnen de door zijn voorzitter bepaalde termijn, HEEFT DE VOLGENDE VERORDENING VASTGESTELD: Artikel 1 1. De tot en met 30 juni 1993 vooraf vastgestelde restituties voor de in bijlage I vermelde produkten worden aangepast zoals in voornoemde bijlage is aangegeven. 2. De aanpassingen zijn van toepassing voor de betrokken produkten die op of na 1 juli 1993 worden uitgevoerd. 3. De in aanmerking te nemen datum is: - voor de datum van de vaststelling vooraf, de dag van indiening van de aanvraag van het uitvoercertificaat in de zin van artikel 15, lid 1, van Verordening (EEG) nr. 3719/88 van de Commissie (8), - voor de datum van uitvoer, de dag waarop de in artikel 22, lid 1 onder b), van Verordening (EEG) nr. 3719/88 bedoelde douaneformaliteiten worden vervuld. Artikel 2 Voor de in bijlage II vermelde zuivelprodukten worden de tot en met 30 juni 1993 vooraf vastgestelde restituties aangepast volgens dezelfde regels als de in artikel 1 bedoelde, in ongewijzigde staat uitgevoerde produkten. Artikel 3 Deze verordening treedt in werking op de dag van haar bekendmaking in het Publikatieblad van de Europese Gemeenschappen. Zij is van toepassing met ingang van 1 juli 1993. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 30 juni 1993. Voor de Commissie René STEICHEN Lid van de Commissie (1) PB nr. L 148 van 28. 6. 1968, blz. 13. (2) PB nr. L 215 van 30. 7. 1992, blz. 64. (3) PB nr. L 155 van 3. 7. 1968, blz. 1. (4) PB nr. L 119 van 8. 5. 1986, blz. 36. (5) PB nr. L 154 van 25. 6. 1993, blz. 33. (6) PB nr. L 323 van 29. 11. 1980, blz. 27. (7) PB nr. L 327 van 27. 11. 1990, blz. 4. (8) PB nr. L 331 van 2. 12. 1988, blz. 1. BIJLAGE I Lijst van aanpassingen, bedoeld in artikel 1, van toepassing op de vooraf vastgestelde restituties voor de in artikel 1 van Verordening (EEG) nr. 804/68 bedoelde produkten /* Tabellen: zie PB */ BIJLAGE II Lijst van aanpassingen, bedoeld in artikel 5, van toepassing op de vooraf vastgestelde restituties voor bepaalde produkten voorkomende in bijlage A van Verordening (EEG) nr. 3035/80 en bedoeld in artikel 1 van Verordening (EEG) nr. 804/68 en uitgevoerd  in de vorm van goederen zoals opgenomen in de bijlage van deze laatste verordening /* Tabellen: zie PB */",
  "source": "EUR LEX"
}