{
  "url": "http://www.w3.org/1999/xhtml\"><!--",
  "content": "L_2013041NL.01001101.xml 12.2.2013 NL Publicatieblad van de Europese Unie L 41/11 UITVOERINGSBESLUIT VAN DE COMMISSIE van 8 februari 2013 inzake de goedkeuring door de Commissie van steekproevenplannen, controleplannen en gemeenschappelijke controleplannen voor de weging van visserijproducten overeenkomstig de artikelen 60 en 61 van Verordening (EG) nr. 1224/2009 van de Raad (Kennisgeving geschied onder nummer C(2013) 613) (Slechts de teksten in de Bulgaarse, de Nederlandse, de Engelse, de Franse, de Letse, de Sloveense en de Zweedse taal zijn authentiek) (2013/78/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1224/2009 van de Raad van 20 november 2009 tot vaststelling van een communautaire controleregeling die de naleving van de regels van het gemeenschappelijk visserijbeleid moet garanderen, tot wijziging van Verordeningen (EG) nr. 847/96, (EG) nr. 2371/2002, (EG) nr. 811/2004, (EG) nr. 768/2005, (EG) nr. 2115/2005, (EG) nr. 2166/2005, (EG) nr. 388/2006, (EG) nr. 509/2007, (EG) nr. 676/2007, (EG) nr. 1098/2007, (EG) nr. 1300/2008, (EG) nr. 1342/2008 en tot intrekking van Verordeningen (EEG) nr. 2847/93, (EG) nr. 1627/94 en (EG) nr. 1966/2006 ( 1 ) , en met name artikel 60, leden 1 en 3, en artikel 61, Gezien de indiening van steekproevenplannen, controleplannen en gemeenschappelijke controleplannen door de lidstaten, Overwegende hetgeen volgt: (1) Op grond van artikel 60, leden 1 en 2, van Verordening (EG) nr. 1224/2009 zien de lidstaten erop toe dat alle visserijproducten, alvorens te worden opgeslagen, vervoerd of verkocht, bij de aanlanding worden gewogen op door de controleautoriteiten goedgekeurde systemen, tenzij een lidstaat een door de Commissie goedgekeurd steekproevenplan heeft aangenomen. Een dergelijk steekproevenplan dient gebaseerd te zijn op de in artikel 76, lid 1, en bijlage XIX bij Uitvoeringsverordening (EU) nr. 404/2011 van de Commissie ( 2 ) beschreven risicogebaseerde methode. (2) Op grond van artikel 60, lid 3, van Verordening (EG) nr. 1224/2009 mag een lidstaat toestaan dat visserijproducten, bij wijze van afwijking van de in artikel 60, lid 1, van Verordening (EG) nr. 1224/2009 van de Raad vastgestelde algemene weegplicht, aan boord van het vissersvaartuig worden gewogen, op voorwaarde dat die lidstaat een in artikel 60, lid 1, van Verordening (EG) nr. 1224/2009 bedoeld door de Commissie goedgekeurd steekproevenplan heeft aangenomen. Een dergelijk steekproevenplan dient in overeenstemming te zijn met de in artikel 76, lid 1, en bijlage XX bij Uitvoeringsverordening (EU) nr. 404/2011 beschreven risicogebaseerde methode. (3) Op grond van artikel 61, lid 1, van Verordening (EG) nr. 1224/2009 kunnen de lidstaten toestaan dat visserijproducten na vervoer vanaf de plaats van aanlanding worden gewogen, mits de producten naar een bestemming op het grondgebied van de betrokken lidstaat worden vervoerd en deze lidstaat een door de Commissie goedgekeurd controleplan heeft aangenomen. Een dergelijk plan dient in overeenstemming te zijn met de in artikel 77, lid 1, en bijlage XXI bij Uitvoeringsverordening (EU) nr. 404/2011 beschreven risicogebaseerde methode. (4) Op grond van artikel 61, lid 2, van Verordening (EG) nr. 1224/2009 kunnen de controleautoriteiten van de lidstaat waar de visserijproducten worden aangeland, toestaan dat deze producten, voordat zij worden gewogen, worden vervoerd naar geregistreerde kopers, geregistreerde visafslagen of andere instanties of personen die verantwoordelijk zijn voor de eerste afzet van visserijproducten in een andere lidstaat, op voorwaarde dat de betrokken lidstaten een door de Commissie goedgekeurd gemeenschappelijk controleprogramma, zoals bedoeld in artikel 94 van Verordening (EG) nr. 1224/2009, hebben aangenomen. Een dergelijk programma dient in overeenstemming te zijn met de in artikel 77, lid 3, en bijlage XXII bij Uitvoeringsverordening (EU) nr. 404/2011 beschreven risicogebaseerde methode. (5) Bij Uitvoeringsbesluit 2012/474/EU ( 3 ) heeft de Commissie een eerste groep door Duitsland, Ierland, Litouwen, Nederland, Polen, Finland en het Verenigd Koninkrijk aangenomen steekproevenplannen en door Duitsland, Estland, Ierland, Polen, Finland en het Verenigd Koninkrijk aangenomen controleplannen goedgekeurd. (6) Sinds de vaststelling van Uitvoeringsbesluit 2012/474/EU werden respectievelijk op 5 oktober 2012, 5 april 2012, 14 juni 2012 en 20 april 2012 steekproevenplannen ingediend door Bulgarije, Letland, Slovenië en Zweden, werd op 14 september 2012 bij de Commissie een controleplan ingediend door Frankrijk en werd op 14 september 2012 door Frankrijk en Ierland een gemeenschappelijk controleprogramma ingediend. Nederland heeft op 27 september 2012 een nieuw steekproevenplan ingediend, dat het bij Uitvoeringsbesluit 2012/474/EU goedgekeurde plan moet vervangen. Deze steekproevenplannen, dit controleplan en dit gemeenschappelijk controleprogramma stroken met de desbetreffende risicogebaseerde methoden. Bijgevolg moeten zij worden goedgekeurd. (7) De Commissie zou de goedkeuring moeten kunnen intrekken indien blijkt dat de betrokken lidstaat de steekproevenplannen, het controleplan of het gemeenschappelijk controleprogramma niet of niet integraal toepast. (8) De Commissie zal toezicht houden op de toepassing van de steekproevenplannen, het controleplan en het gemeenschappelijke controleprogramma teneinde zich ervan te vergewissen dat deze doeltreffend werken en geregeld door de betrokken lidstaat worden herzien. Met het oog daarop moeten de lidstaten bij de Commissie verslag uitbrengen over de toepassing van deze plannen. Indien blijkt dat een dergelijk plan of programma geen adequate weging garandeert, moet de betrokken lidstaat een herzien plan of programma ter goedkeuring bij de Commissie indienen, HEEFT HET VOLGENDE BESLUIT VASTGESTELD: Artikel 1 Goedkeuring 1.   De respectievelijk op 5 oktober 2012, 5 april 2012 en 20 april 2012 door Bulgarije, Letland en Zweden uit hoofde van artikel 60, lid 1, van Verordening (EG) nr. 1224/2009 ingediende steekproevenplannen worden goedgekeurd. 2.   Het op 27 september 2012 door Nederland ingediende steekproevenplan voor de weging van visserijproducten aan boord van het vissersvaartuig, als bedoeld in artikel 60, lid 3, van Verordening (EG) nr. 1224/2009, wordt goedgekeurd. Dit steekproevenplan vervangt het door Nederland op 18 januari 2012 ingediende en bij Uitvoeringsbesluit 2012/474/EU goedgekeurde steekproevenplan. 3.   De respectievelijk op 14 juni 2012 en 20 april 2012 door Slovenië en Zweden ingediende steekproevenplannen voor de weging van visserijproducten aan boord van het vissersvaartuig, als bedoeld in artikel 60, lid 3, van Verordening (EG) nr. 1224/2009, worden goedgekeurd. 4.   Het op 14 september 2012 door Frankrijk ingediende controleplan voor de weging van visserijproducten na vervoer naar een bestemming op het grondgebied van die lidstaat, als bedoeld in artikel 61, lid 1, van Verordening (EG) nr. 1224/2009, wordt goedgekeurd. 5.   Het op 14 september 2012 door Frankrijk en Ierland ingediende gemeenschappelijke controleprogramma voor de weging van visserijproducten na vervoer naar een bestemming in een andere lidstaat, als bedoeld in artikel 61, lid 2, van Verordening (EG) nr. 1224/2009, wordt goedgekeurd. Artikel 2 Intrekking De Commissie mag de in artikel 1 bedoelde goedkeuring intrekken indien blijkt dat de betrokken lidstaat zijn steekproevenplan, controleplan of gemeenschappelijk controleprogramma niet of niet integraal toepast. Artikel 3 Verslag De in artikel 1 bedoelde lidstaten leggen vóór 1 april 2014 een verslag over de toepassing van de in dat artikel bedoelde steekproevenplannen en het in dat artikel bedoelde controleplan en gemeenschappelijk controleprogramma over aan de Commissie. Artikel 4 Adressaten Dit besluit is gericht tot de Republiek Bulgarije, Ierland, de Franse Republiek, de Republiek Letland, het Koninkrijk der Nederlanden, de Republiek Slovenië en het Koninkrijk Zweden. Gedaan te Brussel, 8 februari 2013. Voor de Commissie Maria DAMANAKI Lid van de Commissie ( 1 ) PB L 343 van 22.12.2009, blz. 1 . ( 2 ) PB L 112 van 30.4.2011, blz. 1 . ( 3 ) PB L 218 van 15.8.2012, blz. 17 .",
  "source": "EUR LEX"
}