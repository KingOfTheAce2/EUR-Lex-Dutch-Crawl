{
  "url": "http://www.w3.org/1999/xhtml\">",
  "content": "L_2023128NL.01008401.xml 15.5.2023 NL Publicatieblad van de Europese Unie L 128/84 UITVOERINGSVERORDENING (EU) 2023/954 VAN DE COMMISSIE van 12 mei 2023 tot rectificatie van de bijlagen XIII, XIV en XXII bij Uitvoeringsverordening (EU) 2021/404 wat betreft de lijsten van derde landen en gebieden of zones daarvan waaruit de binnenkomst in de Unie van zendingen vers vlees van hoefdieren, pluimvee en vederwild, en van bepaalde soorten en categorieën dieren, levende producten en producten van dierlijke oorsprong waarvoor de Unie niet de eindbestemming is, is toegestaan (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/429 van het Europees Parlement en de Raad van 9 maart 2016 betreffende overdraagbare dierziekten en tot wijziging en intrekking van bepaalde handelingen op het gebied van diergezondheid (“diergezondheidswetgeving”) ( 1 ) , en met name artikel 230, lid 1, Overwegende hetgeen volgt: (1) Verordening (EU) 2016/429 bevat onder andere de diergezondheidsvoorschriften voor de binnenkomst in de Unie van zendingen van dieren, levende producten en producten van dierlijke oorsprong, en is sinds 21 april 2021 van toepassing. Een van die diergezondheidsvoorschriften houdt in dat die zendingen afkomstig moeten zijn uit een overeenkomstig artikel 230, lid 1, van die verordening in de lijst opgenomen derde land of gebied of een zone of compartiment daarvan. (2) Gedelegeerde Verordening (EU) 2020/692 van de Commissie ( 2 ) vormt een aanvulling op Verordening (EU) 2016/429 wat betreft de diergezondheidsvoorschriften voor de binnenkomst in de Unie van zendingen van bepaalde soorten en categorieën dieren, levende producten en producten van dierlijke oorsprong uit derde landen of gebieden, of zones of compartimenten daarvan. In Gedelegeerde Verordening (EU) 2020/692 is bepaald dat de binnenkomst in de Unie van zendingen dieren, levende producten en producten van dierlijke oorsprong die binnen het toepassingsgebied van de verordening vallen, alleen wordt toegestaan als zij afkomstig zijn uit een derde land of gebied, of een zone of compartiment daarvan, dat/die voor de specifieke soorten en categorieën dieren, levende producten en producten van dierlijke oorsprong in de lijst is opgenomen overeenkomstig de in die gedelegeerde verordening vastgestelde diergezondheidsvoorschriften. (3) Bij Uitvoeringsverordening (EU) 2021/404 van de Commissie ( 3 ) zijn de lijsten van derde landen of gebieden, of zones of compartimenten daarvan vastgesteld waaruit de binnenkomst in de Unie van zendingen van die soorten en categorieën dieren, levende producten en producten van dierlijke oorsprong die binnen het toepassingsgebied van Gedelegeerde Verordening (EU) 2020/692 vallen, is toegestaan. De bijlagen I tot en met XXII bij die gedelegeerde verordening bevatten de lijsten alsook bepaalde algemene regels betreffende de lijsten. Ten tijde van de vaststelling van Uitvoeringsverordening (EU) 2021/404 zijn gelijkaardige lijsten vastgesteld in verscheidene handelingen van de Commissie, waaronder Verordening (EG) nr. 798/2008 van de Commissie ( 4 ) voor zendingen pluimvee en pluimveeproducten, en Verordening (EU) nr. 206/2010 van de Commissie ( 5 ) voor zendingen van bepaalde dieren en vers vlees. De Verordeningen (EG) nr. 798/2008 en (EU) nr. 206/2010 zijn met ingang van 21 april 2021 ingetrokken bij Gedelegeerde Verordening (EU) 2020/692. (4) De tabel in deel 1 van bijlage XIII bij Uitvoeringsverordening (EU) 2021/404 bevat de lijst van derde landen en gebieden of zones daarvan waaruit de binnenkomst in de Unie van zendingen vers vlees van hoefdieren is toegestaan. In de titel van kolom 7 van die tabel moet een voetnoot worden ingevoegd om de voetnoot in de titel van kolom 7 van de tabel in deel 1 van bijlage II bij Verordening (EU) nr. 206/2010 te weerspiegelen, waarin wordt bepaald dat vers vlees van vóór de uiterste datum geslachte en gecertificeerde hoefdieren slechts voor een beperkte periode in de Unie mag worden binnengebracht. (5) Bovendien moet in kolom 5 van de tabel in deel 1 van bijlage XIII bij Uitvoeringsverordening (EU) 2021/404 in de vermelding voor zone BR-2 in Brazilië de specifieke voorwaarde “Geen vaccinatie” worden ingevoegd om de aanvullende garantie “H” in deel 2 van bijlage II bij Verordening (EU) nr. 206/2010 te weerspiegelen, aangezien in dat gebied in Brazilië geen vaccinatie tegen mond-en-klauwzeer wordt uitgevoerd en de bevoegde autoriteit van Brazilië daarom een regelmatige serologische surveillance moet uitvoeren om aan te tonen dat het mond-en-klauwzeervirus er niet circuleert. De tabel in deel 1 van bijlage XIII bij Uitvoeringsverordening (EU) 2021/404 moet daarom dienovereenkomstig worden gerectificeerd. (6) De tabel in deel 1 van bijlage XIV bij Uitvoeringsverordening (EU) 2021/404 bevat de lijst van derde landen en gebieden of zones daarvan waaruit de binnenkomst in de Unie van zendingen vers vlees van pluimvee en vederwild is toegestaan. In de titel van kolom 6 van die tabel moet een voetnoot worden ingevoegd om de voetnoot in de titel van kolom 6A van de tabel in deel 1 van bijlage I bij Verordening (EG) nr. 798/2008 te weerspiegelen, waarin wordt bepaald dat vers vlees van vóór de uiterste datum geslacht en gecertificeerd pluimvee en vederwild slechts voor een beperkte periode in de Unie mag worden binnengebracht. De tabel in deel 1 van bijlage XIV bij Uitvoeringsverordening (EU) 2021/404 moet daarom dienovereenkomstig worden gerectificeerd. (7) In de tabel in deel 1 van bijlage XXII bij Uitvoeringsverordening (EU) 2021/404 is onder meer een lijst vastgesteld van derde landen en gebieden of zones daarvan waaruit de binnenkomst in de Unie van zendingen van bepaalde soorten en categorieën dieren, levende producten en producten van dierlijke oorsprong waarvoor de Unie niet de eindbestemming is, is toegestaan. In kolom 5 van die tabel moet in de vermelding voor zone RU-2 in Rusland een schrijffout met betrekking tot de naam van het voor die zone vermelde diergezondheidscertificaat “BOV-X” worden verbeterd in “BOV-X-TRANSIT-RU”, wat overeenkomst met het model van diergezondheidscertificaat voor de binnenkomst in de Unie van runderen die bestemd zijn voor doorvoer vanuit de regio Kaliningrad naar andere regio’s van Rusland via het grondgebied van Litouwen, als vastgesteld in hoofdstuk 3 van bijlage II bij Uitvoeringsverordening (EU) 2021/403 van de Commissie ( 6 ) . De tabel in deel 1 van bijlage XXII bij Uitvoeringsverordening (EU) 2021/404 moet daarom dienovereenkomstig worden gewijzigd. (8) De bijlagen XIII, XIV en XXII bij Uitvoeringsverordening (EU) 2021/404 moeten daarom dienovereenkomstig worden gerectificeerd. (9) Aangezien Uitvoeringsverordening (EU) 2021/404 met ingang van 21 april 2021 van toepassing is, moeten de correcties die bij deze verordening in Uitvoeringsverordening (EU) 2021/404 worden aangebracht, omwille van de rechtszekerheid en om de handel te vergemakkelijken, met spoed in werking treden. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 De bijlagen XIII, XIV en XXII bij Uitvoeringsverordening (EU) 2021/404 worden gerectificeerd overeenkomstig de bijlage bij deze verordening. Artikel 2 Deze verordening treedt in werking op de dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 12 mei 2023. Voor de Commissie De voorzitter Ursula VON DER LEYEN ( 1 ) PB L 84 van 31.3.2016, blz. 1 . ( 2 ) Gedelegeerde Verordening (EU) 2020/692 van de Commissie van 30 januari 2020 tot aanvulling van Verordening (EU) 2016/429 van het Europees Parlement en de Raad wat betreft regels voor de binnenkomst in de Unie en het na binnenkomst verplaatsen van en werken met zendingen van bepaalde dieren, levende producten en producten van dierlijke oorsprong ( PB L 174 van 3.6.2020, blz. 379 ). ( 3 ) Uitvoeringsverordening (EU) 2021/404 van de Commissie van 24 maart 2021 tot vaststelling van de lijsten van derde landen en gebieden of zones daarvan waaruit de binnenkomst in de Unie van dieren, levende producten en producten van dierlijke oorsprong is toegestaan overeenkomstig Verordening (EU) 2016/429 van het Europees Parlement en de Raad ( PB L 114 van 31.3.2021, blz. 1 ). ( 4 ) Verordening (EG) nr. 798/2008 van de Commissie van 8 augustus 2008 tot vaststelling van een lijst van derde landen, gebieden, zones of compartimenten waaruit pluimvee en pluimveeproducten mogen worden ingevoerd in en doorgevoerd door de Gemeenschap, en van de voorschriften inzake veterinaire certificering ( PB L 226 van 23.8.2008, blz. 1 ). ( 5 ) Verordening (EU) nr. 206/2010 van de Commissie van 12 maart 2010 tot vaststelling van lijsten van derde landen en gebieden, of delen daarvan, waaruit bepaalde dieren en vers vlees in de Europese Unie mogen worden binnengebracht, en van de voorschriften inzake veterinaire certificering ( PB L 73 van 20.3.2010, blz. 1 ). ( 6 ) Uitvoeringsverordening (EU) 2021/403 van de Commissie van 24 maart 2021 tot vaststelling van bepalingen ter uitvoering van de Verordeningen (EU) 2016/429 en (EU) 2017/625 van het Europees Parlement en de Raad wat betreft modellen van diergezondheidscertificaten en modellen van diergezondheids-/officiële certificaten voor de binnenkomst in de Unie en verplaatsingen tussen lidstaten van zendingen van bepaalde categorieën landdieren en levende producten daarvan, en officiële certificering van dergelijke certificaten, en tot intrekking van Besluit 2010/470/EU ( PB L 113 van 31.3.2021, blz. 1 ). BIJLAGE 1) Bijlage XIII bij Uitvoeringsverordening (EU) 2021/404 wordt als volgt gerectificeerd: a) in deel 1 wordt de tabel als volgt gerectificeerd: i) de titels van de kolommen van de tabel worden vervangen door: “ ISO-code en naam van het derde land of gebied Code van de zone zoals bepaald in deel 2 Soorten waarvan het vlees afkomstig is waarvan de binnenkomst in de Unie is toegestaan Diergezondheidscertificaten Specifieke voorwaarden zoals bepaald in deel 3 Diergezondheidswaarborgen zoals bepaald in deel 4 Einddatum ( 1 ) Aanvangsdatum 1 2 3 4 5 6 7 8 ii) de vermelding voor zone BR-2 in Brazilië wordt vervangen door: “ BR Brazilië BR-2 Runderen BOV Rijping, pH en ontbening Geen vaccinatie Geen slachtafval Aanvullende traceerbaarheid 1.12.2008” 2) In bijlage XIV, deel 1, afdeling B, worden de titels van de tabel vervangen door: “ ISO-code en naam van het derde land of gebied Code van de zone zoals bepaald in deel 2 Diergezondheidscertificaat van de categorieën die in de Unie mogen worden binnengebracht Specifieke voorwaarden zoals bepaald in deel 3 Aanvullende garanties zoals bepaald in deel 4 Einddatum ( 2 ) Aanvangsdatum 1 2 3 4 5 6 7 3) In de tabel in deel 1 van bijlage XXII wordt de vermelding voor zone RU-2 in Rusland vervangen door: “ RU Rusland RU-2 Runderen BOV-X-TRANSIT-RU Van Kaliningrad naar de rest van Rusland via Litouwen” ( 1 ) Zendingen vers vlees van hoefdieren die vóór de in kolom 7 vermelde datum zijn geslacht en gecertificeerd, mogen gedurende de periode van 90 dagen na die datum in de Unie worden binnengebracht.”; ( 2 ) Zendingen vers vlees van pluimvee en vederwild dat vóór de in kolom 6 vermelde datum is geslacht en gecertificeerd, mogen gedurende de periode van 90 dagen na die datum in de Unie worden binnengebracht.”.",
  "source": "EUR LEX"
}