{
  "url": "http://www.w3.org/1999/xhtml\">",
  "content": "LI2023020NL.01000101.xml 23.1.2023 NL Publicatieblad van de Europese Unie LI 20/1 UITVOERINGSVERORDENING (EU) 2023/152 VAN DE RAAD van 23 januari 2023 tot uitvoering van Verordening (EU) nr. 359/2011 betreffende beperkende maatregelen tegen bepaalde personen, entiteiten en lichamen in verband met de situatie in Iran DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) nr. 359/2011 van de Raad van 12 april 2011 betreffende beperkende maatregelen tegen bepaalde personen, entiteiten en lichamen in verband met de situatie in Iran ( 1 ) , en met name artikel 12, lid 1, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 12 april 2011 heeft de Raad Verordening (EU) nr. 359/2011 vastgesteld. (2) Op 25 september 2022 heeft de hoge vertegenwoordiger van de Unie voor buitenlandse zaken en veiligheidsbeleid namens de Unie een verklaring afgelegd waarin hij zijn afschuw uitsprak over het wijdverbreide en onevenredige gebruik van geweld door de Iraanse veiligheidsdiensten tegen vreedzame demonstranten, waarbij hij opmerkt dat dit tot het verlies van levens en een groot aantal gewonden heeft geleid. In de verklaring werd er tevens op gewezen dat degenen die verantwoordelijk zijn voor de moord op Mahsa Amini ter verantwoording moeten worden geroepen, en werden de Iraanse autoriteiten ertoe opgeroepen te zorgen voor transparante en geloofwaardige onderzoeken om klaarheid inzake het aantal doden en arrestaties te verschaffen, alle vreedzame demonstranten vrij te laten en alle gedetineerden een eerlijke rechtsgang te bieden. Voorts werd benadrukt dat het besluit van Iran om de toegang tot internet danig te beperken en platformen voor instant messaging te blokkeren, een flagrante schending van de vrijheid van meningsuiting is. Tot slot werd in de verklaring gesteld dat de Unie alle beschikbare mogelijkheden zal nagaan om de moord op Mahsa Amini en de respons van de Iraanse veiligheidsdiensten op de daaropvolgende betogingen aan de orde te stellen. (3) In dit verband en in overeenstemming met de toezegging van de Unie om alle zorgwekkende kwesties met betrekking tot Iran, waaronder de mensenrechtensituatie, aan te pakken, moeten 18 personen en 19 entiteiten worden opgenomen op de lijst van natuurlijke en rechtspersonen, entiteiten en lichamen die onderworpen zijn aan beperkende maatregelen zoals vermeld in bijlage I bij Verordening (EU) nr. 359/2011. (4) Verordening (EU) nr. 359/2011 moet derhalve dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage I bij Verordening (EU) nr. 359/2011 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 23 januari 2023. Voor de Raad De voorzitter J. BORRELL FONTELLES ( 1 ) PB L 100 van 14.4.2011, blz. 1 . BIJLAGE De volgende personen en entiteiten worden toegevoegd aan de lijst van natuurlijke en rechtspersonen, entiteiten en lichamen zoals vermeld in bijlage I bij Verordening (EU) nr. 359/2011: Personen Naam Informatie ter identificatie Motivering Datum van plaatsing op lijst “156. SAJJADI Seyed Hamid Hazaveh هزاوه حمید سید سجادی Geboortedatum: 21.3.1969 Geboorteplaats: Iran Nationaliteit: Iraanse Geslacht: man Functie: Iraanse minister van Sport en Jeugd Hamid Sajjadi is de Iraanse minister van Sport en Jeugd. Hij is verantwoordelijk voor de druk die op de Iraanse atleten wordt uitgeoefend om te zwijgen en zich niet internationaal uit te laten over de repressie in Iran. Hij was persoonlijk betrokken bij de zaak-Elnaz Rekabi, een Iraanse atlete die zonder hoofddoek had deelgenomen aan het Aziatische kampioenschap klimmen in Seoul in de herfst van 2022. Na haar wedstrijd werd Rekabi naar de Iraanse ambassade in Seoul gelokt, waar op bevel van de Iraanse autoriteiten haar paspoort en haar gsm in slag werden genomen. Na haar (waarschijnlijk gedwongen) aankomst in Teheran werd ze ondervraagd in twee politieke en sportinstellingen en had ze een ontmoeting met Sajjadi. Tijdens deze ontmoeting werd ze gedwongen een verklaring af te leggen waarin ze haar excuses aanbod omdat ze zonder hidjab aan haar wedstrijd had deelgenomen en werd er gedreigd met de inbeslagname van gronden van haar familie. In december 2022 werd duidelijk dat het ouderlijk huis van Elnaz Rekabi in Zanjan was verwoest. Hamid Sajjadi is derhalve verantwoordelijk voor ernstige mensenrechtenschendingen in Iran. 23.1.2023 157. GOLPAYEGANI Seyyed Mohammed Saleh Hashemi گلپایگانی سید محمد صالح هاشمی Geboortedatum: 1967 Geboorteplaats: Iran Nationaliteit: Iraanse Geslacht: man Functie: Hoofd van de Headquarters for Enjoining Right and Forbidding Evil / Hoofdkwartier voor het Aansporen tot het Goede en het Verbieden van het Kwade (Headquarters for the Promotion of Virtue and Prevention of Vice / Hoofdkwartier voor Bevordering van Deugd en Bestrijding van Zedeloosheid) Geassocieerde entiteiten: Headquarters for Enjoining Right and Forbidding Evil / Hoofdkwartier voor het Aansporen tot het Goede en het Verbieden van het Kwade (Headquarters for the Promotion of Virtue and Prevention of Vice / Hoofdkwartier voor Bevordering van Deugd en Bestrijding van Zedeloosheid), Morality Police (zedenpolitie) Seyyed Mohammed Saleh Hashemi Golpayegani is sinds 25 augustus 2021 hoofd van het Hoofdkwartier voor het Aansporen tot het Goede en het Verbieden van het Kwade (ook bekend als het Bureau of Hoofdkwartier voor Bevordering van Deugd en Bestrijding van Zedeloosheid). Het Hoofdkwartier voor het Aansporen tot het Goede en het Verbieden van het Kwade is een regeringsinstelling die verantwoordelijk is voor het bepalen en handhaven van buitensporig strikte gedragsmodellen in de samenleving. In 2022 speelde het Hoofdkwartier voor het Aansporen tot het Goede en het Verbieden van het Kwade een belangrijke rol bij het bepalen van een nieuwe en strengere moraal voor vrouwen, die een duidelijke schending van hun mensenrechten is. Het Hoofdkwartier voor het Aansporen tot het Goede en het Verbieden van het Kwade speelt daarenboven een centrale rol bij het opzetten van controles en de vaak genadeloze bestraffing van vrouwen en mannen die zich niet aan deze normen houden. Deze strenge normen worden vervolgens genadeloos gehandhaafd door de op de sanctielijst van de EU geplaatste Wetshandhavingsdiensten van de Islamitische Republiek Iran (LEF) (en in het bijzonder de zedenpolitie). Als hoofd van het Hoofdkwartier voor het Aansporen tot het Goede en het Verbieden van het Kwade is Seyyed Mohammed Saleh Hashemi Golpayegani derhalve verantwoordelijk voor ernstige mensenrechtenschendingen in Iran. 23.1.2023 158. ASGARI Hassan حسن عسگری alias ASKARI Hassan حسن عسکری Geboorteplaats: Bijar, Iran Nationaliteit: Iraanse Geslacht: man Functie: Gouverneur van Sanandaj, provincie Koerdistan Geassocieerde entiteiten: Islamitische Revolutionaire Garde (IRG) Hassan Asgari is gouverneur van de stad Sanandaj in de Iraanse provincie Koerdistan en een voormalig bevelhebber van de plaatselijke Islamitische Revolutionaire Garde (IRGC). Als gouverneur van Sanandaj is hij verantwoordelijk voor de gewelddadige en genadeloze respons in die stad op de protesten na de dood van de jonge Koerdische Mahsa Amini in september 2022. Toen een 16-jarige deelneemster aan de protesten naar verluidt door veiligheidstroepen werd gedood in Sanandaj, verklaarden Asgari en andere functionarissen dat ze aan een overdosis was gestorven, mogelijk door zelfmoord. Het vermelden van valse, andere doodsoorzaken voor demonstranten die door veiligheidstroepen werden gedood, is een gebruikelijke tactiek voor Iraanse functionarissen om niet verantwoordelijk te worden gesteld voor mensenrechtenschendingen. Hij is derhalve verantwoordelijk voor ernstige mensenrechtenschendingen in Iran. 23.1.2023 159. KHIABANI Hossein Modarres مدرس حسین خیابانی Geboortedatum: Maart 1968/1969 Geboorteplaats: Teheran, Iran Nationaliteit: Iraanse Geslacht: man Functie: voormalig gouverneur van de provincie Sistan en Beloetsjistan Hossein Modarres Khiabani was van september 2021 tot en met december 2022 gouverneur van de Iraanse provincie Sistan en Beloetsjistan en zag toe op de Iraanse wetshandhavingsdiensten (LEF) in de provincie. Tijdens zijn periode als governeur traden de LEF en andere veiligheidstropen hard en met buitensporig geweld op tegen demonstranten. Er zijn tal van bewijzen van het gebruik van onevenredig geweld dat op 30 september 2022 in de stad Zahedan in de provincie Sistan en Beloetsjistan tot de dood van ten minste 66 personen heeft geleid. Hij is derhalve verantwoordelijk voor ernstige mensenrechtenschendingen in Iran. 23.1.2023 160. KOUSHA Esmaeil Zarei کوشا اسماعیل زارعی alias KOSHA Ismail کشا یسمیل Geboortedatum: 1978 Nationaliteit: Iraanse Geslacht: man Functie: gouverneur van de provincie Koerdistan Esmaeil Zarei Kousha is de gouverneur van de Iraanse provincie Koerdistan en houdt toezicht op de Iraanse wetshandhavingsdiensten (LEF) in de provincie. In die functie is hij verantwoordelijk voor de genadeloze respons en het buitensporig gebruik van geweld door de LEF en veiligheidstroepen tijdens protesten in Koerdistan na de dood van de 22-jarige Mahsa Amini in september 2022. Hij is derhalve verantwoordelijk voor ernstige mensenrechtenschendingen in Iran. 23.1.2023 161. KOWSARI Mohammad Esmail اسماعیل محمد کوثری Geboortedatum: 3.5.1955 Geboorteplaats: Teheran, Iran Nationaliteit: Iraanse Geslacht: man Rang: brigadegeneraal Functie: lid van het Iraans parlement Mohammad Esmail Kowsari is sinds 2020 lid van het Iraans parlement. Hij is een wetgever van de harde lijn en lid van de Islamitische Revolutionaire Garde (IRGC). Voor hij parlementslid werd, was Kowsari van 2017 tot en met 2020 bevelhebber van het Sarallah-hoofdkwartier van de IRGC in Teheran. Tijdens de protesten in 2022/2023 heeft hij de veiligheidstroepen meermaals bedreigd indien ze hun plicht niet zouden uitvoeren en de protesten niet hardhandig zouden aanpakken. Hij heeft ook opgeroepen tot meer militaire acties tegen vreedzame protesten. Als parlementslid heeft hij er bij het Iraanse gerecht op aangedrongen om demonstranten ter dood te veroordelen. Hij is derhalve verantwoordelijk voor ernstige mensenrechtenschendingen in Iran. 23.1.2023 162. MIRSALIM Mostafa میرسلیم مستفا alias MIR-SALIM Mostafa; MIRSALIM Sayyid Mostafa Agha میر-سالم مستفا میرسلیم سید مستفا آقا Geboortedatum: 9.6.1947 Geboorteplaats: Teheran, Iran Nationaliteit: Iraanse Geslacht: man Paspoortnummer: Q5956077 (Iran) Functie: lid van het Iraans parlement Mostafa Mirsalim is lid van het Iraans parlement. Tijdens de protesten van 2022/2023 is hij een hevige voorstander gebleken van de doodstraf voor gearresteerde demonstranten, en hij ijvert in het parlement hartstochtelijk voor hun terechtstelling. Hij heeft opgeroepen om demonstranten binnen enkele dagen na hun arrestatie terecht te stellen. Hij valt ook geregeld de vrije pers aan en wil de toegang tot sociale mediaplatforms beperken. Hij is derhalve verantwoordelijk voor ernstige mensenrechtenschendingen in Iran. 23.1.2023 163. NAGHDALI Mohammad Taghi تقی محمد نقدعلی Geboortedatum: 6.6.1972 Geboorteplaats: Khomeinishahr- Isfahan (Iran) Nationaliteit: Iraanse Geslacht: man Functie: lid van het Iraans parlement Mohammad Taghi Naghdali is lid van het Iraans parlement en lid van de juridische commissie van het parlement. Tijdens de protesten van 2022/2023 is hij een hevige voorstander gebleken van de doodstraf voor gearresteerde demonstranten, en hij ijvert in het parlement hartstochtelijk voor hun terechtstelling. Hij valt ook geregeld de vrije pers aan en is betrokken bij het opstellen van wetgeving om het vrije verkeer van informatie aan banden te leggen. Hij is derhalve verantwoordelijk voor ernstige mensenrechtenschendingen in Iran. 23.1.2023 164. GHAZANFARABADI Mousa موسا غضنفرآبادی Geboortedatum: 1966 Geboorteplaats: Iran Nationaliteit: Iraanse Geslacht: man Functie: lid van het Iraans parlement, hoofd van de gerechtelijke en juridische commissie van het parlement Mousa Ghazanfarabadi is lid van het Iraans parlement en hoofd van de gerechtelijke en juridische commissie van het parlement. In die functie is hij in het parlement verantwoordelijk voor de juridische en rechterlijke toetsing van de voorgestelde ministeriële plannen, de toetsing en goedkeuring van plannen op het gebied van strafrecht, en voor de beoordeling van de prestaties van de Iraanse functionarissen en managers vanuit een juridisch en gerechtelijk oogpunt. Hij heeft de ernstige schendingen van de mensenrechten door Iraanse functionarissen tijdens de protesten van 2022/2023 niet veroordeeld. Hij heeft integendeel verklaard dat vrouwen die de regels voor het dragen van een hidjab overtreden uit hun sociale rechten moeten worden gezet en heeft het gebruik van geweld tegen hen gerechtvaardigd. Hij vergoelijkt ook de misdaden van de Iraanse strijdkrachten door de versie van regering over de omstandigheden rond de dood van Mahsa Amini te verdedigen. Hij is derhalve verantwoordelijk voor ernstige mensenrechtenschendingen in Iran. 23.1.2023 165. NOROOZI Ahmad نوروزی احمد alias NOROUZI Ahmad; NEWROUZI Ahmad; NAWROUZI Ahmad Geboortedatum: 1988 Nationaliteit: Iraanse Geslacht: man Functie: hoofd van de wereldomroep van de nationale omroep (Islamic Republic of Iran Broadcasting - IRIB); CEO van Press TV Geassocieerde entiteiten: Islamic Republic of Iran Broadcasting (IRIB); Press TV Ahmad Noroozi is hoofd van de wereldomroep van de nationale omroep van de Islamitische Republiek Iran en CEO van Press TV, het belangrijkste Engelstalige omroepkanaal dat toeziet op de anderstalige kanalen van de IRIB. De IRIB is het Iraanse nationale mediabedrijf en heeft honderden gedwongen bekentenissen van Iraanse en internationale gevangenen, evenals van gevangenen met dubbele nationaliteit, in Iran uitgezonden. De IRIB en zijn dochterbedrijven spelen een cruciale rol in de grootschalige onderdrukking van de eigen bevolking door de Iraanse regering en in diens censuurbeleid. De IRIB heeft interviews opgenomen van personen die werden gedwongen te vertellen dat hun familieleden niet door de Iraanse autoriteiten werden gedood tijdens landelijke protesten, maar in toevallige, niet-gerelateerde omstandigheden waren omgekomen, en heeft die interviews onlangs uitgezonden. Press TV is verantwoordelijk voor het opnemen en uitzenden van gedwongen bekentenissen van gedetineerden, onder wie journalisten, politieke activisten en personen die tot de Koerdische en Arabische minderheden behoren, in strijd met het internationaal erkende recht op een eerlijk proces en een behoorlijke rechtsgang. In zijn hoedanigheid van hoofd van de IRIB en als CEO van Press TV is Ahmad Noroozi derhalve verantwoordelijk voor ernstige mensenrechtenschendingen in Iran. 23.1.2023 166. POURANVARI Youssef یوسف پورانواری alias POURANVARI Youssuf Geboortedatum: 26.5.1983 Geboorteplaats: Teheran, Iran Nationaliteit: Iraanse Geslacht: man Nationaal identiteitsbewijs nr.: 0492699836 (Iran) Functie: directeur van de afdeling programmatie en planning van het belangrijkste anderstalige kanaal van de Islamic Republic of Iran Broadcasting (IRIB of nationale omroep van de Islamitische Republiek Iran) Geassocieerde entiteiten: Islamic Republic of Iran Broadcasting (IRIB) Youssef Pouranvari is de directeur van de afdeling programmatie en planning van het belangrijkste anderstalige kanaal van de nationale omroep van de Islamitische Republiek Iran (IRIB). Als het door de staat geleide mediabedrijf van de Iraanse regering heeft de IRIB een monopolie op het gebied van televisie- en radiodiensten in Iran en speelt hij een centrale rol in het beperken van het recht op vrijheid van meningsuiting en bij het verhinderen van een vrije uitwisseling van informatie in Iran, door middel van censuur. De IRIB produceert, sponsort en verspreidt regeringspropaganda, zowel in Iran als internationaal. Daarnaast zendt de IRIB geregeld valse en ongegronde beschuldigingen uit over Iraanse staatsburgers, personen met de dubbele nationaliteit en buitenlanders en maakt hij gebruik van vervalste nieuwsberichten om verkeerde informatie te verspreiden en om vermeende vijanden van het regime valselijk te beschuldigen. De IRIB werkt ook intensief samen met veiligheids- en inlichtingendiensten, waaronder het Iraanse ministerie voor Inlichtingen en Veiligheid (MOIS) en de Islamitische Revolutionaire Garde (IRGC), om gedwongen bekentenissen te verkrijgen van Iraanse staatsburgers, personen met de dubbele nationaliteit en buitenlanders, en deze openbaar te maken. Getuigenissen en ander bewijsmateriaal wijzen op het gebruik van foltermethoden, zowel fysieke als psychologische, het bedreigen van familieleden en onterende behandelingen om bekentenissen af te dwingen. De IRIB heeft sinds 2009 honderden gedwongen bekentenissen en lasterlijke inhoud tegen honderden andere personen uitgezonden. De IRIB gebruikt gedwongen bekentenissen vooral om burgers met de dubbele nationaliteit en buitenlanders als spionnen te bestempelen, mensenrechtenactivisten te demoniseren, en de onderdrukking van religieuze minderheidsgroepen, zoals de Baha'i-gemeenschap, te legitimeren. In zijn hoedanigheid van directeur van de afdeling programmatie en planning van het belangrijkste anderstalige kanaal van de nationale omroep van de Islamitische Republiek Iran draagt Youssef Pouranvari bij tot de onderdrukking van vreedzame demonstranten, journalisten, verdedigers van mensenrechten, studenten en andere personen die opkomen voor hun legitieme rechten. Hij is derhalve verantwoordelijk voor ernstige mensenrechtenschendingen in Iran. 23.1.2023 167. KADEM Ahmad کادم احمد Nationaliteit: Iraanse Geslacht: man Rang: brigadegeneraal Functie: hoofd van het regionale hoofdkwartier in Karbala van de Islamitische Revolutionaire Garde (IRGC) Brigadegeneraal Ahmad Kadem is hoofd van de operationele basis (regionaal hoofdkwartier) in Karbala van de Islamitische Revolutionaire Garde (IRGC) en voert het bevel over de IRGC-troepen in de provincies Khuzestan, Lorestan, en Kohgiluyeh en Boyer-Ahmad. Tijdens de protesten in 2022 hebben IRGC-troepen onder zijn bevel operaties uitgevoerd tegen demonstranten, in het bijzonder in de regio's Khuzestan en Lorestan, met inbegrip van de steden Khorramabad (Lorestan) en Izeh (Khuzestan). Bij deze operaties gebruikten IRGC-troepen onevenredig geweld en schoten met scherp op demonstranten. Als algemeen bevelhebber van de IRGC-troepen in deze regio's is Kadem verantwoordelijk voor het geweld dat die troepen tegen demonstranten hebben gebruikt. Hij is derhalve verantwoordelijk voor ernstige mensenrechtenschendingen in Iran. 23.1.2023 168. AZIMI Mohammad Nazar نظر محمد عظیمی, alias AZIMI Mohammadnazar عظیمی موهاممادنازار Nationaliteit: Iraanse Geslacht: man Rang: brigadegeneraal Functie: bevelhebber van het Najaf Al-Ashraf-hoofdkwartier van de Islamitische Revolutionaire Garde (IRGC) Brigadegeneraal Mohammad Nazar Azimi is bevelhebber van het Najaf Al-Ashraf-hoofdkwartier van de Islamitische Revolutionaire Garde (IRGC) en voert het bevel over de IRGC-troepen in de provincies Kermanshah, Hamadan en Ilam. De protesten in 2022 werden in de provincie Kermanshah gewelddadig onderdrukt door Iraanse veiligheidsdiensten, waaronder de IRGC. Als bevelhebber van het regionale hoofdkwartier van de IRGC-troepen in de regio is hij verantwoordelijk voor het door de IRGC gebruikte geweld tegen demonstranten in de provincie Kermanshah. Hij is derhalve verantwoordelijk voor ernstige mensenrechtenschendingen in Iran. 23.1.2023 169. NILFRUSHAN Abbas Mortaza نیلفروشان عباس مرتاضا alias NILFOROUSHAN Abbas; NILFOROUSHAN DARDASHTI Abbas; NILFOROUSHAN DARDASHTI Abbas; NILFOROUSHAN Abbas; NILFRUSHAN DARDASHTI Abbas Mortaza نیلفروشان دردشتی عباس Geboortedatum: 23.8.1966 Geboorteplaats: Isfahan, Iran Nationaliteit: Iraanse Geslacht: man Paspoortnummer: P46631463 (Iran) Functie: plaatsvervangend Commandant operaties van de Islamitische Revolutionaire Garde (IRGC) Abbas Nilfrushan is plaatsvervangend Commandant operaties van de Islamitische Revolutionaire Garde (IRGC) en verantwoordelijk voor het operationeel bevel van de IRGC, één van de veiligheidsorganisaties die rechtstreeks verantwoordelijk zijn voor het onderdrukken van protesten. In die hoedanigheid heeft hij de brede civiele protestbeweging van 2022 als een terroristische beweging en als een rechtstreekse bedreiging voor Iran bestempeld, en zo het harde optreden tegen de vreedzame protesten gelegitimeerd. Hij is derhalve verantwoordelijk voor ernstige mensenrechtenschendingen in Iran. 23.1.2023 170. MOEIN Moslem مسلم معین Geboortedatum: 22.9.1985 Geboorteplaats: Eslamabad, Iran Nationaliteit: Iraanse Geslacht: man Nationaal identiteitsbewijs nr.: 3341588477 (Iran) Adres: Part 7, Block 25, Ground Floor, 16th Street, Sarvestan Street, Chaghamirza Phase 2 Shahid Mehrabi, Kermanshah, Iran Functie: hoofd van het cyberspacehoofdkwartier van de Basij-weermacht (Basij) Moslem Moein is een hooggeplaatst lid van de in de EU-lijst opgenomen Basij-weermacht, de beruchte vrijwillige paramilitaire organisatie die onder de Islamitische Revolutionaire Garde (IRGC) opereert met vertakkingen in heel Iran. De Basij heeft een cruciale rol gespeeld bij de dodelijke repressie door het regime van de protesten die sinds september 2022 het land overspoelen. Als hoofd van het cyberspacehoofdkwartier van de Basij houdt Moein toezicht op de inspanningen om de online activiteiten van de Iraniërs onder controle te houden en ze te censureren. Hij heeft in het openbaar verklaard dat de Basij het monitoren van het Iraans internetgebruik als een prioriteit beschouwt. Daarnaast heeft Moein gepleit voor de ontwikkeling van het Iraanse intranet, wat het regime in staat zou stellen zich los te koppelen van het wereldwijde internet. De Iraanse regering blijft het vrije verkeer van informatie in Iran aan banden leggen en blokkeren. Hij is derhalve verantwoordelijk voor ernstige mensenrechtenschendingen in Iran. 23.1.2023 171. KARAMI Mohammad محمد کرمی Geboortedatum: 27.1.1966 Geboorteplaats: Iran Nationaliteit: Iraanse Geslacht: man Rang: brigadegeneraal Paspoortnummer: K50849392 (Iran), verloopt op 23.9.2024 Functie: bevelhebber van het Quds-hoofdkwartier van de Islamitische Revolutionaire Garde (IRGC) voor de provincie Sistan en Beloetsjistan, en de provincie Kerman Brigadegeneraal Mohammad Karami is bevelhebber van het Quds-hoofdkwartier van de Islamitische Revolutionaire Garde (IRGC) en voert het bevel over de IRGC-troepen in de provincie Sistan en Beloetsjistan, en de provincie Kerman. Tijdens de protesten in 2022 waren de Iraanse veiligheidsdiensten, waaronder de IRG, in de provincie Sistan en Beloetsjistan verantwoordelijk voor ongekend gewelddadig optreden. Op 30 september 2022 was de provinciehoofdstad Zahedan getuige van “bloedige vrijdag”, toen de veiligheidsdiensten met scherp schoten op een protestactie in Zahedan rond het vrijdaggebed. Daarbij werden ten minste 70 demonstranten doodgeschoten. Sindsdien is het geweld tegen deelnemers aan latere protestacties blijven aanhouden. Als bevelhebber van het regionale hoofdkwartier van de IRGC-troepen in de regio is Karami verantwoordelijk voor het door de IRGC gebruikte geweld tegen demonstranten in de provincie Sistan en Beloetsjistan, met name in de periode rond “bloedige vrijdag”. Hij is derhalve verantwoordelijk voor ernstige mensenrechtenschendingen in Iran. 23.1.2023 172. JAVIDAN Ali Akbar جاویدان علی اکبر Geboortedatum: 21.3.1967 Geboorteplaats: Iran Nationaliteit: Iraanse Geslacht: man Functie: bevelhebber van de wetshandhavingsdiensten van de Islamitische Republiek Iran (LEF) in de provincie Kermanshah Ali Akbar Javidan is sinds juni 2019 bevelhebber van de wetshandhavingsdiensten van de Islamitische Republiek Iran (LEF) in de provincie Kermanshah. In deze hoedanigheid is hij verantwoordelijk voor het gewelddadige optreden van de LEF tijdens de protesten van 2022 in Kermanshah. Hij is ook verantwoordelijk voor de strikte uitvoering door de LEF van het moraliteitsbeleid, dat een ernstige schending van de mensenrechten is, onder meer door de actieve onderdrukking van vrouwen die zich niet aan de hoofddoekregels houden. Hij is ook verantwoordelijk voor de arrestaties van vrouwen door de LEF tijdens de protesten van juli 2022. Hij is verantwoordelijk voor geweld, discriminatie, wreed en vernederend gedrag en de willekeurige detentie van vrouwen. Hij is derhalve verantwoordelijk voor ernstige mensenrechtenschendingen in Iran. 23.1.2023 173. AZARPENDAR Abbas آذرپندار عباس Geboorteplaats: Iran Nationaliteit: Iraanse Geslacht: man Functie: CEO van Radis Vira Tejarat Co; regiomanager in Iran voor Tiandy Technologies Abbas Azarpendar is de regiomanager/CEO van Tiandy Iran/Radis Vira Tejarat Co, een belangrijke bemiddelaar in Iran die de Iraanse overheid toerust met de meest geavanceerde bewakingsapparatuur. Tijdens de protesten die uitbraken nadat Mahsa Amini midden september 2022 in hechtenis overleed, werd de apparatuur van Tiandy Iran/Radis Vira Tejarat Co door de Iraanse veiligheidsdiensten, waaronder de Islamitische Revolutionaire Garde (IRGC), de Basij-weermacht en de wetshandhavingsdiensten van de Islamitische Republiek Iran (LEF) gebruikt om de landelijke protesten hardhandig neer te slaan, hetgeen tot de marteling of dood van ten minste 516 demonstranten heeft geleid, waaronder ten minste 70 kinderen. Azarpendar is derhalve verantwoordelijk voor ernstige mensenrechtenschendingen in Iran. 23.1.2023” Entiteiten Naam Informatie ter identificatie Motivering Datum van plaatsing op lijst “13. Ravin Academy آکادمی راوین Plaats van registratie: Teheran, Iran Datum van registratie: 2019 Registratienummer: 49135 Hoofdvestiging: Second Floor, No. 36, Naqdi Street, North Sohrevardi Street, Shahid Ghandi-Niloufar Neighborhood, Tehran, Iran De Ravin Academy is een in Iran gevestigd cyberbeveiligingsbedrijf dat vormingen en opleidingen voor zowel defensieve als offensieve cyberveiligheid verstrekt, evenals hackeropleidingen. Daarnaast handelt de Ravin Academy namens het Iraanse ministerie voor Inlichtingen (MOIS) en de Islamitische Revolutionaire Garde (IRGC), en verleent ze hun ondersteuning bij de rekrutering van hackers. Door de Ravin Academy opgeleide hackers waren rechtstreeks betrokken bij het verstoren van de communicatie tussen de demonstranten tegen het Iraanse regime, en hebben zo de protesten onderdrukt. De Ravin Academy is derhalve verantwoordelijk voor ernstige mensenrechtenschendingen in Iran. 23.1.2023 14. Samane Gostar Sahab Pardaz Private Limited Company شرکت سامان گستر سحاب پرداز با مسئولیت محدود ook bekend als Sahab Pardaz سحاب پرداز Plaats van registratie: Teheran, Iran Hoofdvestiging: Tehran, No. 22, Khorramshahr Street Tehran, North Shohvardi Street, Korramshahr Street, Number 24, Floor 1 Samane Gostar Sahab Pardaz Private Limited Company is een in Iran gevestigd bedrijf dat filterdiensten voor sociale media aanbiedt. Het bedrijf voert voor de regering van Iran censuur- en surveillance-activiteiten uit die de uitoefening van de vrijheid van meningsuiting of van de vrijheid van vergadering van de burgers van Iran onmogelijk maken, beperken of bestraffen, of de toegang tot gedrukte of uitgezonden media beperken, en voerde deze activiteiten ook tijdens de protesten in 2022 uit. Samane Gostar Sahab Pardaz Private Limited Company is derhalve verantwoordelijk voor ernstige schendingen van de mensenrechten in Iran. 23.1.2023 15. Communications Regulatory Authority (CRA) ارتباطات و مقررات تنظیم سازمان رادیویی ook bekend als Communication Regulation Authority (CRA) Plaats van registratie: Teheran, Iran Geassocieerde entiteit: het Iraanse ministerie van Informatie- en Communicatietechnologie The Communication Regulatory Authority (CRA) valt onder de bevoegheid van het Iraanse ministerie van Informatie- en Communicatietechnologie. De CRA gebruikt de spyware SIAM om aan de eis van de Iraanse overheid om het internet te filteren te voldoen. Tijdens de protesten in 2022 heeft de CRA haar controle over de internettoegang en mobiele telefoons gebruikt om demonstranten op te sporen en een gedetailleerd beeld te krijgen van de activiteiten van de dissidenten en demonstranten, dat de autoriteiten naar eigen goeddunken kunnen gebruiken. De CRA is derhalve verantwoordelijk voor het ondersteunen van de onderdrukking van vreedzame demonstranten, journalisten, verdedigers van mensenrechten, studenten en andere personen die opkomen voor hun legitieme rechten. De CRA is derhalve verantwoordelijk voor ernstige schendingen van de mensenrechten in Iran. 23.1.2023 16. Headquarters for Enjoining Right and Forbidding Evil ستاد امر به معروف و نهی از منکر ook bekend als Office for Enjoining Right and Forbidding Evil; Headquarters for the Promotion of Virtue and Prevention of Vice; Setad-PV ستاد پو Soort entiteit: overheidsinstantie Plaats van registratie: Iran Hoofdvestiging: Iran Geassocieerde personen: GOLPAYEGANI Seyyed Mohammed Saleh Hashemi, hoofd van het Headquarters for Enjoining Right and Forbidding Evil Andere geassocieerde entiteiten: wetshandhavingsdiensten van de Islamitische Republiek Iran (LEF) Het Headquarters for Enjoining Right and Forbidding Evil is een overheidsinstantie die verantwoordelijk is voor het bepalen en opleggen van buitensporig strenge gedragsmodellen in de maatschappij. In 2022 speelde het Headquarters for Enjoining Right and Forbidding Evil een belangrijke rol bij het bepalen van nieuwe en strengere moraalnormen voor vrouwen, die een duidelijke schending van hun mensenrechten zijn. Het Headquarters for Enjoining Right and Forbidding Evil speelt daarenboven een centrale rol bij het opzetten van controles en de vaak genadeloze bestraffing van vrouwen en mannen die zich niet aan deze normen houden. Deze strenge normen worden vervolgens op nietsontziende wijze opgelegd door de op de EU-sanctielijst geplaatste wetshandhavingsdiensten van de Islamitische Republiek Iran (LEF), (en meer in het bijzonder de zedenpolitie). Het Headquarters for Enjoining Right and Forbidding Evil is derhalve verantwoordelijk voor ernstige schendingen van de mensenrechten in Iran. 23.1.2023 17. Imen Sanat Zaman Fara Company شرکت ایمن صنعت زمان فرا Adres: Shahrak-e-Jafar Abad-e-Jangal Rd, Naseriyeh, Tehran, Iran; Number 16, Kolezar alley, Farsian Street, Shahid Rezaiee Street, Azadegan Autobahn, Tehran, Iran; Number 16, Gholshan 14, Golestan Boulevard, Negarestan Boulevard, Sham Abad, Tehran, Iran Soort entiteit: particuliere onderneming Plaats van registratie: Iran Datum van registratie: 2010 Nationaal identiteitsbewijs nr.: 103201991293 (Iran) Bedrijfsregistratienummer: 369541 (Iran) Hoofdvestiging: Iran Geassocieerde personen: Mohammad Zandi Aliabadi, voorzitter van de raad van bestuur; Hossein Zandi Aliabadi; vicevoorzitter van de raad van bestuur; Fatemeh Haghshenas, CEO Andere geassocieerde entiteiten: wetshandhavingsdiensten van de Islamitische Republiek Iran (LEF) Imen Sanat Zaman Fara Company is een Iraans bedrijf dat veiligheidsuitrusting voor de Iraanse veiligheidsdiensten vervaardigt en importeert. De Iraanse veiligheidsdiensten gebruiken de uitrusting om vreedzame protesten met geweld neer te slaan, zo ook de protesten die uitbraken na de dood van de 22-jarige Mahsa Amini in 2022, waarbij ten minste 516 demonstranten werden gemarteld of omkwamen, waaronder ten minste 70 kinderen. Imen Sanat Zaman Fara Company is derhalve verantwoordelijk voor ernstige schendingen van de mensenrechten in Iran. 23.1.2023 18. Iraanse speciale politie-eenheden (Iranian Special Police Forces) نیروی ویژه پاد وحشت ook bekend als NOPO; Iran's Counter-Terror Special Forces; Niroo-ye Vizhe Pasdar-e Velayat; Supreme Leader's Guardian Special Forces; Provincial Special Forces; Special Counter-Terrorism Force Adres: Iran Soort entiteit: politie Plaats van registratie: Iran Hoofdvestiging: Iran Geassocieerde personen: Mohsen Ebrahimi (bevelhebber) Andere geassocieerde entiteiten: speciale eenheden van Iran, wetshandhavingsdiensten van de Islamitische Republiek Iran (LEF) De Iraanse speciale politie-eenheden (NOPO) zijn een onderafdeling van de speciale eenheden van Iran en de wetshandhavingsdiensten van de Islamitische Republiek Iran (LEF). De NOPO vormen een goed opgeleide, gespecialiseerde eenheid waar vaak een beroep wordt op gedaan om protesten uiteen te slaan. Tijdens de protesten in 2022 na de dood van de 22-jarige Mahsa Amini hebben de NOPO buitensporig en dodelijk geweld gebruikt tegen ongewapende demonstranten, waaronder vrouwen en kinderen, bijvoorbeeld door demonstranten met automatische wapens te beschieten. De Iraanse speciale politie-eenheden (NOPO) zijn derhalve verantwoordelijk voor ernstige schendingen van de mensenrechten in Iran. 23.1.2023 19. Radis Vira Tejarat Co شرکت رادیس ویرا تجارت Adres: Tehran, Pasdaran St., West Gilan St., No. 5, Unit 1, Corner of Mohed Dou Alley Soort entiteit: aanbieder van fysieke beveiliging, particuliere onderneming Hoofdvestiging: Iran Geassocieerde personen: Abbas Azarpendar, CEO van Radis Vira Tejarat Co en regiomanager in Iran voor Tiandy Technologies Andere geassocieerde entiteiten: Islamitische Revolutionaire Garde (IRG) en de wetshandhavingsdiensten van de Islamitische Republiek Iran (LEF) (klanten), Pars Ertebat Afzar Co (verdeler) Radis Vira Tejarat Co is de Iraanse vertegenwoordiger van de onderneming Tiandy Technologies. De nauwe banden tussen de ondernemingen blijken uit het feit dat de CEO van Radis Vira Tejarat Co, Abbas Azarpendar, tevens de regiomanager in Iran is voor Tiandy Technologies. Radis Vira Tejarat Co is een belangrijke tussenhandelaar in Iran die de Iraanse overheid toerust met de meest geavanceerde bewakingsapparatuur. Tijdens de protesten die uitbraken nadat Mahsa Amini midden september 2022 in hechtenis overleed, werd deze apparatuur door de Iraanse veiligheidsdiensten, waaronder de Islamitische Revolutionaire Garde (IRG) en de Basij-weermacht, alsook door de wetshandhavingsdiensten van de Islamitische Republiek Iran (LEF) gebruikt om de landelijke protesten hardhandig neer te slaan, hetgeen tot de marteling of dood van ten minste 516 demonstranten heeft geleid, waaronder ten minste 70 kinderen. Tiandy Iran/Radis Vira Tejarat Co is derhalve verantwoordelijk voor ernstige schendingen van de mensenrechten in Iran. 23.1.2023 20. Regionaal korps “Shohada” van de Islamitische Revolutionaire Garde (IRG) in West-Azerbeidzjan شهداء سپاه پاسداران انقلاب اسلامی Adres: West-Azerbeidzjan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: West-Azerbeidzjan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Shohada” van de Islamitische Revolutionaire Garde (IRG) is actief in de provincie West-Azerbeidzjan. De op de sanctielijst geplaatste brigadegeneraal Habib Shahsavari is de bevelhebber van deze entiteit. Tijdens de protesten in 2022 heeft het regionaal korps “Shohada” van de IRG in Irans Koerdische regio's operaties tegen demonstranten uitgevoerd. Meer bepaald werden dergelijke operaties vanaf 15 november 2022 uitgevoerd tegen demonstranten in de West-Azerbeidzjaanse steden Piranshahr, Mahabad en Bukan. IRG-troepen hebben tijdens deze operaties onevenredig geweld gebruikt. Sinds 15 november 2022 zijn in de steden Mahabad en Bukan tijdens IRG-operaties respectievelijk minstens vier en twaalf mensen gedood. Het regionaal korps “Shohada” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 21. Regionaal korps “Hazrat Nabi Akram” van de Islamitische Revolutionaire Garde (IRG) in Kermanshah حضرت نبی اکرم سپاه پاسداران انقلاب اسلامی Adres: Kermanshah, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Kermanshah, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Hazrat Nabi Akram” van de Islamitische Revolutionaire Garde (IRG) is actief in de provincie Kermanshah. De op de sanctielijst geplaatste brigadegeneraal Bahman Reyhani is de bevelhebber van deze entiteit. De protesten in 2022 werden in de provincie Kermanshah gewelddadig onderdrukt door Iraanse veiligheidsdiensten, waaronder de IRG. Het regionaal korps “Hazrat Nabi Akram” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 22. Regionaal korps “Quds” van de Islamitische Revolutionaire Garde (IRG) in Gilan قدس سپاه پاسداران انقلاب اسلامی Adres: Gilan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Gilan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Quds” van de Islamitische Revolutionaire Garde (IRG) is actief in de provincie Gilan. De op de sanctielijst geplaatste brigadegeneraal Mohammad Abdollahpour is de bevelhebber van deze entiteit. De protesten in 2022 werden in de provincie Gilan gewelddadig onderdrukt door Iraanse veiligheidsdiensten, waaronder de IRG. Het regionaal korps “Quds” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 23. Regionaal korps “Karbala” van de Islamitische Revolutionaire Garde (IRG) in Mazandaran کربلای سپاه پاسداران انقلاب اسلامی Adres: Mazandaran, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Mazandaran, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Karbala” van de Islamitische Revolutionaire Garde (IRG) is actief in de provincie Mazandaran. De op de sanctielijst geplaatste brigadegeneraal Siavash Moslemi is de bevelhebber van deze entiteit. Deze entiteit heeft tijdens de protesten in 2022 operaties uitgevoerd tegen demonstranten in de provincie Mazandaran. Tijdens die operaties heeft de eenheid onevenredige dwang en geweld gebruikt tegen de demonstranten. Het regionaal korps “Karbala” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 24. Regionaal korps “Seyyed al-Shohada” van de Islamitische Revolutionaire Garde (IRG) in de provincie Teheran الشهداء سید سپاه پاسداران انقلاب اسلامی Adres: Teheran, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Teheran, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Seyyed al-Shohada” van de Islamitische Revolutionaire Garde (IRG) is actief in de provincie Teheran. De op de sanctielijst geplaatste brigadegeneraal Ahmad Zulqadr is de bevelhebber van deze entiteit. De Iraanse veiligheidsdiensten, waaronder de IRG, hebben de protesten in 2022 in de provincie Teheran met veel en buitensporig geweld neergeslagen. Het regionaal korps “Seyyed al-Shohada” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 25. Operationele basis “Karbala” van de Islamitische Revolutionaire Garde (IRG) کربلا سپاه پاسداران انقلاب اسلامی Adres: Zuidwest-Iran (provincies Khuzestan, Lorestan, en Kohgiluyeh en Boyer Ahmad) Soort entiteit: militaire eenheid van de Islamitische Revolutionaire Garde (IRG) Hoofdvestiging: Iran Andere geassocieerde entiteiten: Islamitische Revolutionaire Garde (IRG) De operationele basis (regionaal hoofdkwartier) “Karbala” van de Islamitische Revolutionaire Garde (IRG) is actief in Zuidwest-Iran en bestrijkt de provincies Khuzestan, Lorestan, en Kohgiluyeh en Boyer-Ahmad. De op de sanctielijst geplaatste brigadegeneraal Ahmad Kadem is de bevelhebber van deze entiteit. Tijdens de protesten in 2022 heeft de eenheid operaties uitgevoerd tegen demonstranten, in het bijzonder in de provincies Khuzestan en Lorestan, met inbegrip van de stad Khorramabad in Lorestan. Tijdens die operaties hebben de IRG-troepen onevenredig geweld gebruikt door met scherp te schieten op de demonstranten. De operationele basis “Karbala” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 26. Operationele basis “Quds” van de Islamitische Revolutionaire Garde (IRG) قدس سپاه پاسداران انقلاب اسلامی Soort entiteit: militaire eenheid van de Islamitische Revolutionaire Garde (IRG) Hoofdvestiging: Iran Andere geassocieerde entiteiten: Islamitische Revolutionaire Garde (IRG) De operationele basis “Quds” van de Islamitische Revolutionaire Garde (IRG) is het regionale hoofdkwartier van de IRG in het zuidoosten van Iran, en bestrijkt de provincie Kerman en de provincie Sistan en Beloetsjistan. De op de sanctielijst geplaatste brigadegeneraal Mohammad Karami is de bevelhebber van deze entiteit. Tijdens de protesten in 2022 waren de Iraanse veiligheidsdiensten, waaronder de IRG, in de provincie Sistan en Beloetsjistan verantwoordelijk voor ongekend gewelddadige repressie. Op 30 september 2022 was de provinciehoofdstad Zahedan getuige van “bloedige vrijdag”, toen de veiligheidstroepen met scherp schoten op een protestdemonstratie in Zahedan rond het vrijdaggebed. Daarbij werden ten minste 70 demonstranten doodgeschoten. Sindsdien is het geweld tegen deelnemers aan latere protestacties blijven aanhouden. De operationele basis “Quds” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 27. Operationele basis “Najaf-e-Ashraf” van de Islamitische Revolutionaire Garde (IRG) الاشرف نجف سپاه پاسداران انقلاب اسلامی Soort entiteit: militaire eenheid van de Islamitische Revolutionaire Garde (IRG) Hoofdvestiging: Iran Andere geassocieerde entiteiten: Islamitische Revolutionaire Garde (IRG) De operationele basis (regionaal hoofdkwartier) “Najaf-e-Ashraf” van de Islamitische Revolutionaire Garde (IRG) bestrijkt de provincies Kermanshah, Hamedam, en Ilam. De op de sanctielijst geplaatste brigadegeneraal Mohammad Nazar Azimi is de bevelhebber van deze entiteit. De protesten in 2022 werden in de provincie Kermanshah gewelddadig onderdrukt door Iraanse veiligheidsdiensten, waaronder de IRG. De operationele basis (regionaal hoofdkwartier) “Najaf-e-Ashraf” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 28. Regionaal korps “Valiasr” van de Islamitische Revolutionaire Garde (IRG) in Khuzestan عصر ولی سپاه پاسداران انقلاب اسلامی Adres: Khuzestan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Khuzestan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Valiasr” van de Islamitische Revolutionaire Garde (IRG) is actief in de provincie Khuzestan. De op de sanctielijst geplaatste brigadegeneraal Hassan Shahvarpour is de bevelhebber van deze entiteit. Het regionaal korps “Valiasr” van de IRG is verantwoordelijk voor massamoorden op demonstranten in Khuzestan in november 2020. Daarenboven heeft het in de loop van 2022 operaties uitgevoerd tegen demonstranten, in het bijzonder in de stad Izeh. Bij deze operaties hebben IRG-troepen onevenredig geweld gebruikt, hetgeen geleid heeft tot het doden van demonstranten. Het regionaal korps “Valiasr” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 29. Regionaal korps “Hazrat Abufazl” van de Islamitische Revolutionaire Garde (IRG) in Lorestan حضرت ابوالفضل سپاه پاسداران انقلاب اسلامی Adres: Lorestan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Lorestan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Hazrat Abufazl” van de Islamitische Revolutionaire Garde (IRG) is actief in de provincie Lorestan. Tijdens de protesten in 2022 heeft het regionaal korps operaties tegen demonstranten uitgevoerd in Irans Koerdische regio's. Met name in de stad Khorramabad in Lorestan zijn er operaties uitgevoerd. Bij deze operaties gebruikten IRG-troepen onevenredig geweld; zo schoten zij met scherp op demonstranten. Het regionaal korps “Hazrat Abufazl” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 30. Regionaal korps “Beit-al-Moqadas” van de Islamitische Revolutionaire Garde (IRG) in Kurdistan المقدس بيت سپاه پاسداران انقلاب اسلامی Adres: Koerdistan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Koerdistan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Beit-al-Moqadas” van de Islamitische Revolutionaire Garde (IRGC) is actief in de provincie Koerdistan. De op de sanctielijst geplaatste brigadegeneraal Sadegh Hosseini is de bevelhebber van deze entiteit. Tijdens de protesten in 2022 heeft deze entiteit operaties tegen demonstranten uitgevoerd in Irans Koerdische regio's. Meer bepaald werden dergelijke operaties vanaf 15 november 2022 uitgevoerd tegen demonstranten in de steden Sanandaj, Kamyaran and Saqqez in de provincies Koerdistanen West-Azerbeidzjan. IRG-troepen hebben tijdens deze operaties onevenredig geweld gebruikt. Sinds 15 november 2022 zijn in de steden Sanandaj, Kamyaran en Saqqez tijdens IRG-operaties respectievelijk minstens zeven, twee en twee mensen gedood. Het regionaal korps “Beit-al-Moqadas” van de IRG is derhalve verantwoordelijk voor ernstige schendingen van de mensenrechten in Iran. 23.1.2023 31. Regionaal korps “Salaman” van de Islamitische Revolutionaire Garde (IRG) in Sistan en Beloetsjistan سلمان سپاه پاسداران انقلاب اسلامی Adres: Sistan en Beloetsjistan, Iran Soort entiteit: militaire eenheid van de Islamitische Revolutionaire Garde (IRG) Plaats van registratie: Sistan en Beloetsjistan, Iran Hoofdvestiging: Iran Andere geassocieerde entiteiten: Islamitische Revolutionaire Garde (IRG) Het regionaal korps “Salaman” van de Islamitische Revolutionaire Garde (IRG) bestrijkt de provincie Sistan en Beloetsjistan. De op de sanctielijst geplaatste brigadegeneraal Amanollah Garshasbi is de bevelhebber van deze entiteit. Tijdens de protesten in 2022 waren de Iraanse veiligheidsdiensten, waaronder de IRG, in de provincie Sistan en Beloetsjistan verantwoordelijk voor ongekend gewelddadige repressie. Op 30 september 2022 was de provinciehoofdstad Zahedan getuige van “bloedige vrijdag”, toen de veiligheidstroepen met scherp schoten op een protestdemonstratie in Zahedan rond het vrijdaggebed. Daarbij werden ten minste 70 demonstranten doodgeschoten. Sindsdien is het geweld tegen demonstranten blijven aanhouden. Het regionaal korps “Salaman” van de IRG is derhalve verantwoordelijk voor ernstige schendingen van de mensenrechten in Iran. 23.1.2023”",
  "source": "EUR LEX"
}