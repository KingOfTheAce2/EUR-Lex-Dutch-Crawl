{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994D0184:NL:HTML\">",
  "content": "EUR-Lex - 31994D0184 - NL Avis juridique important | 31994D0184 94/184/EG: Besluit van de Raad van 24 januari 1994 betreffende de sluiting en de ondertekening van de Overeenkomst tussen de Europese Gemeenschap en Australië inzake de handel in wijn Publicatieblad Nr. L 086 van 31/03/1994 blz. 0001 - 0002 Bijzondere uitgave in het Fins: Hoofdstuk 3 Deel 56 blz. 0146 Bijzondere uitgave in het Zweeds: Hoofdstuk 3 Deel 56 blz. 0146 BESLUIT VAN DE RAAD van 24 januari 1994 betreffende de sluiting en de ondertekening van de Overeenkomst tussen de Europese Gemeenschap en Australië inzake de handel in wijn (94/184/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gezien het voorstel van de Commissie, Overwegende dat de sluiting van de door onderhandelingen tussen de Europese Gemeenschap en Australië bereikte Overeenkomst inzake de handel in wijn het handelsverkeer van wijn tussen de overeenkomstsluitende partijen zal vergemakkelijken en bevorderen;  dat het bijgevolg dienstig is deze Overeenkomst goed te keuren; Overwegende dat, om de tenuitvoerlegging van sommige bepalingen van de Overeenkomst te vergemakkelijken, de Commissie de nodige technische aanpassingen moet kunnen uitvoeren overeenkomstig de procedure van artikel 83 van Verordening (EEG) nr. 822/87 van  de Raad van 16 maart 1987 houdende een gemeenschappelijke ordening van de wijnmarkt(1) ; Overwegende dat de bepalingen van deze Overeenkomst rechtstreeks samenhangen met de maatregelen die onder het gemeenschappelijk landbouwbeleid vallen, en met name met de communautaire regelgeving voor de wijnbouwsector, en dat de Overeenkomst daarom op  communautair niveau dient te worden gesloten, BESLUIT: Artikel 1 De Overeenkomst tussen de Europese Gemeenschap en Australië inzake de handel in wijn alsmede het Protocol en de briefwisseling die aan die Overeenkomst zijn gehecht, worden namens de Europese Gemeenschap goedgekeurd. De in de eerste alinea bedoelde teksten zijn aan dit besluit gehecht. Artikel 2 De Voorzitter van de Raad is gemachtigd de persoon aan te wijzen die bevoegd is om deze Overeenkomst te ondertekenen ten einde de Gemeenschap te binden en de akte van goedkeuring door de Gemeenschap neer te leggen. De Voorzitter van de Raad verricht de in artikel 28, lid 1, van de Overeenkomst bedoelde kennisgeving. Artikel 3 Voor de toepassing van artikel 17, lid 2, van de Overeenkomst wordt de Commissie volgens de procedure van artikel 83 van Verordening (EEG) nr. 822/87 gemachtigd de noodzakelijke akten van wijziging van de Overeenkomst te sluiten. Artikel 4 De Commissie, bijgestaan door vertegenwoordigers van de Lid-Staten, vertegenwoordigt de Gemeenschap in de bij artikel 18 van de Overeenkomst ingestelde Gemengde Commissie. Artikel 5 Dit besluit wordt bekendgemaakt in het Publikatieblad van de Europese Gemeenschappen. Gedaan te Brussel, 24 januari 1994. Voor de Raad De Voorzitter G. MORAITIS (1) PB nr. L 84 van 27. 3. 1987, blz. 1. Verordening laatstelijk gewijzigd bij Verordening (EEG) nr. 1586/93 (PB nr. L 154 van 25. 6. 1993, blz. 39).",
  "source": "EUR LEX"
}