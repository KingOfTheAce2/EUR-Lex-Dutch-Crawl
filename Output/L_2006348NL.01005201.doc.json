{
  "url": "http://www.w3.org/1999/xhtml\">",
  "content": "L_2006348NL.01005201.xml 11.12.2006 NL Publicatieblad van de Europese Unie L 348/52 BESCHIKKING VAN DE EUROPESE CENTRALE BANK van 24 november 2006 inzake de goedkeuring met betrekking tot de omvang van de muntenuitgifte in 2007 (ECB/2006/19) (2006/889/EG) DE RAAD VAN BESTUUR VAN DE EUROPESE CENTRALE BANK, Gelet op het Verdrag tot oprichting van de Europese Gemeenschap, inzonderheid op artikel 106, lid 2, Overwegende hetgeen volgt: (1) De Europese Centrale Bank (ECB) heeft vanaf 1 januari 1999 het alleenrecht tot goedkeuring van de omvang van de uitgifte van munten door de lidstaten die de euro hebben aangenomen (hierna de „deelnemende lidstaten”). (2) Ingevolge artikel 1 van Beschikking 2006/495/EG van de Raad van 11 juli 2006, overeenkomstig artikel 122, lid 2 van het Verdrag, betreffende de aanneming van de eenheidsmunt door Slovenië op 1 januari 2007 ( 1 ) , wordt de in artikel 4 van het Toetredingsverdrag van 2003 ( 2 ) bedoelde derogatie van Slovenië met ingang van 1 januari 2007 ingetrokken. (3) De twaalf huidige deelnemende lidstaten en Slovenië hebben hun schattingen, voorzien van een toelichting betreffende de gevolgde schattingsmethodologie, van de omvang van de uitgifte van euromunten in 2007 ter goedkeuring aan de ECB voorgelegd, HEEFT DE VOLGENDE BESCHIKKING VASTGESTELD: Artikel 1 Goedkeuring met betrekking tot de omvang van de uitgifte van euromunten in 2007 De ECB keurt hierbij de omvang van de uitgifte van euromunten door de deelnemende lidstaten in 2007, zoals in onderstaande tabel beschreven, goed: (EUR miljoen) Uitgifte van munten bestemd voor de circulatie en uitgifte van munten voor verzamelaars (niet bestemd voor de circulatie) in 2007 België 117,5 Duitsland 635,0 Griekenland 76,9 Spanje 480,0 Frankrijk 362,0 Ierland 81,0 Italië 366,9 Luxemburg 45,0 Nederland 71,2 Oostenrijk 166,0 Portugal 110,0 Slovenië 104,7 Finland 60,0 Artikel 2 Slotbepaling Deze beschikking is gericht tot de deelnemende lidstaten. Gedaan te Frankfurt am Main, 24 november 2006. De President van de ECB Jean-Claude TRICHET ( 1 ) PB L 195 van 15.7.2006, blz. 25 . ( 2 ) PB L 236 van 23.9.2003, blz. 33 .",
  "source": "EUR LEX"
}