{
  "url": "http://www.w3.org/1999/xhtml\"><!--",
  "content": "L_202500673NL.000101.fmx.xml Publicatieblad van de Europese Unie NL L-serie 2025/673 4.4.2025 BESLUIT (EU) 2025/673 VAN DE EUROPESE CENTRALE BANK van 24 maart 2025 tot wijziging van Besluit (EU) 2023/1681 betreffende de verstrekking aan de Europese Centrale Bank van toezichtgegevens die door de onder toezicht staande entiteiten aan de nationale bevoegde autoriteiten zijn gerapporteerd (ECB/2023/18) (ECB/2025/10) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, Gezien Verordening (EU) nr. 1024/2013 van de Raad van 15 oktober 2013 waarbij aan de Europese Centrale Bank specifieke taken worden opgedragen betreffende het beleid inzake het prudentieel toezicht op kredietinstellingen ( 1 ) , en met name artikel 6, lid 2, Gezien Verordening (EU) nr. 468/2014 van de Europese Centrale Bank van 16 april 2014 tot vaststelling van een kader voor samenwerking binnen het gemeenschappelijk toezichtsmechanisme tussen de Europese Centrale Bank en nationale bevoegde autoriteiten en met nationale aangewezen autoriteiten (GTM-kaderverordening) (ECB/2014/17) ( 2 ) , en met name artikel 21 en artikel 140, lid 4, Gezien het voorstel van de raad van toezicht, Overwegende hetgeen volgt: (1) Richtlijn 2002/87/EG van het Europees Parlement en de Raad ( 3 ) stelt voorschriften vast voor het aanvullende toezicht op gereglementeerde entiteiten waaraan overeenkomstig Unievoorschriften een vergunning is verleend en die deel uitmaken van een financieel conglomeraat. (2) Krachtens artikel 7, lid 2, van Richtlijn 2002/87/EG zijn gereglementeerde entiteiten of gemengde financiële holdings door de lidstaten verplicht regelmatig en ten minste eenmaal per jaar elke significante risicoconcentratie op het niveau van het financiële conglomeraat te rapporteren aan de coördinator. Bovendien moeten deze entiteiten krachtens artikel 8, lid 2, van dezelfde richtlijn regelmatig en ten minste eenmaal per jaar alle significante intragroeptransacties op het niveau van het financiële conglomeraat te rapporteren aan de coördinator. (3) Teneinde de gegevens over significante risicoconcentraties en significante intragroeptransacties te rapporteren, zijn bij Uitvoeringsverordening (EU) 2022/2454 van de Commissie ( 4 ) technische uitvoeringsnormen vastgesteld met betrekking tot de omvang, frequentie en het format van de te rapporteren gegevens. (4) Overeenkomstig artikel 4, lid 1, punt h), van Verordening (EU) nr. 1024/2013 en artikel 18, lid 1, van Verordening (EU) nr. 468/2014 (ECB/2014/17) neemt de Europese Centrale Bank (ECB) de taken van coördinator van een financieel conglomeraat op zich en ontvangt zij als zodanig de informatie die overeenkomstig artikel 7, lid 2, en artikel 8, lid 2, van Richtlijn 2002/87/EG moet worden gerapporteerd. (5) Besluit (EU) 2023/1681 van de Europese Centrale Bank (ECB/2023/18) ( 5 ) legt procedures vast voor de indiening bij de ECB van informatie die door onder toezicht staande entiteiten aan de nationale bevoegde autoriteiten (NBA’s) wordt gerapporteerd. (6) Teneinde de efficiëntie en kwaliteit van de procedure te verbeteren, is het passend de procedure voor het rapporteren van gegevens over significante risicoconcentraties en significante intragroeptransacties op het niveau van het financiële conglomeraat te wijzigen. Net als bij andere informatie die regelmatig overeenkomstig het relevante Unierecht wordt gerapporteerd, moeten gegevens over significante risicoconcentraties en significante intragroeptransacties door belangrijke onder toezicht staande entiteiten worden ingediend bij de NBA’s. De NBA’s moeten de initiële gegevenscontroles uitvoeren en de informatie aan de ECB ter beschikking stellen. (7) Het is daarom aangewezen om Besluit ECB/2023/18 te wijzigen om ook de indiening bij de ECB van informatie over significante risicoconcentraties en significante intragroeptransacties die door belangrijke onder toezicht staande entiteiten aan de NBA’s worden gerapporteerd, op te nemen. (8) Derhalve moet Besluit ECB/2023/18 dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Wijzigingen Besluit ECB/2023/18 wordt als volgt gewijzigd: 1) Artikel 1 wordt vervangen door: “ Artikel 1 Onderwerp en toepassingsgebied Krachtens artikel 21 van Verordening (EU) nr. 468/2014 (ECB/2014/17) legt dit besluit procedures vast voor de indiening bij de Europese Centrale Bank (ECB) van informatie die door onder toezicht staande entiteiten aan de nationale bevoegde autoriteiten (NBA’s) werd gerapporteerd in overeenstemming met Uitvoeringsverordening (EU) 2016/2070 van de Commissie ( *1 ) , Uitvoeringsverordening (EU) 2021/451 van de Commissie ( *2 ) , Uitvoeringsverordening (EU) 2021/453 van de Commissie ( *3 ) en Uitvoeringsverordening (EU) 2022/2454 van de Commissie ( *4 ) . ( *1 ) Uitvoeringsverordening (EU) 2016/2070 van de Commissie van 14 september 2016 tot vaststelling van technische uitvoeringsnormen voor sjablonen, definities en IT-oplossingen die door de instellingen moeten worden gebruikt bij de rapportage aan de Europese Bankautoriteit en de bevoegde autoriteiten in overeenstemming met artikel 78, lid 2, van Richtlijn 2013/36/EU van het Europees Parlement en de Raad ( PB L 328 van 2.12.2016, blz. 1 , ELI: http://data.europa.eu/eli/reg_impl/2016/2070/oj ).\" ( *2 ) Uitvoeringsverordening (EU) 2021/451 van de Commissie van 17 december 2020 tot vaststelling van technische uitvoeringsnormen voor de toepassing van Verordening (EU) nr. 575/2013 van het Europees Parlement en de Raad wat betreft de rapportage aan de toezichthoudende autoriteit door instellingen en tot intrekking van Uitvoeringsverordening (EU) nr. 680/2014 ( PB L 97 van 19.3.2021, blz. 1 , ELI: http://data.europa.eu/eli/reg_impl/2021/451/oj ).\" ( *3 ) Uitvoeringsverordening (EU) 2021/453 van de Commissie van 15 maart 2021 tot vaststelling van technische uitvoeringsnormen voor de toepassing van Verordening (EU) nr. 575/2013 van het Europees Parlement en de Raad inzake specifieke rapportagevereisten voor marktrisico ( PB L 89 van 16.3.2021, blz. 3 , ELI: http://data.europa.eu/eli/reg_impl/2021/453/oj ).\" ( *4 ) Uitvoeringsverordening (EU) 2022/2454 van de Commissie van 14 december 2022 tot vaststelling van technische uitvoeringsnormen voor de toepassing van Richtlijn 2002/87/EG van het Europees Parlement en de Raad wat betreft toezichtrapportage over de risicoconcentraties en intragroeptransacties ( PB L 324 van 19.12.2022, blz. 55 , ELI: http://data.europa.eu/eli/reg_impl/2022/2454/oj) .”.\" 2) In artikel 3 wordt het volgende lid 3 toegevoegd: “3.   De NBA’s dienen bij de ECB de informatie in die overeenkomstig Uitvoeringsverordening (EU) 2022/2454 door belangrijke onder toezicht staande entiteiten aan hen is gerapporteerd. De NBA’s dienen die informatie na ontvangst van de ingediende gegevens en na uitvoering van de in artikel 6 bedoelde initiële gegevenscontroles onverwijld in.” . 3) In artikel 4, lid 2, wordt het volgende punt c) toegevoegd: “c) met betrekking tot de belangrijke onder toezicht staande entiteiten aan het hoofd van de financiële conglomeraten waarvan de ECB coördinator is, uiterlijk op de 25e werkdag na de relevante inzenddata zoals overeengekomen door de ECB en de betrokken bevoegde autoriteiten overeenkomstig artikel 2, lid 3, en artikel 3, lid 4, van Gedelegeerde Verordening (EU) 2015/2303 van de Commissie ( *5 ) . ( *5 ) Gedelegeerde Verordening (EU) 2015/2303 van de Commissie van 28 juli 2015 tot aanvulling van Richtlijn 2002/87/EG van het Europees Parlement en de Raad met betrekking tot technische reguleringsnormen tot specificering van de definities van en coördinering van het aanvullende toezicht op risicoconcentratie en intragroeptransacties ( PB L 326 van 11.12.2015, blz. 34 , ELI: http://data.europa.eu/eli/reg_del/2015/2303/oj) .”.\" Artikel 2 Vankrachtwording Dit besluit wordt van kracht op de dag van de kennisgeving ervan aan de geadresseerden. Artikel 3 Geadresseerden Dit besluit is gericht tot de nationale bevoegde autoriteiten van de deelnemende lidstaten. Gedaan te Frankfurt am Main, 24 maart 2025. Voor de Raad van gouverneurs van de ECB De president van de ECB Christine LAGARDE ( 1 ) PB L 287 van 29.10.2013, blz. 63 , ELI: http://data.europa.eu/eli/reg/2013/1024/oj . ( 2 ) PB L 141 van 14.5.2014, blz. 1 , ELI: http://data.europa.eu/eli/reg/2014/468/oj . ( 3 ) Richtlijn 2002/87/EG van het Europees Parlement en de Raad van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad ( PB L 35 van 11.2.2003, blz. 1 , ELI: http://data.europa.eu/eli/dir/2002/87/oj ). ( 4 ) Uitvoeringsverordening (EU) 2022/2454 van de Commissie van 14 december 2022 tot vaststelling van technische uitvoeringsnormen voor de toepassing van Richtlijn 2002/87/EG van het Europees Parlement en de Raad wat betreft toezichtrapportage over de risicoconcentraties en intragroeptransacties ( PB L 324 van 19.12.2022, blz. 55 , ELI: http://data.europa.eu/eli/reg_impl/2022/2454/oj ). ( 5 ) Besluit (EU) 2023/1681 van de Europese Centrale Bank van 17 augustus 2023 betreffende de verstrekking aan de Europese Centrale Bank van toezichtgegevens die door de onder toezicht staande entiteiten aan de nationale bevoegde autoriteiten zijn gerapporteerd (ECB/2023/18) ( PB L 216 van 1.9.2023, blz. 105 , ELI: http://data.europa.eu/eli/dec/2023/1681/oj ). ELI: http://data.europa.eu/eli/dec/2025/673/oj ISSN 1977-0758 (electronic edition)",
  "source": "EUR LEX"
}