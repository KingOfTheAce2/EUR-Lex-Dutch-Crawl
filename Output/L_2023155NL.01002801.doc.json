{
  "url": "http://www.w3.org/1999/xhtml\"><!--",
  "content": "L_2023155NL.01002801.xml 16.6.2023 NL Publicatieblad van de Europese Unie L 155/28 UITVOERINGSVERORDENING (EU) 2023/1173 VAN DE COMMISSIE van 15 juni 2023 betreffende het uit de handel nemen van bepaalde toevoegingsmiddelen voor diervoeding, tot wijziging van Verordening (EG) nr. 1810/2005 en tot intrekking van de Verordeningen (EG) nr. 1453/2004, (EG) nr. 2148/2004 en (EG) nr. 943/2005 (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 10, lid 5, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de redenen en procedures voor het verlenen van dergelijke vergunningen, is geregeld bij Verordening (EG) nr. 1831/2003. Artikel 10, lid 2, van die verordening voorziet met name in voorschriften inzake de herbeoordeling van toevoegingsmiddelen waarvoor een vergunning is verleend overeenkomstig Richtlijn 70/524/EEG van de Raad ( 2 ) . (2) Artikel 10, lid 5, van Verordening (EG) nr. 1831/2003 bevat een verplichting voor de Commissie om een verordening vast te stellen betreffende het uit de handel nemen van de toevoegingsmiddelen voor diervoeding waarvoor geen aanvragen overeenkomstig artikel 10, leden 2 en 7, van Verordening (EG) nr. 1831/2003 zijn ingediend vóór het verstrijken van de in die bepalingen genoemde termijn, of waarvoor een aanvraag was ingediend die vervolgens is ingetrokken. (3) Daarom moeten de in de bijlage vermelde toevoegingsmiddelen voor diervoeding uit de handel worden genomen. (4) In het geval van toevoegingsmiddelen voor diervoeding waarvoor slechts voor bepaalde diersoorten of -categorieën aanvragen zijn ingediend of de aanvragen slechts voor bepaalde diersoorten of -categorieën zijn ingetrokken, moet het uit de handel nemen alleen betrekking hebben op de diersoorten en -categorieën waarvoor geen aanvraag is ingediend, of waarvoor de aanvraag is ingetrokken. (5) Als gevolg van het uit de handel nemen van de toevoegingsmiddelen voor diervoeding is het passend de bepalingen op grond waarvan een vergunning is verleend voor die toevoegingsmiddelen, in te trekken. Bijgevolg moet Verordening (EG) nr. 1810/2005 van de Commissie ( 3 ) dienovereenkomstig worden gewijzigd en moeten de Verordeningen (EG) nr. 1453/2004 ( 4 ) , (EG) nr. 2148/2004 ( 5 ) en (EG) nr. 943/2005 ( 6 ) van de Commissie worden ingetrokken. (6) Er moet een overgangsperiode worden vastgesteld waarbinnen bestaande voorraden van de betrokken toevoegingsmiddelen, voormengsels, voedermiddelen en mengvoeders die met die toevoegingsmiddelen zijn geproduceerd, mogen worden opgebruikt, zodat belanghebbenden zich aan het uit de handel nemen van die producten kunnen aanpassen. (7) Het uit de handel nemen van de in de bijlage vermelde producten belet niet dat zij overeenkomstig Verordening (EG) nr. 1831/2003 worden toegelaten of aan een maatregel betreffende hun status worden onderworpen. (8) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Uit de handel nemen De in de bijlage vermelde toevoegingsmiddelen voor diervoeding worden uit de handel genomen voor bepaalde diersoorten of -categorieën, zoals in die bijlage is aangegeven. Artikel 2 Overgangsmaatregelen voor toevoegingsmiddelen voor diervoeding die uit de handel worden genomen 1.   Bestaande voorraden van de in de bijlage vermelde toevoegingsmiddelen voor diervoeding mogen tot en met 6 juli 2024 in de handel gebracht en gebruikt blijven worden. 2.   Met de in lid 1 bedoelde toevoegingsmiddelen geproduceerde voormengsels mogen tot en met 6 oktober 2024 in de handel gebracht en gebruikt blijven worden. 3.   Met de in lid 1 bedoelde toevoegingsmiddelen of de in lid 2 bedoelde voormengsels geproduceerde mengvoeders en voedermiddelen mogen tot en met 6 juli 2025 in de handel gebracht en gebruikt blijven worden. Artikel 3 Wijziging van Verordening (EG) nr. 1810/2005 Verordening (EG) nr. 1810/2005 wordt als volgt gewijzigd: 1) Artikel 3 wordt geschrapt. 2) Bijlage III wordt geschrapt. Artikel 4 Intrekkingen De Verordeningen (EG) nr. 1453/2004, (EG) nr. 2148/2004 en (EG) nr. 943/2005 worden ingetrokken. Artikel 5 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 15 juni 2023. Voor de Commissie De voorzitter Ursula VON DER LEYEN ( 1 ) PB L 268 van 18.10.2003, blz. 29 . ( 2 ) Richtlijn 70/524/EEG van de Raad van 23 november 1970 betreffende toevoegingsmiddelen in de veevoeding ( PB L 270 van 14.12.1970, blz. 1 ). ( 3 ) Verordening (EG) nr. 1810/2005 van de Commissie van 4 november 2005 ter verlening van een nieuwe vergunning voor tien jaar voor een toevoegingsmiddel in de diervoeding, een permanente vergunning voor bepaalde toevoegingsmiddelen in de diervoeding en een voorlopige vergunning voor nieuwe toepassingen van bepaalde al toegelaten toevoegingsmiddelen in de diervoeding ( PB L 291 van 5.11.2005, blz. 5 ). ( 4 ) Verordening (EG) nr. 1453/2004 van de Commissie van 16 augustus 2004 tot verlening van permanente vergunningen voor bepaalde toevoegingsmiddelen in de veevoeding ( PB L 269 van 17.8.2004, blz. 3 ). ( 5 ) Verordening (EG) nr. 2148/2004 van de Commissie van 16 december 2004 tot verlening van permanente en voorlopige vergunningen voor bepaalde toevoegingsmiddelen en een vergunning voor nieuwe toepassingen van een al toegelaten toevoegingsmiddel in de diervoeding ( PB L 370 van 17.12.2004, blz. 24 ). ( 6 ) Verordening (EG) nr. 943/2005 van de Commissie van 21 juni 2005 tot verlening van een permanente vergunning voor bepaalde toevoegingsmiddelen in diervoeding ( PB L 159 van 22.6.2005, blz. 6 ). BIJLAGE Uit de handel te nemen toevoegingsmiddelen voor diervoeding als bedoeld in artikel 1 DEEL 1 Toevoegingsmiddelen voor diervoeding die voor alle diersoorten en -categorieën uit de handel worden genomen Identificatienummer Toevoegingsmiddel Diersoort of -categorie Emulgatoren en stabilisatoren, verdikkingsmiddelen en geleermiddelen E 433 Polyoxyethyleen(20)sorbitaanmonoöleaat Alle soorten E 413 Tragant Alle soorten Bindmiddelen, antiklontermiddelen en stollingsmiddelen E 561 Vermiculiet Alle soorten E 599 Perliet Alle soorten Vitaminen, provitaminen en chemisch duidelijk omschreven stoffen met een gelijkaardige werking Vitamine B 12 of cyanocobalamine. Alle vormen, met uitzondering van het preparaat van cyanocobalamine, geproduceerd door Ensifer adhaerens CNCM I-5541, bevattende ≤ 1 % cyanocobalamine in vaste vorm [3a835] ( 1 ) . Alle soorten Inkuiltoevoegingsmiddelen Micro-organismen Lactobacillus casei NBRC 3425 (ATCC 7469) Alle soorten Saccharomyces cerevisiae NBRC 0203 (IFO 0203) Alle soorten Enzymen Alfa-amylase EC 3.2.1.1 uit Aspergillus oryzae CBS 585.94 Alle soorten Kleurstoffen met inbegrip van pigmenten Andere kleurstoffen E 150b, E 150c en E 150d Karamelkleurstoffen als kleurstoffen die op grond van de communautaire voorschriften zijn toegestaan voor de kleuring van levensmiddelen Alle soorten Aromatische en eetlustopwekkende stoffen Natuurlijke producten — botanisch gedefinieerd Abies alba Mill., A. sibirica Ledeb.: olie van dennennaald CAS-nr. 8021-29-2 FEMA-nr. 2905 RvE-nr. 5 Einecs-nr. 294-351-9 Alle soorten Eleutherococcus senticosus Rupr. et Maxim. = Acanthopanax s . Harms: extract van Siberische ginseng (op oplosmiddelbasis) Alle soorten Helianthus annuus L.: absolue van zonnebloem/olie van zonnebloem/tinctuur van zonnebloem Alle soorten Origanum heracleoticum L.: extract van Griekse oregano/oleohars/olie van Griekse oregano Alle soorten Origanum heracleoticum L.: olie van oregano Alle soorten Petroselinum sativum Hoffm. = P. crispum Mill. = P. hortense L.: olie van peterselieblad CAS-nr. 8000-68-8 FEMA-nr. 2836 RvE-nr. 326 Einecs-nr. 281-677-1/olie van peterseliezaad CAS-nr. 8000-68-8 RvE-nr. 326 Einecs-nr. 281-677-1 Alle soorten Trachyspermum ammi (L.) Sprag. et Turr.: olie van ajowan Alle soorten Bupleurum rotundifolium L.: tinctuur van doorwas Alle soorten Boswellia serrata Roxb. ex Colebr.: tinctuur van wierookboom Alle soorten Bambusa sp.: tinctuur Alle soorten Pimenta dioica L. Merr. = P. officinalis Lind L.: olie van piment CAS-nr. 8006-77-7 FEMA-nr. 2018 RvE-nr. 335 Einecs-nr. 284-540-4 Alle soorten Natuurlijke producten en dienovereenkomstige synthetische producten CAS-nr. 13678-67-6/difurfurylsulfide/Flavis-nr. 13.056 Alle soorten CAS-nr. 29606-79-9/isopulegon/Flavis-nr. 07.067 Alle soorten CAS-nr. 43052-87-5/α-damascon/Flavis-nr. 07.134 Alle soorten CAS-nr. 4437-22-3/difurfurylether/Flavis-nr. 13.061 Alle soorten CAS-nr. 623-15-4/4-(2-furyl)but-3-en-2-on/Flavis-nr. 13.044 Alle soorten DEEL 2 Toevoegingsmiddelen voor diervoeding die voor bepaalde diersoorten of -categorieën uit de handel worden genomen Identificatienummer Toevoegingsmiddel Diersoort en categorie dieren Conserveermiddelen E 250 Natriumnitriet Honden; katten Emulgatoren en stabilisatoren, verdikkingsmiddelen en geleermiddelen E 406 Agaragar Gezelschapsdieren en andere niet-voedsel-producerende dieren Bindmiddelen, antiklontermiddelen en stollingsmiddelen E 567 Clinoptiloliet van vulkanische oorsprong Varkens en pluimvee Inkuiltoevoegingsmiddelen Stoffen Hexamethyleentetramine Runderen; schapen; varkens; pluimvee; konijnen; paarden; geiten Enzymen E 1613 Endo-1,4-bèta-glucanase/EC 3.2.1.8 geproduceerd door Trichoderma longibrachiatum (CNCM MA 6-10 W) Legkippen; mestkalkoenen; mestkippen Kleurstoffen met inbegrip van pigmenten Andere kleurstoffen E 127 Erytrosine als kleurstof die op grond van de communautaire voorschriften voor de kleuring van levensmiddelen is toegestaan Reptielen; katten E 127 Erytrosine [functionele groep 2, punt a), iii)] Siervissen Aromatische en eetlustopwekkende stoffen Natuurlijke producten — botanisch gedefinieerd Humulus lupulu s L. flos: extract van hop (kegels), rijk aan bètazuren Alle diersoorten, met uitzondering van gespeende biggen, mestvarkens en varkens van minder gangbare soorten, gespeend en voor mestdoeleinden Natuurlijke producten en dienovereenkomstige synthetische producten CAS-nr. 3188-00-9/4,5-dihydro-2-methylfuraan-3(2 H )-on/Flavis-nr. 13.042 Alle soorten met uitzondering van gezelschapsdieren CAS-nr. 3658-77-3/4-hydroxy-2,5-dimethylfuraan-3(2 H )-on/Flavis-nr. 13.010 Alle soorten met uitzondering van gezelschapsdieren CAS-nr. 4180-23-8/1-methoxy-4-(prop-1( trans )-enyl)benzeen/Flavis-nr. 04.010 Pluimvee en vis CAS-nr. 97-53-0/eugenol/Flavis-nr. 04.003 Pluimvee Vitaminen, provitaminen en chemisch duidelijk omschreven stoffen met een gelijkaardige werking Essentiële onverzadigde omega 6-vetzuren (als octadecadieenzuur) Fokzeugen; zeugen, ten behoeve van de biggen; fokkoeien ( 1 ) Deze vorm van vitamine B 12 of cyanocobalamine is toegelaten bij Uitvoeringsverordening (EU) 2022/1249 van de Commissie van 19 juli 2022 tot verlening van een vergunning voor vitamine B 12 in de vorm van cyanocobalamine geproduceerd door Ensifer adhaerens CNCM I-5541 als toevoegingsmiddel voor diervoeding voor alle diersoorten ( PB L 191 van 20.7.2022, blz. 10 ).",
  "source": "EUR LEX"
}