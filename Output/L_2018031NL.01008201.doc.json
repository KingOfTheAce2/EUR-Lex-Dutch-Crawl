{
  "url": "http://www.w3.org/1999/xhtml\">",
  "content": "L_2018031NL.01008201.xml 3.2.2018 NL Publicatieblad van de Europese Unie L 31/82 UITVOERINGSVERORDENING (EU) 2018/166 VAN DE COMMISSIE van 2 februari 2018 tot wijziging van Verordening (EU) 2016/44 van de Raad betreffende beperkende maatregelen in het licht van de situatie in Libië DE EUROPESE COMMISSIE, Gezien het Verdrag betreffende de werking van de Europese Unie, Gezien Besluit 2015/1333/GBVB van de Raad van 31 juli 2015 betreffende beperkende maatregelen in het licht van de situatie in Libië en tot intrekking van Besluit 2011/137/GBVB ( 1 ) , Gezien Verordening (EU) 2016/44 van de Raad van 18 januari 2016 betreffende beperkende maatregelen in het licht van de situatie in Libië ( 2 ) en tot intrekking van Verordening (EU) nr. 204/2011, en met name artikel 20, onder b), Overwegende hetgeen volgt: (1) In bijlage V bij Verordening (EU) 2016/44 worden de vaartuigen opgesomd die door het Sanctiecomité van de Verenigde Naties zijn aangewezen als bedoeld in punt 11 van Resolutie 2146 (2014) van de Veiligheidsraad van de Verenigde Naties. Op die vaartuigen zijn op grond van Verordening (EU) 2016/44 een aantal verbodsbepalingen van toepassing, waaronder een verbod op het laden, vervoeren of lossen van ruwe olie uit Libië en op toegang tot havens op het grondgebied van de Unie. (2) Op 26 januari 2018 heeft het Sanctiecomité van de Veiligheidsraad van de Verenigde Naties bepaald dat de vermelding van het vaartuig LYNN S op de lijst van vaartuigen waarop beperkende maatregelen van toepassing zijn, moet worden verlengd en gewijzigd. Bijlage V bij Verordening (EU) 2016/44 moet daarom dienovereenkomstig worden gewijzigd. (3) Teneinde de effectiviteit van de maatregelen waarin deze verordening voorziet te waarborgen, moet deze verordening onmiddellijk in werking treden, HEEFT DE VOLGENDE VERORDENING VASTGESTELD: Artikel 1 Bijlage V bij Verordening (EU) 2016/44 van de Raad wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de dag van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 2 februari 2018. Voor de Commissie, namens de voorzitter, Hoofd van de dienst Instrumenten voor het buitenlands beleid ( 1 ) PB L 206 van 1.8.2015, blz. 34 . ( 2 ) PB L 12 van 19.1.2016, blz. 1 . BIJLAGE Bijlage V bij Verordening (EU) 2016/44 wordt als volgt gewijzigd: De vermelding: „2. Naam: Lynn S Op de lijst geplaatst uit hoofde van punt 10, onder a) en b), van Resolutie 2146 (2014), als uitgebreid en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding op 31 oktober 2017 door het Comité verlengd tot en met 29 januari 2018, tenzij deze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Saint Vincent en de Grenadines. Aanvullende informatie Op de lijst geplaatst op 2 augustus 2017. IMO: 8706349. Vanaf 6 oktober 2017 bevond het vaartuig zich in de territoriale wateren van Libanon, en voer het in westelijke richting.” wordt vervangen door: „2. Naam: Lynn S Op de lijst geplaatst uit hoofde van punt 10, onder a) en b), van Resolutie 2146 (2014), als uitgebreid en gewijzigd bij punt 2 van Resolutie 2362 (2017) (verboden te laden, te vervoeren of te lossen; verboden havens binnen te komen). Overeenkomstig punt 11 van Resolutie 2146 is deze vermelding op 26 januari 2018 door het Comité verlengd (vorige verlenging geldig tot en met 29 januari 2018) tot en met 28 april 2018, tenzij deze eerder wordt beëindigd door het Comité overeenkomstig punt 12 van Resolutie 2146. Vlaggenstaat: Saint Vincent en de Grenadines. Aanvullende informatie Op de lijst geplaatst op 2 augustus 2017. IMO: 8706349. Vanaf 6 oktober 2017 bevond het vaartuig zich in de territoriale wateren van Libanon, en voer het in westelijke richting.”.",
  "source": "EUR LEX"
}