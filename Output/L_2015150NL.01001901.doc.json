{
  "url": "http://www.w3.org/1999/xhtml\"><!--",
  "content": "L_2015150NL.01001901.xml 17.6.2015 NL Publicatieblad van de Europese Unie L 150/19 BESLUIT (EU) 2015/926 VAN DE RAAD van 16 maart 2015 betreffende het namens de Europese Unie in te nemen standpunt in de Associatieraad die is ingesteld bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds, inzake de vaststelling van een aanbeveling voor de tenuitvoerlegging van het actieplan EU-Tunesië (2013-2017) waarmee uitvoering wordt gegeven aan het geprivilegieerd partnerschap DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 217, in samenhang met artikel 218, lid 9, Gezien het gezamenlijk voorstel van de hoge vertegenwoordiger van de Unie voor buitenlandse zaken en veiligheidsbeleid en de Europese Commissie, Overwegende hetgeen volgt: (1) De Euro-mediterrane Overeenkomst waarbij een partnerschap tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië anderzijds ( 1 ) („de overeenkomst”), is op 17 juli 1995 ondertekend en op 1 maart 1998 in werking getreden. (2) De partijen zijn van plan in het kader van het Europees nabuurschapsbeleid het nieuwe actieplan EU-Tunesië (2013-2017) goed te keuren waarmee uitvoering wordt gegeven aan het geprivilegieerd partnerschap („het actieplan”). Het actieplan, waarin het bijzondere partnerschap dat de partijen bindt, tot uiting komt, dient bij te dragen aan de uitvoering van de overeenkomst door middel van de uitwerking en vaststelling van concrete maatregelen teneinde de in de overeenkomst vastgelegde doelstellingen te bereiken. (3) Het standpunt van de Unie in de Associatieraad moet gebaseerd zijn op de aan dit besluit gehechte ontwerpaanbeveling, HEEFT HET VOLGENDE BESLUIT VASTGESTELD: Artikel 1 Het namens de Unie in te nemen standpunt in de Associatieraad die is ingesteld bij de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds, inzake de tenuitvoerlegging van het actieplan, wordt gebaseerd op de ontwerpaanbeveling van de Associatieraad die gehecht is aan dit besluit. Artikel 2 Dit besluit treedt in werking op de dag waarop het wordt vastgesteld. Gedaan te Brussel, 16 maart 2015. Voor de Raad De voorzitter F. MOGHERINI ( 1 ) PB L 97 van 30.3.1998, blz. 2 . ONTWERP AANBEVELING Nr. 2015/… VAN DE ASSOCIATIERAAD EU-TUNESIË van … over de tenuitvoerlegging in het kader van het Europees nabuurschapsbeleid van het actieplan EU-Tunesië (2013-2017) waarmee uitvoering wordt gegeven aan het geprivilegieerd partnerschap DE ASSOCIATIERAAD EU-TUNESIË, Gezien de Euro-mediterrane Overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië, anderzijds, en met name artikel 80, Overwegende hetgeen volgt: (1) Artikel 80 van de Euro-mediterrane Overeenkomst waarbij een partnerschap tot stand wordt gebracht tussen de Europese Gemeenschap en haar lidstaten, enerzijds, en de Republiek Tunesië anderzijds ( 1 ) („de overeenkomst”), geeft de Associatieraad de bevoegdheid nuttige aanbevelingen te doen om de doelstellingen van de overeenkomst te verwezenlijken. (2) Overeenkomstig artikel 90 van de overeenkomst treffen de partijen alle algemene en bijzondere maatregelen die vereist zijn om aan hun verplichtingen krachtens de overeenkomst te voldoen en zien zij erop toe dat de in de overeenkomst aangegeven doelstellingen worden verwezenlijkt. (3) De partijen hebben in het kader van het Europees nabuurschapsbeleid (ENB) hun goedkeuring gehecht aan de tekst van het actieplan EU-Tunesië (2013-2017) waarmee uitvoering wordt gegeven aan het geprivilegieerd partnerschap („het actieplan”). (4) Het actieplan dient de tenuitvoerlegging door de partijen van de Euro-mediterrane overeenkomst te ondersteunen, door de uitwerking en vaststelling, in overleg tussen de partijen van concrete maatregelen die een praktische leidraad bieden voor die tenuitvoerlegging. (5) Het actieplan dient een tweeledig doel: enerzijds worden concrete maatregelen vastgesteld ter naleving door de partijen van de verplichtingen die zij bij de overeenkomst zijn aangegaan, en anderzijds wordt een breder kader geboden voor verdere versterking van de betrekkingen tussen de Europese Unie en Tunesië, met het oog op de verwezenlijking van een aanzienlijke mate van economische integratie en verdieping van de politieke samenwerking, zulks overeenkomstig de algemene doelstellingen van de overeenkomst, HEEFT DE VOLGENDE AANBEVELING VASTGESTELD: Enig artikel De Associatieraad beveelt de partijen aan het actieplan ( 2 ) ten uitvoer te leggen, voor zover die tenuitvoerlegging bijdraagt tot de verwezenlijking van de doelstellingen van de overeenkomst. Gedaan te …, Voor de Associatieraad De voorzitter ( 1 ) PB L 97 van 30.3.1998, blz. 2 . ( 2 ) Zie document st 15164/14 ADD 1, blz. 5, op http://register.consilium.europa.eu",
  "source": "EUR LEX"
}