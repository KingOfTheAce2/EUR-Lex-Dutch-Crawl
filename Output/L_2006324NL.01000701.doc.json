{
  "url": "http://www.w3.org/1999/xhtml\">",
  "content": "L_2006324NL.01000701.xml 23.11.2006 NL Publicatieblad van de Europese Unie L 324/7 BESLUIT VAN DE RAAD van 13 november 2006 betreffende het evenement „Culturele Hoofdstad van Europa” voor 2010 (2006/796/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op Besluit 1419/1999/EG van het Europees Parlement en de Raad van 25 mei 1999 tot vaststelling van een communautaire actie voor het evenement „Culturele Hoofdstad van Europa” voor het tijdvak 2005 tot 2019 ( 1 ) , en met name op artikel 2, lid 3, en artikel 4, Gezien het verslag van de jury van april 2006 dat overeenkomstig artikel 2, lid 2, van Besluit 1419/1999/EG bij de Commissie, het Europees Parlement en de Raad is ingediend, Overwegende dat volledig wordt voldaan aan de criteria zoals die zijn vastgesteld in artikel 3 en bijlage II van Besluit 1419/1999/EG, Gezien de aanbeveling van de Commissie van 23 oktober 2006, BESLUIT: Artikel 1 Essen en Pécs worden overeenkomstig artikel 2, lid 1, van Besluit 1419/1999/EG aangewezen als „Culturele Hoofdstad van Europa 2010”. Artikel 2 Istanbul wordt overeenkomstig artikel 4 van Besluit 1419/1999/EG aangewezen als „Culturele Hoofdstad van Europa 2010”. Artikel 3 Alle aangewezen steden nemen de nodige maatregelen met het oog op de daadwerkelijke uitvoering van de artikelen 1 en 5 van Besluit 1419/1999/EG. Gedaan te Brussel, 13 november 2006. Voor de Raad De voorzitster S. HUOVINEN ( 1 ) PB L 166 of 1.7.1999, blz. 1 . Besluit gewijzigd bij Besluit 649/2005/EG ( PB L 117 van 4.5.2005, blz. 20 ).",
  "source": "EUR LEX"
}