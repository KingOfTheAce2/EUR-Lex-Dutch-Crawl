{
  "url": "http://www.w3.org/1999/xhtml\">",
  "content": "L_2011269NL.01001701.xml 14.10.2011 NL Publicatieblad van de Europese Unie L 269/17 BESLUIT VAN DE RAAD van 10 oktober 2011 betreffende de sluiting van het tussen de Europese Unie en de Kaapverdische Republiek overeengekomen Protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst inzake visserij tussen beide partijen (2011/679/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name artikel 43, lid 2, in samenhang met artikel 218, lid 6, onder a), Gezien het voorstel van de Europese Commissie, Gezien de instemming van het Europees Parlement, Overwegende hetgeen volgt: (1) Op 19 december 2006 heeft de Raad Verordening (EG) nr. 2027/2006 betreffende de sluiting van een Partnerschapsovereenkomst inzake visserij tussen de Europese Gemeenschap en de Republiek Kaapverdië vastgesteld ( 1 ) . (2) De Unie heeft met de Republiek Kaapverdië onderhandeld over een nieuw protocol waarbij aan de vaartuigen van de EU vangstmogelijkheden worden geboden in de wateren waarover Kaapverdië de soevereiniteit of de jurisdictie voor visserijaangelegenheden heeft. (3) Ter afronding van de onderhandelingen is op 22 december 2010 het nieuwe protocol geparafeerd. (4) Dit nieuwe protocol is ondertekend op grond van Besluit 2011/405/EU van de Raad ( 2 ) en het zal het vanaf 1 september 2011 voorlopig worden toegepast. (5) Het protocol dient te worden gesloten, HEEFT HET VOLGENDE BESLUIT VASTGESTELD: Artikel 1 Het tussen de Europese Unie en de Republiek Kaapverdie overeengekomen Protocol tot vaststelling van de vangstmogelijkheden en de financiële tegenprestatie waarin is voorzien bij de partnerschapsovereenkomst inzake visserij tussen beide partijen wordt namens de Unie goedgekeurd. Artikel 2 De voorzitter van de Raad verricht namens de Unie de in artikel 16 van het protocol bedoelde kennisgeving, teneinde tot uitdrukking te brengen dat de Unie ermee instemt door het protocol gebonden te zijn ( 3 ) . Artikel 3 Dit besluit treedt in werking op de dag van de bekendmaking ervan in het Publicatieblad van de Europese Unie . Gedaan te Luxemburg, 10 oktober 2011. Voor de Raad De voorzitter A. KRASZEWSKI ( 1 ) PB L 414 van 30.12.2006, blz. 1 . ( 2 ) PB L 181 van 9.7.2011, blz.1 . ( 3 ) De datum van inwerkingtreding van het protocol wordt door het secretariaat-generaal van de Raad in het Publicatieblad van de Europese Unie bekendgemaakt.",
  "source": "EUR LEX"
}