{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31986Y0812(01):NL:HTML\">",
  "content": "EUR-Lex - 31986Y0812(01) - NL Avis juridique important | 31986Y0812(01) Tweede Resolutie van de Raad van 24 juli 1986 betreffende de bevordering van gelijke kansen voor de vrouw Publicatieblad Nr. C 203 van 12/08/1986 blz. 0001 - 0001 CONCLUSIES VAN DE RAAD van 21 juli 1986 betreffende de voorlichting en de raadpleging van de  werknemers in ondernemingen met een ingewikkelde structuur (86/C  203/01) DE RAAD VAN DE  EUROPESE GEMEENSCHAPPEN,Gelet op het Verdrag tot oprichting van de Europese Economische  Gemeenschap,Overwegende dat de Commissie bij de Raad een gewijzigd voorstel voor een richtlijn  inzake de voorlichting en de raadpleging van de werknemers in ondernemingen met een ingewikkelde,  en in het bijzonder een transnationale, structuur heeft ingediend; dat het Europese Parlement en  het Economisch en Sociaal Comité advies over dit voorstel hebben uitgebracht;Overwegende dat de  Raad tot nu toe niet tot overeenstemming over dit voorstel voor een richtlijn is kunnen  komen;Overwegende dat niettemin algemeen wordt erkend dat het noodzakelijk is om op alle niveaus  een sociale dialoog te voeren;Overwegende dat de recente ontwikkelingen, zoals het steeds hogere  werkloosheidspercentage en de invoering op grote schaal van nieuwe technologieën, het belang van  deze sociale dialoog in de onderneming en daarbuiten hebben vergroot;Overwegende dat voorlichting  en raadpleging van de werknemers een transnationaal karakter kunnen hebben;Overwegende dat de  nieuwe ontwikkelingen in dit verband op samenhangende wijze moeten worden geëvalueerd, zowel op het  niveau van de sociale partners, als in de wetgeving van de Lid-Staten;Overwegende dat het wenselijk  is dat werknemers worden betrokken bij de activiteiten en het welslagen van de onderneming waarin  zij werzaam zijn;1. is van mening dat het vraagstuk van de voorlichting en de raadpleging van de  werknemers van groot politiek en economisch belang is en dat de oplossing van dit vraagstuk kan  bijdragen tot de verbetering van de betrekkingen tussen de sociale partners en derhalve tot betere  resultaten van de ondernemingen en van de economie van de Lid-Staten;2. onderstreept het belang van  een sociale ruimte in het kader van de verwezenlijking van de interne markt van de Gemeenschap en  de noodzaak om grotere overeenstemming te bereiken in de rechten van werknemers in de Lid-Staten om  te worden voorgelicht en geraadpleegd over besluiten van wezenlijk belang in de betrokken  ondernemingen;3. constateert dat hij geen oplossing voor dit probleem heeft kunnen vinden op basis  van het gewijzigde voorstel voor een richtlijn dat de Commissie op 13 juli 1983 bij de Raad heeft  ingediend en memoreert dat hij op 13 juni 1985 heeft opgemerkt dat dit probleem in sommige  Lid-Staten uitsluitend onder de collectieve arbeitsovereenkomsten ressorteert, en dat een oplossing  voor dit principiële vraagstuk gevonden moet worden alvorens de bestudering van genoemd voorstel  wordt voortgezet;4. verzoekt de Commissie:- haar werkzaamheden ter zake voort te zetten en de  ontwikkeling van de nationale wetgeving op dit vlak, alsook de tussen de sociale partners gesloten  akkoorden inzake de voorlichting en raadpleging van de werknemers, nauwkeurig te volgen;- haar  nauwe contacten met de sociale partners te blijven onderhouden, zodat zij hem jaarlijks verslag kan  uitbrengen over de op dit gebied belangrijke ontwikkelingen;5. zal op basis van deze verslagen  begin 1989 de bestudering hervatten van genoemd gewijzigd voorstel voor een richtlijn, dan wel van  enig ander voorstel dat de Commissie hem eventueel voorlegt betreffende de voorlichting en de  raadpleging van de werknemers;6. verzoekt de organisatie van de werkgevers en van de werknemers in  de Gemeenschap hun dialoog ter zake op alle niveaus voort te zetten, ten einde op het geëigende  vlak te komen tot overeenkomsten waarin de voorlichting en de raadpleging van de werknemers, onder  andere bij de invoering van nieuwe technologieën, wordt geregeld en herinnert in dit verband aan de  tekst van het nieuwe artikel 118 b van het Verdrag, als vermeld in artikel 22 van de Europese akte,  die als volgt luidt:,,De Commissie beijvert zich de dialoog tussen de sociale partners op Europees  niveau verder te ontwikkelen: als deze laatsten zulks wenselijk achten, kan dit tot contractuele  betrekkingen leiden''.",
  "source": "EUR LEX"
}