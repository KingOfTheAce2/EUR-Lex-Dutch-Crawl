{
  "url": "http://www.w3.org/1999/xhtml\"><!--",
  "content": "L_2014036NL.01001501.xml 6.2.2014 NL Publicatieblad van de Europese Unie L 36/15 BESLUIT VAN DE COMMISSIE van 4 februari 2014 inzake de kennisgeving door Hongarije van een nationaal plan voor de overgangsfase als bedoeld in artikel 32 van Richtlijn 2010/75/EU van het Europees Parlement en de Raad inzake industriële emissies (Kennisgeving geschied onder nummer C(2014) 502) (Slechts de tekst in de Hongaarse taal is authentiek) (2014/57/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlijn 2010/75/EU van het Europees Parlement en de Raad van 24 november 2010 inzake industriële emissies (geïntegreerde preventie en bestrijding van verontreiniging) ( 1 ) , en met name artikel 32, lid 5, tweede alinea, Overwegende hetgeen volgt: (1) Overeenkomstig artikel 32, lid 5, eerste alinea, van Richtlijn 2010/75/EU heeft Hongarije per brief met dagtekening 18 december 2012 die op 28 december 2012 per e-mail ( 2 ) door de Commissie is ontvangen, een nationaal plan voor de overgangsfase ( transitional national plan of TNP) bij de Commissie ingediend. (2) Tijdens haar beoordeling van de volledigheid van het TNP constateerde de Commissie dat voor verschillende in het TNP opgenomen installaties essentiële informatie ontbrak, zoals de datum waarop de eerste vergunning is verleend, de gebruikte hoeveelheid brandstof, het gemiddeld jaarlijks rookgasdebiet en het referentiezuurstofgehalte dat bij de berekeningen wordt gebruikt. Bovendien kwamen sommige in het TNP opgenomen installaties niet overeen met de installaties die Hongarije had vermeld in zijn in 2010 krachtens Richtlijn 2001/80/EG van het Europees Parlement en de Raad ( 3 ) ingediende emissie-inventaris. (3) De Commissie heeft Hongarije per brief van 12 juni 2013 ( 4 ) verzocht om ontbrekende gegevens van de afzonderlijke installaties te verstrekken, de redenen voor opname van een bepaalde installatie in het TNP op te helderen en om het TNP en de inventaris volgens Richtlijn 2001/80/EG op elkaar af te stemmen. (4) Hongarije heeft de gevraagde aanvullende informatie en verduidelijkingen per e-mail van 25 juni 2013 ( 5 ) verstrekt. (5) Na verdere evaluatie van het TNP en de verstrekte aanvullende informatie heeft de Commissie op 13 september 2013 een tweede brief ( 6 ) aan Hongarije gestuurd met het verzoek om een bevestiging van de correcte toepassing van de in artikel 29 van Richtlijn 2010/75/EU vastgestelde samentellingsregels en opheldering ten aanzien van de wijze waarop het gemiddeld jaarlijks rookgasdebiet werd bepaald en de wijze waarop de bijdrage aan de TNP-plafonds werd berekend voor installaties die tijdens de referentieperiode 2001-2010 waren uitgebreid. De Commissie heeft ook verzocht om opheldering ten aanzien van bepaalde emissiegrenswaarden die voor twee installaties zijn toegepast. (6) Hongarije heeft de Commissie per e-mail van 23 september 2013 ( 7 ) gemeld dat een installatie uit het TNP was verwijderd en heeft de correcte toepassing van de in artikel 29 van Richtlijn 2010/75/EU vastgestelde samentellingsregels voor de overblijvende installaties bevestigd. Ook heeft Hongarije de methode die is gebruikt voor de berekening van het gemiddeld jaarlijks rookgasdebiet per brandstoftype opgehelderd, een rechtvaardiging geleverd voor het gebruik van specifieke emissiegrenswaarden en bepaalde onjuiste gegevens gecorrigeerd. (7) De Commissie heeft per brief van 4 oktober 2013 ( 8 ) verzocht om nadere opheldering van de gegevens en de methodologie die is gebruikt voor de berekening van het gemiddeld jaarlijks rookgasdebiet van vijf installaties en Hongarije heeft deze informatie per brief van 10 oktober 2013 ( 9 ) verstrekt. Na verdere evaluatie van de verstrekte gegevens en het aantreffen van resterende inconsistenties voor twee installaties heeft de Commissie de Hongaarse autoriteiten per brief van 15 oktober 2013 ( 10 ) verzocht om de berekeningen voor deze installaties verder te verifiëren. (8) Per brief van 18 oktober 2013 ( 11 ) heeft Hongarije de gecorrigeerde gegevens voor het gemiddeld jaarlijks rookgasdebiet voor de twee installaties in kwestie verstrekt, alsmede een toelichting daarop, overeenkomstig Uitvoeringsbesluit 2012/115/EU van de Commissie ( 12 ) . (9) Het TNP is daarom door de Commissie overeenkomstig artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU beoordeeld. (10) De Commissie heeft met name gekeken naar de consistentie en juistheid van de gegevens, de veronderstellingen en de berekeningen die zijn gebruikt voor het bepalen van de bijdragen die elke onder het TNP vallende stookinstallatie levert aan de in het TNP vastgestelde emissieplafonds, en heeft het TNP onderzocht op de aanwezigheid van doelstellingen en bijbehorende streefwaarden, maatregelen en tijdschema’s voor het bereiken van deze doelstellingen, en een toezichtsmechanisme ter beoordeling van de toekomstige naleving van de voorschriften. (11) Wat de aanvullende ingediende informatie betreft, stelde de Commissie vast dat de emissieplafonds voor 2016 en 2019 aan de hand van de passende gegevens en formules zijn berekend, en dat de berekeningen correct waren. Hongarije heeft voldoende informatie verstrekt inzake de maatregelen die zullen worden genomen met het oog op de inachtneming van de emissieplafonds, het toezicht en de verslaglegging aan de Commissie over de tenuitvoerlegging van het TNP. (12) De Commissie is van mening dat de Hongaarse autoriteiten rekening hebben gehouden met artikel 32, leden 1, 3 en 4, van Richtlijn 2010/75/EU en met Uitvoeringsbesluit 2012/115/EU. (13) De tenuitvoerlegging van het TNP mag geen afbreuk doen aan andere toepasselijke nationale of Uniewetgeving. Door het stellen van afzonderlijke vergunningsvoorwaarden voor onder het TNP vallende stookinstallaties moet Hongarije er met name voor zorgen dat de naleving van onder meer Richtlijn 2010/75/EU, Richtlijn 2008/50/EG van het Europees Parlement en de Raad ( 13 ) en Richtlijn 2001/81/EG van het Europees Parlement en de Raad ( 14 ) niet in gevaar wordt gebracht. (14) Volgens artikel 32, lid 6, van Richtlijn 2010/75/EU moet Hongarije elke wijziging van het TNP aan de Commissie melden. De Commissie moet vervolgens beoordelen of die wijzigingen in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU, HEEFT HET VOLGENDE BESLUIT VASTGESTELD: Artikel 1 1.   Op grond van artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU zijn er geen bezwaren tegen het nationale plan voor de overgangsfase dat Hongarije op 28 december 2012 bij de Commissie heeft gemeld op grond van artikel 32, lid 5, van Richtlijn 2010/75/EU, zoals gewijzigd in overeenstemming met de aanvullende inlichtingen van 25 juni 2013, 23 september 2013, 10 oktober 2013 en 18 oktober 2013 ( 15 ) . 2.   De lijst van installaties die onder het nationale plan voor de overgangsfase vallen, de verontreinigende stoffen die op die installaties van toepassing zijn, en de desbetreffende emissieplafonds staan in de bijlage. 3.   De uitvoering van het nationale plan voor de overgangsfase door de Hongaarse autoriteiten stelt Hongarije niet vrij van de verplichting tot naleving van Richtlijn 2010/75/EU wat betreft de emissies van de afzonderlijke stookinstallaties waarop het plan betrekking heeft, en van andere relevante milieuwetgeving van de Europese Unie. Artikel 2 De Commissie beoordeelt of door Hongarije in de toekomst gemelde wijzigingen van het nationale plan voor de overgangsfase in overeenstemming zijn met artikel 32, leden 1, 3 en 4, van Richtlijn 2010/75/EU en Uitvoeringsbesluit 2012/115/EU. Artikel 3 Dit besluit is gericht tot Hongarije. Gedaan te Brussel, 4 februari 2014. Voor de Commissie Janez POTOČNIK Lid van de Commissie ( 1 ) PB L 334 van 17.12.2010, blz. 17 . ( 2 ) Ares(2013)39579. ( 3 ) Richtlijn 2001/80/EG van het Europees Parlement en de Raad van 23 oktober 2001 inzake de beperking van de emissies van bepaalde verontreinigende stoffen in de lucht door grote stookinstallaties ( PB L 309 van 27.11.2001, blz. 1 ). ( 4 ) Ares(2013)1636798. ( 5 ) Ares(2013)2534653. ( 6 ) Ares(2013)3046477. ( 7 ) Ares(2013)3104260. ( 8 ) Ares(2013)3192470. ( 9 ) Ares(2013)3231192. ( 10 ) Ares(2013)3248262. ( 11 ) Ares(2013)3283963. ( 12 ) Uitvoeringsbesluit 2012/115/EU van de Commissie van 10 februari 2012 houdende vaststelling van de in Richtlijn 2010/75/EU van het Europees Parlement en de Raad inzake industriële emissies bedoelde nationale plannen voor de overgangsfase ( PB L 52 van 24.2.2012, blz. 12 ). ( 13 ) Richtlijn 2008/50/EG van het Europees Parlement en de Raad van 21 mei 2008 betreffende de luchtkwaliteit en schonere lucht voor Europa ( PB L 152 van 11.6.2008, blz. 1 ). ( 14 ) Richtlijn 2001/81/EG van het Europees Parlement en de Raad van 23 oktober 2001 inzake nationale emissieplafonds voor bepaalde luchtverontreinigende stoffen ( PB L 309 van 27.11.2001, blz. 22 ). ( 15 ) De geconsolideerde versie van het TNP is door de Commissie op 6 december 2013 opgetekend onder registratienummer Ares(2013)3656219. BIJLAGE Lijst van de onder het TNP vallende installaties Nummer Naam van de installatie in het TNP Totaal nominaal thermisch ingangvermogen op 31.12.2010 (MW) Verontreinigende stof die onder het TNP valt SO 2 NO x stof 1 Bakonyi Erőmű Zrt. — P2 (eenheden T4 en T5) 264,3 √ √ √ 2 ISD Power Kft. — P1 (eenheden T1 en T2) 90 √ √ √ 3 ISD Power Kft. — P2 (eenheden T4, T5 en T6) 177 √ √ √ 4 ISD Power Kft. — P3 (eenheden T7 en T8) 176 √ √ √ 5 ISD Power Kft. — P4 (eenheid T9) 192 √ √ √ 6 Alpiq Csepel Kft. — P1 (eenheid 1) 419 — √ — 7 Alpiq Csepel Kft. — P2 (eenheid 2) 419 — √ — 8 Budapesti Erőmű Zrt. — P14 (elektriciteitscentrale Kelenföld 5) 425 — √ — 9 Budapesti Erőmű Zrt. — P6 (elektriciteitscentrale Újpest 4) 212 — √ — 10 Budapesti Erőmű Zrt. — P4 (elektriciteitscentrales Újpest 1 en 2) 332 √ √ √ 11 Mátrai Erőmű Zrt. — P2 1 063 √ — √ 12 Budapesti Erőmű Zrt. — P3 1 063 √ — √ 13 MVM MIFÜ Miskolci Fűtőerőmű Kft. — P2 (eenheden 3, 4 en GT 1) ( 1 ) 351,28 √ √ √ 14 Dorogi Erőmű Kft. — P2 (eenheden T1 en T2) 73,3 √ √ √ 15 Dorogi Erőmű Kft. — P3 (eenheden T3, T4, T5 en T7) ( 2 ) 95,04 √ √ √ 16 Győri Erőmű Kft. — P1 (eenheden T1, T5 en T7) 91 √ √ √ Emissieplafonds (ton) 2016 2017 2018 2019 1.1 - 30.6.2020 SO 2 12 988 10 269 7 551 4 832 2 416 NO x 3 967 3 602 3 236 2 871 1 436 stof 1 159 923 688 452 226 ( 1 ) Eenheid GT1 wordt alleen door het TNP bestreken voor NO x . ( 2 ) Eenheden T5 en T7 wordt alleen door het TNP bestreken voor NO x .",
  "source": "EUR LEX"
}