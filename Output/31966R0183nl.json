{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31966R0183:NL:HTML\">",
  "content": "EUR-Lex - 31966R0183 - NL Avis juridique important | 31966R0183 Verordening nr.183/66/EEG van de Commissie van 18 november 1966 houdende niet-vaststelling van het extra- bedrag voor Zuidafrikaanse eieren Publicatieblad Nr. 211 van 19/11/1966 blz. 3602 - 3602 Bijzondere uitgave in het Fins: Hoofdstuk 3 Deel 1 blz. 0183 Bijzondere uitgave in het Deens: Serie I Hoofdstuk 1965-1966 blz. 0224 Bijzondere uitgave in het Zweeds: Hoofdstuk 3 Deel 1 blz. 0183 Bijzondere uitgave in het Engels: Serie I Hoofdstuk 1965-1966 blz. 0257 Bijzondere uitgave in het Grieks: Hoofdstuk 03 Deel 2 blz. 0059 Bijzondere uitgave in het Spaans: Hoofdstuk 03 Deel 1 blz. 0239 Bijzondere uitgave in het Portugees: Hoofdstuk 03 Deel 1 blz. 0239 ++++ ( 1 ) PB no . 30 van 20 . 4 . 1962 , blz . 953/62 . ( 2 ) PB no . 191 van 26 . 10 . 1966 , blz . 3272/66 . VERORDENING No . 183/66/EEG VAN DE COMMISSIE van 18 november 1966 houdende niet-vaststelling van het extra-bedrag voor Zuidafrikaanse eieren DE COMMISSIE VAN DE EUROPESE ECONOMISCHE GEMEENSCHAP , Gelet op het Verdrag tot oprichting van de Europese Economische Gemeenschap , Gelet op Verordening no . 21 houdende de geleidelijke totstandbrenging van een gemeenschappelijke ordening der markten in de sector eieren ( 1 ) , en met name op artikel 6 , lid 4 , Gelet op Verordening no . 154/66/EEG van de Commissie van 25 oktober 1966 ( 2 ) houdende vaststelling van het extra-bedrag voor de invoer van produkten van de pluimveehouderij uit derde landen en intrekking van Verordening no . 109 , en met name op artikel 4 , Overwegende dat ter voorkoming van verstoringen van het handelsverkeer in de onder Verordening no . 21 vallende produkten door aanbiedingen uit derde landen tegen prijzen die beneden de sluisprijs liggen , de overeenkomstig artikel 4 van Verordening no . 21 vastgestelde en eventueel overeenkomstig artikel 5 van genoemde verordening verlaagde heffingen in elke Lid-Staat moeten worden verhoogd met een bedrag , gelijk aan het verschil tussen de aanbodsprijs franco-grens en de sluisprijs ; Overwegende echter dat de heffingen niet met dit extra-bedrag worden verhoogd ten opzichte van de derde landen die bereid en in staat zijn te waarborgen , dat bij invoer uit hun gebied de werkelijke prijs niet beneden de sluisprijs ligt en dat iedere verlegging van het handelsverkeer wordt vermeden ; Overwegende dat de Regering van de Zuidafrikaanse Republiek zich bij brief van 10 november 1966 bereid heeft verklaard deze waarborgen te geven voor de uitvoer van eieren , in de schaal van pluimvee ; dat de genoemde regering erop zal toezien , dat eieren in de schaal van pluimvee alleen door de \" Eierbeheerraad \" naar de Gemeenschap zullen worden uitgevoerd onder voortdurende controle van de staat ; dat deze er eveneens op zal toezien dat de voor de uitvoer naar de Gemeenschap bedoelde compensatiebedragen op zodanige wijze zullen worden vastgesteld , dat niet geleverd zal worden tegen prijzen die lager zijn dan de door de Gemeenschap vastgestelde sluisprijs , die op de dag van de inklaring van kracht is voor eieren in de schaal ; Overwegende dat de Regering van de Zuidafrikaanse Republiek zich bovendien bereid heeft verklaard : _ aan de Commissie de gegevens te verstrekken betreffende de hoeveelheid , het tijdstip van aflevering , het land van bestemming , de plaats van grensoverschrijding en het bedrag van de compensatie , _ de Commissie in staat te stellen voortdurend controle uit te oefenen op de doeltreffendheid van de genomen maatregelen , met name wat de berekening van het compensatiebedrag betreft ; Overwegende dat de vraagstukken die met de nakoming van deze garantieverklaring samenhangen , uitvoerig met de vertegenwoordigers van de Zuidafrikaanse Republiek zijn besproken ; dat na deze besprekingen aangenomen mag worden , dat dit land in staat is de garantieverklaring na te komen ; dat voor de invoer van eieren in de schaal van pluimvee , van herkomst en van oorsprong uit de Zuidafrikaanse Republiek , derhalve geen extra-bedrag behoeft te worden vastgesteld ; Overwegende dat de in deze verordening vervatte maatregelen in overeenstemming zijn met het advies van het Comit√© van beheer voor slachtpluimvee en eieren , HEEFT DE VOLGENDE VERORDENING VASTGESTELD : Artikel 1 Overeenkomstig artikel 6 , lid 3 , tweede alinea , van Verordening no . 21 worden de in artikel 4 van Verordening no . 21 vastgestelde en eventueel krachtens artikel 5 van deze verordening verlaagde heffingen voor de invoer van eieren in de schaal van pluimvee ( post no . ex 04.05 A van het gemeenschappelijk douanetarief ) van herkomst en van oorsprong uit de Zuidafrikaanse Republiek niet met een extra-bedrag verhoogd . Artikel 2 Deze verordening treedt in werking op de dag na die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Brussel , 18 november 1966 . Voor de Commissie De Voorzitter Walter HALLSTEIN",
  "source": "EUR LEX"
}