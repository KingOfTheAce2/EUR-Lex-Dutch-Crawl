{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31969D0494:NL:HTML\">",
  "content": "EUR-Lex - 31969D0494 - NL Avis juridique important | 31969D0494 69/494/EEG: Beschikking van de Raad van 16 december 1969 betreffende de geleidelijke eenmaking van de akkoorden inzake handelsbetrekkingen tussen de Lid-Staten en derde landen en betreffende onderhandelingen over communautaire akkoorden Publicatieblad Nr. L 326 van 29/12/1969 blz. 0039 - 0042 Bijzondere uitgave in het Fins: Hoofdstuk 11 Deel 1 blz. 0046 Bijzondere uitgave in het Deens: Serie I Hoofdstuk 1969(II) blz. 0586 Bijzondere uitgave in het Zweeds: Hoofdstuk 11 Deel 1 blz. 0046 Bijzondere uitgave in het Engels: Serie I Hoofdstuk 1969(II) blz. 0603 Bijzondere uitgave in het Grieks: Hoofdstuk 11 Deel 1 blz. 0110 Bijzondere uitgave in het Spaans: Hoofdstuk 11 Deel 1 blz. 0069 Bijzondere uitgave in het Portugees: Hoofdstuk 11 Deel 1 blz. 0069 ++++ ( 1 ) PB nr . C 160 van 18 . 12 . 1969 , blz . 17 . ( 2 ) PB nr . 71 van 4 . 11 . 1961 , blz . 1274/61 . ( 3 ) PB nr . 71 van 4 . 11 . 1961 , blz . 1274/61 . ( 4 ) PB nr . 71 van 4 . 11 . 1961 , blz . 1273/61 . BESCHIKKING VAN DE RAAD van 16 december 1969 betreffende de geleidelijke eenmaking van de akkoorden inzake de handelsbetrekkingen tuussen de Lid-Staten en derde landen en betreffende onderhandelingen over communautaire akkoorden ( 69/494/EEG ) DE RAAD VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , inzonderheid op de artikelen 111 en 113 , Gezien het voorstel van de Commissie , Gezien het advies van het Europese Parlement ( 1 ) , Overwegende dat op grond van de beschikking van de Raad van 9 oktober 1961 inzake de eenmaking van de geldigheidsduur van handelsakkoorden met derde landen ( 2 ) , de geldigheidsduur van deze akkoorden het einde van de overgangsperiode niet mag overschrijden ; Overwegende dat , indien na afloop van de overgangsperiode onderhandelingen moeten worden gevoerd over akkoorden inzake de handelsbetrekkingen met derde landen , de Commissie op grond van artikel 113 , lid 3 , van het Verdrag aanbevelingen doet aan de Raad , die haar machtigt de vereiste onderhandelingen te openen ; Overwegende dat een procedure moet worden ingesteld ten einde het geleidelijke karakter van de vervanging der nationale akkoorden door communautaire akkoorden te verzekeren ; Overwegende dat , hoewel enerzijds alle onderhandelingen over het sluiten van nieuwe of het wijzigen van bestaande verdragen , akkoorden over regelingen na het einde van de overgangsperiode volgens een communautaire procedure moeten worden gevoerd , het anderzijds niet uitgesloten is dat de geldende verdragen , akkoorden en regelingen voorlopig uitdrukkelijk of stilzwijgend kunnen worden verlengd , zelfs na de overgangsperiode , op voorwaarde dat het voortbestaan van deze overeenkomsten geen belemmering vormt voor de toepassing van de gemeenschappelijke handelspolitiek ; Overwegende dat vooraf op communautair niveau overleg dient te worden gepleegd tussen de Lid-Staten en de Commissie , ten einde na te gaan of deze voorwaarden aanwezig zijn ; Overwegende dat , voor zover geen communautaire onderhandelingen kunnen plaatsvinden , dient te worden voorzien in coordinatie op communautair niveau van de handelsbetrekkingen van de Lid-Staten met derde landen ; Overwegende echter dat het , in bepaalde uitzonderlijke gevallen , wanneer de Gemeenschap nog geen onderhandelingen kan voeren , en een onderbreking van de conventionele betrekkingen de ontwikkeling van de handelsbetrekkingen met het betrokken derde land ten nadele van de Gemeenschap en van de Lid-Staten in gevaar kan brengen , dienstig is , voorlopig en gedurende een beperkte periode , de Lid-Staten in de gelegenheid te stellen onderhandelingen te voeren ; Overwegende dat , ten einde te voorkomen dat dergelijke onderhandelingen de toepassing van de gemeenschappelijke handelspolitiek belemmeren , deze door de Lid-Staten moeten worden gevoerd op basis van conclusies waartoe men vooraf volgens een communautaire procedure is gekomen en die betrekking hebben op de belangrijkste bepalingen van het akkoord ; Overwegende dat , voordat akkoorden worden gesloten , moet worden nagegaan of de resultaten van de onderhandelingen in overeenstemming zijn met de gemeenschappelijke conclusies ; Overwegende dat , ter vermakkelijking van de tenuitvoerlegging der beoogde bepalingen , tussen de Commissie en de Lid-Staten overleg dient te worden gepleegd ; Overwegende dat het dienstig is het in artikel 113 van het Verdrag bedoelde speciale comité in te stellen , HEEFT DE VOLGENDE BESCHIKKING VASTGESTELD : TITEL I Uitdrukkelijke of stilzwijgende verlenging van de geldende akkoorden Artikel 1 De Lid-Staten geven de Commissie kennis van de bilaterale verdragen , akkoorden of regelingen inzake de handelsbetrekkingen met derde landen in de zin van artikel 113 , waarvan de uitdrukkelijke of stilzwijgende verlenging moet worden overwogen ; de Commissie stelt de andere Lid-Staten hiervan in kennis . Deze kennisgeving moet de Commissie uiterlijk drie maanden v}}r de verlenging of v}}r het verstrijken van de opzegtermijn van de betrokken overeenkomst bereiken . Artikel 2 Na ontvangst van deze kennisgeving wordt op verzoek van een Lid-Staat of op initiatief van de Commissie voorafgaand overleg gepleegd . Het overleg vangt aan binnen drie weken nadat de Commissie de in artikel 1 , tweede alinea , bedoelde kennisgeving of het verzoek van een Lid-Staat heeft ontvangen . Dit overleg dient met name om vast te stellen , of de uitdrukkelijk of stilzwijgend te verlengen bilaterale overeenkomsten bepalingen bevatten inzake de gemeenschappelijke handelspolitiek in de zin van artikel 113 en , in bevestigend geval , of deze bepalingen een belemmering voor die politiek kunnen vormen . Het overleg dient zich uit te strekken tot de geldende overeenkomsten der andere Lid-Staten met het betrokken derde land . Artikel 3 Wanneer na afloop van dit overleg wordt geconstateerd dat de bepalingen van de uitdrukkelijk of stilzwijgend te verlengen overeenkomsten _ hoewel zij vallen onder de gemeenschappelijke handelspolitiek in de zin van artikel 113 _ gedurende de beoogde periode van verlenging geen belemmering voor de toepassing van de gemeenschappelijke handelspolitiek vormen , kan de Commissie de Raad voorstellen om de betrokken Lid-Staat of Lid-Staten , in afwijking van artikel 1 van de beschikking van de Raad van 9 oktober 1961 inzake de eenmaking van de geldigheidsduur van handelsakkoorden met derde landen ( 3 ) , machtiging te verlenen om de betrokken bepalingen van de overeenkomsten waarover overleg is gepleegd , voor een nader vast te stellen periode uitdrukkelijk of stilzwijgend te verlengen of te vernieuwen . Deze periode mag niet meer dan één jaar bedragen . Wanneer de betrokken overeenkomsten een communautaire voorbehoudsclausule of een clausule inzake jaarlijkse opzegging bevatten , kan echter machtiging worden verleend tot uitdrukkelijke of stilzwijgende verlenging voor een langere duur . Artikel 4 Wanneer na afloop van het overleg wordt geconstateerd dat sommige bepalingen van de uitdrukkelijk of stilzwijgend te verlengen overeenkomsten gedurende de beoogde periode van verlenging een belemmering voor de toepassing van de gemeenschappelijke handelspolitiek kunnen vormen , met name wegens de dispariteiten tussen de politiek van de Lid-Staten , legt de Commissie de Raad een uitvoerig verslag voor . Dit verslag gaat vergezeld van de nodige voorstellen en eventueel van aanbevelingen tot het verlenen van machtiging aan de Commissie om communautaire onderhandelingen met de betrokken derde landen te openen . Voor de onderhandelingen over de akkoorden zijn de bepalingen van titel II van toepassing . TITEL II Onderhandelingen over akkoorden met derde landen Artikel 5 Wanneer een Lid-Staat meent dat over een bilateraal verdrag , een bilateraal akkoord of een bilaterale regeling inzake de handelsbetrekkingen met een derde land in de zin van artikel 113 , onderhandelingen moeten worden gevoerd , legt hij de aangelegenheid aan de Commissie voor , die de andere Lid-Staten daarvan in kennnis stelt . De Commissie kan eveneens dergelijke onderhandelingen voorstellen . De Commissie en de Lid-Staten houden rekening met de verzoeken en initiatieven van derde landen . Artikel 6 Na ontvangst van deze mededelingen bereidt de Commissie haar voorstellen of aanbevelingen krachtens artikel 113 van het Verdrag voor . Te dien einde gaat zij na : 1 . of de bepalingen waarover zal worden onderhandeld , betrekking hebben op de handelspolitiek in de zin van artikel 113 van het Verdrag ; 2 . of de voorwaarden voor het openen van communautaire onderhandelingen zijn vervuld en of deze onderhandelingen wenselijk zijn ; 3 . eventueel , en voor zover de voorwaarden voor het openen van communautaire onderhandelingen nog niet zijn vervuld , dan wel indien deze onderhandelingen niet wenselijk blijken , of een coordinatie van de handelsbetrekkingen der Lid-Staten met derde landen door middel van autonome communautaire maatregelen wenselijk is . Artikel 7 Wanneer blijkt dat bepalingen waarover moet worden onderhandeld , betrekking hebben op de handelspolitiek van de Gemeenschap , legt de Commissie onverwijld een uitvoerig verslag voor aan de Raad ; dit verslag gaat vergezeld van aanbevelingen tot het verlenen van machtiging aan de Commissie om de noodzakelijke onderhandelingen te openen , of van voorstellen voor autonome communautaire maatregelen . Artikel 8 De Commissie voert de onderhandelingen in overleg met het speciale Comité , dat overeenkomstig artikel 113 van het Verdrag door de Raad is aangewezen om haar daarin bij te staan , en binnen het raam van de richtlijnen welke de Raad haar kan verstrekken . Dit Comité is samengesteld uit Vertegenwoordigers van de Lid-Staten en wordt voorgezeten door de Vertegenwoordiger van de Lid-Staat die het voorzitterschap van de Raad vervult . Het Comité kan door de Commissie worden geraadpleegd omtrent een overwogen onderhandelingsschema . De Commissie neemt deel aan alle werkzaamheden van het Comité en kan te allen tijde verzoeken , het bijeen te roepen . TITEL III Overgangsbepalingen betreffende uitzonderlijke gevallen en slotbepalingen Artikel 9 In afwijking van het bepaalde in titel II en tot en met 31 december 1972 kan de Raad , bij uitzondering , op voorstel van de Commissie en na voorafgaand verplicht overleg , bilaterale onderhandelingen tussen de Lid-Staten en bepaalde derde landen toestaan , wanneer communautaire onderhandelingen uit hoofde van artikel 113 van het Verdrag nog niet mogelijk zijn . Dit artikel is van toepassing wanneer een Lid-Staat om bijzondere redenen oordeelt , met een derde land onderhandelingen te moeten voeren , ten einde onderbreking van de bij overeenkomsten geregelde handelsbetrekkingen te voorkomen , voordat de in titel II genoemde communautaire regeling volledig is vastgesteld . Artikel 10 Het overeenkomstig artikel 11 ingeleide overleg : i ) omvat en coordinatie die noodzakelijkerwijs tot doel heeft , de goede werking en de versterking van de gemeenschappelijke markt te verzekeren , rekening te houden met de wettige belangen van de Lid-Staten , zowel ten aanzien van de invoer als van de ontwikkeling van de uitvoer , en bij te dragen tot de vaststelling van uniforme beginselen inzake de gemeenschappelijke handelspolitiek ten opzichte van de betrokken landen ; ii ) strekt zich met name uit tot alle fundamentele commerciële bepalingen van de overwogen akkoorden ; iii ) moet in de loop van de onderhandelingen worden hervat indien de ontwikkeling ervan zulks vereist , met name wanneer de betrokken Lid-Staat de bedoeling heeft , af te wijken van de tijdens het overleg vastgestelde leidraad ; iv ) moet _ zowel ten aanzien van de punten i ) en ii ) als van punt iii ) _ leiden tot de conclusies die de Lid-Staat tijdens de onderhandelingen tot leidraad zullen strekken . Artikel 11 Het in de artikelen 2 en 10 beoogde overleg vindt plaats in het Comité bedoeld in de beschikking van de Raad van 9 oktober 1961 betreffende een procedure van overleg aangaande onderhandelingen over akkoorden inzake de handelsbetrekkingen tussen de Lid-Staten en derde landen en aangaande wijzigingen van de liberalisatieregelingen ten opzichte van derde landen ( 4 ) . Artikel 12 De Raad kan op voorstel van de Commissie met gekwalificeerde meerderheid van stemmen de Lid-Staten machtigen onderhandelingen met de betrokken landen te openen op basis van de conclusies waartoe men in het kader van de in artikel 10 bedoelde procedure is gekomen . Artikel 13 Na afloop van de onderhandelingen worden de resultaten ervan door de betrokken Lid-Staat ter kennis van de Commissie gebracht en aan de overige Lid-Staten medegedeeld . Wanneer binnen een termijn van vijf werkdagen volgende op de kennisgeving aan de Commissie , geen enkele Lid-Staat tegen het overwogen akkoord bij de Commissie bezwaren gemaakt heeft , noch aan de betrokken Lid-Staat deze bezwaren kenbaar heeft gemaakt , stelt de Commissie , indien zij harerzijds geen bezwaren heeft , de Raad en de overige Lid-Staten hiervan onmiddellijk in kennis . Na ontvangst van deze kennisgeving kan het betrokken akkoord worden gesloten . In andere gevallen kan het akkoord eerst worden gesloten , wanneer de Raad , op voorstel van de Commissie en met gekwalificeerde meerderheid van stemmen , daartoe machtiging heeft verleend . Artikel 14 Deze beschikking is van toepassing met ingang van 1 januari 1970 . Artikel 15 De bepalingen van de beschikking van de Raad van 9 oktober 1961 betreffende een procedure van overleg aangaande onderhandelingen over akkoorden inzake de handelsbetrekkingen tussen de Lid-Staten en derde landen , worden door de bepalingen van de onderhavige beschikking gewijzigd , voor zover zij daarmede in strijd zijn . Artikel 16 Deze beschikking is gericht tot de Lid-Staten . Gedaan te Brussel , 16 december 1969 . Voor de Raad De Voorzitter H . J . DE KOSTER",
  "source": "EUR LEX"
}