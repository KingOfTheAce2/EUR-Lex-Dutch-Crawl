{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31994Y0119(01):NL:HTML\">",
  "content": "EUR-Lex - 31994Y0119(01) - NL Avis juridique important | 31994Y0119(01) Resolutie van de Raad van 22 december 1993 betreffende de uitbreiding van de maatregelen op het gebied van het veterinair epidemietoezicht Publicatieblad Nr. C 016 van 19/01/1994 blz. 0001 - 0001 RESOLUTIE VAN DE  RAAD van 22 december 1993 betreffende de uitbreiding van de maatregelen op het gebied van het  veterinair epidemietoezicht (94/C  16/01) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Overwegende dat sedert 1964 geharmoniseerde voorschriften op veterinair gebied zijn ingevoerd voor  de belangrijkste dieren en produkten van dierlijke oorsprong waarop de gemeenschappelijke ordening  der markten van toepassing is, en dat zulks de ontwikkeling van het intra-communautair  handelsverkeer van deze dieren en produkten heeft vergemakkelijkt; Overwegende dat in hoofdstuk I van Richtlijn 90/425/EEG het beginsel is vastgesteld van veterinaire  controles bij de oorsprong voor dieren en bepaalde produkten van dierlijke oorsprong waarvan het  handelsverkeer het gevaar van verbreiding van epizooetische ziekten met zich meebrengt; Overwegende dat de veterinaire controles aan de grenzen tussen de Lid-Staten per 1 januari 1993  zijn afgeschaft; Overwegende dat een aantal onvolkomenheden is geconstateerd in het systeem van controles bij de  oorsprong dat is ingevoerd bij Richtlijn 90/425/EEG; Overwegende dat vóór het verstrijken van de overgangsmaatregelen van Richtlijn 90/675/EEG tot  uitbreiding van de controles bij de oorsprong besloten dient te worden, KOMT  OVEREEN - onder bevestiging van de rol en de verantwoordelijkheden van de officiële diensten (met  name inzake de controle van de certificering) - om, ten einde de verplaatsingen van dieren na de  afschaffing van de grenscontroles te controleren, de bestaande controle-systemen aan te vullen en: 1.  alle bedrijven een status toe te kennen ten opzichte van de hoogst mogelijke status, en de  handelaren wier bedrijf aldus een status heeft gekregen directer toegang tot het handelsverkeer te  verlenen; 2. een nauw verband te leggen tussen diergezondheid, volksgezondheid en de sanitaire en hygiënische  kwaliteit van de betrokken produkten; 3. de controles van het handelsverkeer en van de invoer van dieren en produkten van dierlijke  oorsprong te verscherpen met het oog op het voorkomen van fraude; 4. een optimale gegevensuitwisseling tussen alle betrokken partijen te bevorderen; VERZOEKT de Commissie om vóór 1 juli 1994 passende voorstellen te formuleren, waarin met name  rekening gehouden wordt met de noodzaak -  ervoor te zorgen dat de bedrijven onder officieel  toezicht worden geplaatst om de in artikel 3 van Richtlijn 90/425/EEG bedoelde veterinaire controle  te garanderen, - de respectieve verantwoordelijkheden van de handelaren die betrokken zijn bij het handelsverkeer  en bij de handhaving van een hoge gezondheidsstatus en van de met de controle en de  bestrijdingsmaatregelen belaste dierenartsen te preciseren, - te zoeken naar passende middelen om een doeltreffend veterinair toezicht op de bedrijven te  waarborgen en de handhaving van hun gezondheidsstatus te garanderen, - aan de Lid-Staten de keuze te laten van de meest geschikte middelen voor de praktische uitvoering  van dit beginsel door een optimaal gebruik van hun veterinair personeel; KOMT OVEREEN alles in het werk te stellen om een snelle toepassing van deze beginselen in het kader  van de wijziging van Richtlijn 64/432/EEG mogelijk te maken.",
  "source": "EUR LEX"
}