{
  "url": "http://www.w3.org/1999/xhtml\">",
  "content": "L_2022305NL.01005801.xml 25.11.2022 NL Publicatieblad van de Europese Unie L 305/58 UITVOERINGSBESLUIT (EU) 2022/2306 VAN DE COMMISSIE van 23 november 2022 waarbij aan bepaalde lidstaten afwijkingen worden toegestaan ten aanzien van de indiening van statistieken overeenkomstig Verordening (EG) nr. 1338/2008 van het Europees Parlement en de Raad, wat betreft statistieken over gezondheidszorginstellingen, human resources voor gezondheidszorg en het gebruik van de gezondheidszorg (Kennisgeving geschied onder nummer C(2022) 8341) (Slechts de teksten in de Duitse, de Engelse, de Franse, de Griekse, de Ierse, de Nederlandse, de Portugese, de Roemeense, de Spaanse, de Tsjechische en de Zweedse taal zijn authentiek) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1338/2008 van het Europees Parlement en de Raad van 16 december 2008 betreffende communautaire statistieken over de volksgezondheid en de gezondheid en veiligheid op het werk ( 1 ) , en met name artikel 9, lid 2, Gezien de verzoeken van het Koninkrijk België, de Tsjechische Republiek, Ierland, de Helleense Republiek, het Koninkrijk Spanje, de Franse Republiek, de Republiek Cyprus, het Groothertogdom Luxemburg, het Koninkrijk der Nederlanden, de Republiek Oostenrijk, de Portugese Republiek, Roemenië en het Koninkrijk Zweden, Overwegende hetgeen volgt: (1) In overeenstemming met artikel 9, lid 2, van Verordening (EG) nr. 1338/2008 kunnen voor lidstaten afwijkingsregelingen en overgangsperioden worden vastgesteld die op objectieve overwegingen gebaseerd moeten zijn. (2) Uit de door de lidstaten aan de Commissie verstrekte informatie blijkt dat de verzoeken om een afwijkingsregeling het gevolg zijn van de noodzaak om de nationale administratieve en statistische stelsels ingrijpend te wijzigen teneinde volledig aan Verordening (EG) nr. 1338/2008 te voldoen. (3) Dergelijke afwijkingen moeten daarom op hun verzoek worden toegestaan aan het Koninkrijk België, de Tsjechische Republiek, Ierland, de Helleense Republiek, het Koninkrijk Spanje, de Franse Republiek, de Republiek Cyprus, het Groothertogdom Luxemburg, het Koninkrijk der Nederlanden, de Republiek Oostenrijk, de Portugese Republiek, Roemenië en het Koninkrijk Zweden. (4) De in dit besluit vervatte maatregelen zijn in overeenstemming met het advies van het bij artikel 7 van Verordening (EG) nr. 223/2009 van het Europees Parlement en de Raad ingestelde Comité voor het Europees statistisch systeem ( 2 ) , HEEFT HET VOLGENDE BESLUIT VASTGESTELD: Artikel 1 Aan de in de bijlage genoemde lidstaten worden de daarin opgenomen afwijkingen toegestaan. Artikel 2 Dit besluit is gericht tot het Koninkrijk België, de Tsjechische Republiek, Ierland, de Helleense Republiek, het Koninkrijk Spanje, de Franse Republiek, de Republiek Cyprus, het Groothertogdom Luxemburg, het Koninkrijk der Nederlanden, de Republiek Oostenrijk, de Portugese Republiek, Roemenië en het Koninkrijk Zweden. Gedaan te Brussel, 23 november 2022. Voor de Commissie Paolo GENTILONI Lid van de Commissie ( 1 ) PB L 354 van 31.12.2008, blz. 70 . ( 2 ) Verordening (EG) nr. 223/2009 van het Europees Parlement en de Raad van 11 maart 2009 betreffende de Europese statistiek en tot intrekking van Verordening (EG, Euratom) nr. 1101/2008 van het Europees Parlement en de Raad betreffende de toezending van onder de statistische geheimhoudingsplicht vallende gegevens aan het Bureau voor de Statistiek van de Europese Gemeenschappen, Verordening (EG) nr. 322/97 van de Raad betreffende de communautaire statistiek en Besluit 89/382/EEG, Euratom van de Raad tot oprichting van een Comité statistisch programma van de Europese Gemeenschappen ( PB L 87 van 31.3.2009, blz. 164 ). BIJLAGE Afwijkingen van Verordening (EG) nr. 1338/2008, zoals uitgevoerd door de Commissie, met betrekking tot gezondheidszorginstellingen, human resources voor gezondheidszorg en het gebruik van de gezondheidszorg In het kader van de gegevensverzameling worden de volgende afwijkingen toegestaan: Tsjechië, Ierland, Spanje, Cyprus, Luxemburg, Nederland, Oostenrijk, Portugal en Roemenië zijn niet verplicht de in tabel 1 vermelde variabelen of, indien aangegeven, de uitsplitsing(en) van variabelen voor de daarin vermelde referentiejaren te verstrekken. Wanneer geen volledige dekking vereist is, worden de afwijkingen van de volledige dekking toegelicht in de referentiemetagegevens. Tabel 1 Lidstaat Variabele/uitsplitsing Referentiejaar of -jaren waarvoor de afwijking geldt Tsjechië Het land van verblijf van de ontslagen niet-ingezetenen voor de volgende variabelen: 6.1 Aantal ontslagen van intramurale patiënten uit het ziekenhuis 6.2 Aantal intramurale beddagen 6.3 Aantal ontslagen van dagbehandelingspatiënten uit het ziekenhuis 2023-2024 Tsjechië 7.10 Gedeeltelijke excisie van de borstklier 7.11 Totale mastectomie 2023-2024 Ierland Volledige dekking van de volgende variabelen (gedeeltelijke dekking is vereist): 6.1 Aantal ontslagen van intramurale patiënten uit het ziekenhuis 6.2 Aantal intramurale beddagen 6.3 Aantal ontslagen van dagbehandelingspatiënten uit het ziekenhuis 2023-2024 Spanje De leeftijdsgroepen “65-74” en “75 en ouder” voor de variabele: 1.1 Aantal praktiserende artsen naar leeftijd en geslacht 2021-2023 Cyprus Volledige dekking van alle variabelen in bijlage II (gedeeltelijke dekking is vereist) 2021-2022 Luxemburg Variabelen 1.1-1.6 onder Gegevens over werkgelegenheid in de gezondheidszorg 2023 Nederland Volledige dekking van de variabelen van punt 6 “Gegevens over ziekenhuiszorg” (gedeeltelijke dekking is vereist) 2023 Oostenrijk 5.1 Immunisatiegraad van personen van 65 jaar en ouder tegen influenza 2021-2022 Portugal 1.1 Aantal praktiserende artsen naar leeftijd en geslacht 1.2 Aantal praktiserende artsen per categorie 1.3 Aantal praktiserende verloskundigen 1.4 Aantal praktiserende verpleegkundigen 1.5 Aantal praktiserende tandartsen 2023-2025 Portugal 2.4 Aantal afgestudeerden in de verloskunde 3.1 Aantal ziekenhuisbedden voor somatische zorg; functie “Langdurige zorg” 3.3 Aantal bedden in residentiële instellingen voor langdurige zorg Variabelen onder punt 4 “Gegevens over hulpmiddelen voor medische beeldvorming” 5.2 Percentage vrouwen tussen 50 en 69 jaar dat is gescreend op borstkanker in het kader van een nationaal screeningprogramma voor borstkanker (mammografie) 5.3 Percentage vrouwen tussen 20 en 69 jaar dat is gescreend op baarmoederhalskanker in het kader van een nationaal screeningprogramma voor baarmoederhalskanker 2021-2023 Portugal De NUTS2-regio van de woonplaats van de ontslagen patiënt voor de variabelen: 6.1 Aantal ontslagen van intramurale patiënten uit het ziekenhuis 6.2 Aantal intramurale beddagen 6.3 Aantal ontslagen van dagbehandelingspatiënten uit het ziekenhuis 2023-2025 Portugal Volledige dekking van de volgende variabelen (gedeeltelijke dekking is vereist): 7.1 Chirurgische behandeling van cataract (staar) 7.2 Tonsillectomie 7.3 Transluminale coronaire angioplastie 7.4 Coronaire overbruggingsoperatie 7.5 Cholecystectomie 7.6 Herstel van een liesbreuk 7.8 Heupvervanging 7.9 Volledige knievervanging 7.10 Gedeeltelijke excisie van de borstklier 7.11 Totale mastectomie 2023-2025 Roemenië 1.3 Aantal praktiserende verloskundigen 2021 Aan België, Griekenland, Spanje, Frankrijk, Luxemburg en Zweden worden afwijkingen toegestaan met betrekking tot de uiterste termijn voor de indiening van gegevens voor de variabelen in tabel 2 en voor de referentiemetagegevens, indien gespecificeerd. Tabel 2 Lidstaat Variabele Nieuwe termijn Referentiejaar of -jaren waarvoor de afwijking geldt België 5.2 Percentage vrouwen tussen 50 en 69 jaar dat is gescreend op borstkanker in het kader van een nationaal screeningprogramma voor borstkanker (mammografie) 5.3 Percentage vrouwen tussen 20 en 69 jaar dat is gescreend op baarmoederhalskanker in het kader van een nationaal screeningprogramma voor baarmoederhalskanker T+26 maanden 2021-2024 Griekenland Variabelen onder punt 1 “Gegevens over werkgelegenheid in de gezondheidszorg” T+20 maanden 2023 Spanje Variabelen onder punt 1 “Gegevens over werkgelegenheid in de gezondheidszorg en referentiemetagegevens” T+16 maanden 2023 Spanje Variabelen onder de punten 2 tot en met 5 van bijlage II en referentiemetagegevens T+16 maanden 2021-2023 Frankrijk 2.1 Aantal afgestudeerden in de medische sector 2.2 Aantal afgestudeerden in de tandheelkunde 2.3 Aantal afgestudeerden in de farmacie T+21 maanden 2021-2023 Luxemburg Variabelen onder punt 6 “Gegevens over ziekenhuiszorg” en punt 7 “Gegevens over chirurgische ingrepen” T+38 maanden 2023 Luxemburg Variabelen onder punt 6 “Gegevens over ziekenhuiszorg” en punt 7 “Gegevens over chirurgische ingrepen” T+26 maanden 2024 Zweden Variabelen onder punt 1 “Gegevens over werkgelegenheid in de gezondheidszorg” T+21 maanden 2023-2024",
  "source": "EUR LEX"
}