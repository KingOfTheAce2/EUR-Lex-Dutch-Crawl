{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31999R0807:NL:HTML\">",
  "content": "EUR-Lex - 31999R0807 - NL Avis juridique important | 31999R0807 Verordening (EG) nr. 807/1999 van de Commissie van 16 april 1999 houdende overgangsmaatregelen, met het oog op de invoering van de euro, voor de financiering van de keuringen en controles overeenkomstig Richtlijn 85/73/EEG Publicatieblad Nr. L 102 van 17/04/1999 blz. 0068 - 0069 VERORDENING (EG) Nr. 807/1999 VAN DE COMMISSIE van 16 april 1999 houdende overgangsmaatregelen, met het oog op de invoering van de euro, voor de financiering van de keuringen en controles overeenkomstig Richtlijn 85/73/EEG DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 2799/98 van de Raad van 15 december 1998 tot vaststelling van het agromonetaire stelsel voor de euro(1), en met name op artikel 10, Overwegende dat in artikel 7 van Richtlijn 85/73/EEG van de Raad van 29 januari 1985 inzake de financiering van de keuringen en veterinaire controles zoals bedoeld in de Richtlijnen 89/662/EEG, 90/425/EEG, 90/675/EEG en 91/496/EEG(2), laatstelijk gewijzigd bij Richtlijn 97/79/EG(3), is bepaald dat de koers die moet worden toegepast voor de omrekening van de in die richtlijn in ecu uitgedrukte bedragen in nationale valuta die is welke elk jaar op de eerste werkdag van september in het Publicatieblad van de Europese Gemeenschappen, reeks C, wordt bekendgemaakt en dat deze koers met ingang van 1 januari van het volgende jaar van toepassing is; Overwegende dat in Verordening (EG) nr. 974/98 van de Raad van 3 mei 1998 over de invoering van de euro(4) is bepaald dat met ingang van 1 januari 1999 de euro de munteenheid van de aan de Economische en Monetaire Unie deelnemende lidstaten is; dat de omrekeningskoersen tussen de euro en de munteenheden van de lidstaten die de euro aannemen zijn vastgesteld bij Verordening (EG) nr. 2866/98 van de Raad(5); Overwegende dat de prijzen en bedragen in de besluiten inzake het gemeenschappelijk landbouwbeleid overeenkomstig het bepaalde in artikel 2 van Verordening (EG) nr. 2799/98 in euro luiden; dat deze prijzen en bedragen in de deelnemende lidstaten in euro worden toegekend of geheven en dat zij in de overige lidstaten aan de hand van de wisselkoers in de nationale valuta worden omgerekend en in nationale valuta toegekend of geheven; Overwegende dat, althans voor een overgangsperiode, zijnde het jaar 1999, het bepaalde in artikel 7 van Richtlijn 85/73/EEG niet in overeenstemming is met het bepaalde in Verordening (EG) nr. 974/98 en Verordening (EG) nr. 2799/98; dat daarvan dus moet worden afgeweken om een harmonieuze overgang te garanderen; Overwegende dat de in deze verordening vervatte maatregelen in overeenstemming zijn met het advies van het Permanent Veterinair Comit√©, HEEFT DE VOLGENDE VERORDENING VASTGESTELD: Artikel 1 1. In afwijking van artikel 7 van Richtlijn 85/73/EEG worden in de lidstaten die de eenheidsmunt hebben aangenomen, de in die richtlijn bedoelde bedragen in euro in de nationale valuta omgerekend aan de hand van de bij Verordening (EG) nr. 2866/98 onherroepelijk vastgestelde omrekeningskoersen. 2. In de lidstaten die de eenheidsmunt niet hebben aangenomen, worden, in afwijking van artikel 2, lid 2, van Verordening (EG) nr. 2799/98, de in Richtlijn 85/73/EEG bedoelde bedragen in euro die in de loop van 1999 worden geheven, in de nationale valuta omgerekend aan de hand van de omrekeningskoers die op de eerste werkdag van september 1998 is bekendgemaakt in het Publicatieblad van de Europese Gemeenschappen, reeks C. Artikel 2 Deze verordening treedt in werking op de zevende dag volgende op die van haar bekendmaking in het Publicatieblad van de Europese Gemeenschappen. Zij is van toepassing met ingang van 1 januari 1999. Op verzoek van de belanghebbende worden evenwel de door artikel 1, lid 1, vervangen bepalingen toegepast voor alle verrichtingen in de periode tussen de datum waarop deze verordening van toepassing wordt en die waarop zij in werking treedt. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 16 april 1999. Voor de Commissie Franz FISCHLER Lid van de Commissie (1) PB L 349 van 24.12.1998, blz. 1. (2) PB L 32 van 5.2.1985, blz. 14. (3) PB L 24 van 30.1.1998, blz. 31. (4) PB L 139 van 11.5.1998, blz. 1. (5) PB L 359 van 31.12.1998, blz. 1.",
  "source": "EUR LEX"
}