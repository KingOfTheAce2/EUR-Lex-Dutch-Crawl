{
  "url": "http://www.w3.org/1999/xhtml\"><!--",
  "content": "L_2019081NL.01012801.xml 22.3.2019 NL Publicatieblad van de Europese Unie L 81/128 UITVOERINGSVERORDENING (EU) 2019/365 VAN DE COMMISSIE van 13 december 2018 tot vaststelling van technische uitvoeringsnormen met betrekking tot de procedures en formulieren voor de uitwisseling van informatie over sancties, maatregelen en onderzoeken overeenkomstig Verordening (EU) 2015/2365 van het Europees Parlement en de Raad (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2015/2365 van het Europees Parlement en de Raad van 25 november 2015 betreffende de transparantie van effectenfinancieringstransacties en van hergebruik en tot wijziging van Verordening (EU) nr. 648/2012 ( 1 ) , en met name artikel 25, lid 4, Overwegende hetgeen volgt: (1) Om ervoor te zorgen dat de Europese Autoriteit voor effecten en markten (ESMA) volledige en nauwkeurige informatie ontvangt betreffende administratieve en strafrechtelijke maatregelen die zijn opgelegd en strafrechtelijke onderzoeken in verband met inbreuken op Verordening (EU) 2015/2365, moeten gemeenschappelijke procedures en formulieren voor het indienen van die informatie worden vastgesteld. (2) Om mogelijke dubbele rapportage en bevoegdheidsconflicten tussen meerdere rapporterende autoriteiten in een lidstaat te vermijden, moet binnen elke lidstaat een gemeenschappelijk contactpunt worden aangewezen voor de uitwisseling van informatie met ESMA. (3) Om in de door ESMA te publiceren jaarverslagen over sancties, maatregelen en onderzoeken zinvolle informatie op te nemen, moet in de door de bevoegde autoriteiten gerapporteerde informatie door middel van specifieke formulieren duidelijk worden aangegeven op welke bepalingen van Verordening (EU) 2015/2365 inbreuk is gemaakt. (4) De bevoegde autoriteit moet ESMA een afschrift van het besluit waarbij de administratieve sanctie of maatregel wordt opgelegd en een duidelijke samenvatting van de essentiële elementen van dat besluit verstrekken. Om de rapportagelast te beperken dient de bevoegde autoriteit echter, wanneer een bepaalde administratieve sanctie of maatregel reeds aan ESMA is gerapporteerd op grond van artikel 25, lid 3, van Verordening (EU) 2015/2365, alleen te worden verplicht een duidelijke verwijzing naar die sanctie of maatregel op te nemen. (5) Deze verordening is gebaseerd op de ontwerpen van technische uitvoeringsnormen die door ESMA ingevolge de procedure in artikel 15 van Verordening (EU) nr. 1095/2010 van het Europees Parlement en de Raad ( 2 ) bij de Europese Commissie zijn ingediend. (6) Overeenkomstig artikel 15 van Verordening (EU) nr. 1095/2010 heeft ESMA geen open publieke raadplegingen gehouden over de ontwerpen van technische uitvoeringsnormen waarop deze verordening is gebaseerd, en evenmin de potentiële kosten en baten geanalyseerd die gerelateerd zijn aan de invoering van de modelformulieren en standaardprocedures voor de betrokken bevoegde autoriteiten, omdat dat gezien het toepassingsgebied en de impact ervan onevenredig zou zijn, rekening houdend met het feit dat de adressaten van de technische uitvoeringsnormen de bevoegde nationale autoriteiten in de lidstaten zijn en geen marktdeelnemers. (7) ESMA heeft de bij artikel 37 van Verordening (EU) nr. 1095/2010 opgerichte Stakeholdergroep effecten en markten om advies verzocht, HEEFT DE VOLGENDE VERORDENING VASTGESTELD: Artikel 1 Contactpunten 1.   De Europese Autoriteit voor effecten en markten (ESMA) wijst een gemeenschappelijk contactpunt aan voor het ontvangen van de in artikel 25, leden 1 en 2, van Verordening (EU) 2015/2365 bedoelde informatie en voor alle mededelingen over aangelegenheden in verband met de ontvangst van dergelijke informatie. Gegevens over het contactpunt worden beschikbaar gesteld op de website van ESMA. 2.   De bevoegde autoriteiten van elke lidstaat wijzen een gemeenschappelijk contactpunt aan voor die lidstaat voor alle mededelingen betreffende de verstrekking van de in artikel 25, leden 1 en 2, van Verordening (EU) 2015/2365 bedoelde informatie. De bevoegde autoriteiten stellen ESMA in kennis van deze contactpunten. Artikel 2 Jaarlijkse indiening van geaggregeerde informatie 1.   De door de bevoegde autoriteiten voor elke lidstaat ingevolge artikel 1, lid 2, aangewezen contactpunten verstrekken ESMA de in artikel 25, lid 1, van Verordening (EU) 2015/2365 bedoelde informatie met gebruikmaking van het formulier in bijlage I bij deze verordening. Er worden afschriften van besluiten waarbij administratieve sancties en andere administratieve maatregelen worden opgelegd en samenvattingen van dergelijke besluiten verstrekt, tenzij de sanctie of maatregel reeds aan de ESMA is gerapporteerd op grond van artikel 25, lid 3, van Verordening (EU) 2015/2365. Een afschrift van de besluiten wordt ingediend in e-mailbijlagen bij het formulier. 2.   De door de bevoegde autoriteiten voor elke lidstaat ingevolge artikel 1, lid 2, aangewezen contactpunten verstrekken ESMA de in artikel 25, lid 2, van Verordening (EU) 2015/2365 bedoelde informatie met gebruikmaking van het formulier in bijlage II bij deze verordening. 3.   De in de leden 1 en 2 bedoelde formulieren hebben betrekking op een rapportageperiode van één kalenderjaar en worden samen met alle bijlagen elektronisch ingevuld en uiterlijk op 31 maart van het volgende jaar per e-mail ingediend bij het contactpunt van ESMA. De in de leden 1 en 2 bedoelde formulieren worden voor het eerst ingediend in 2018 voor de kalenderjaren 2016 en 2017. Artikel 3 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 december 2018. Voor de Commissie De voorzitter Jean-Claude JUNCKER ( 1 ) PB L 337 van 23.12.2015, blz. 1 . ( 2 ) Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten ( PB L 331 van 15.12.2010, blz. 84 ). BIJLAGE I Tekst van het beeld Formulier voor de indiening van geaggregeerde en gedetailleerde informatie betreffende alle opgelegde administratieve sancties en andere administratieve maatregelen Geaggregeerde en gedetailleerde informatie over alle in [jaar] door [naam van de bevoegde autoriteit] opgelegde administratieve sancties en andere maatregelen op grond van artikel … van … VAN: Lidstaat: Bevoegde autoriteit: Adres: (Contactgegevens van de aangewezen contactpersoon) Naam: Telefoon: E-mail: AAN: ESMA (Contactgegevens van de aangewezen contactpersoon) Naam: Telefoon: E-mail: Rapportageperiode: Geachte [naam] Overeenkomstig artikel 25, lid 1, van Verordening (EU) 2015/2365 verstrekken wij ESMA geaggregeerde en gedetailleerde informatie betreffende alle administratieve sancties en andere administratieve maatregelen die in [jaar] door [naam van de bevoegde autoriteit] zijn opgelegd. Tekst van het beeld De geaggregeerde informatie wordt in de volgende tabel beschreven: Bepalingen van Verordening (EU) 2015/2365 met betrekking waartoe administratieve sancties/maatregelen zijn opgelegd Aantal in de rapportageperiode opgelegde sancties/maatregelen Geldelijk bedrag van de in de rapportageperiode opgelegde financiële sancties [nummer van het artikel, het lid, de alinea] [aantal sancties/maatregelen] [geldelijk bedrag van de financiële sancties (1)] Totaal sancties/maatregelen (2) [totaal aantal sancties/maatregelen] [totaal geldelijk bedrag van de financiële sancties] De gedetailleerde informatie met betrekking tot elk van de in bovenstaande tabel opgenomen maatregelen en sancties wordt als volgt verstrekt. In de eerste plaats hebben wij reeds de volgende maatregelen en sancties die in [jaar] zijn opgelegd aan ESMA gerapporteerd overeenkomstig artikel 25, lid 3, van Verordening (EU) 2015/2365: [Lijst van elke maatregel en sanctie die in de betrokken periode is gerapporteerd] In de tweede plaats worden afschriften van het besluit/de besluiten voor de volgende maatregelen en sancties die in [JAAR] zijn opgelegd, verstrekt in een afzonderlijke e-mailbijlage/afzonderlijke e-mailbijlagen bij dit formulier: [Lijst van elke maatregel en sanctie waarvoor een besluit wordt verstrekt] In de derde plaats wordt hieronder een samenvatting gegeven van de volgende maatregelen en sancties: [De lijst in numerieke volgorde (1., 2., 3., e. v.) van elke maatregel en sanctie waarvoor hierna een samenvatting wordt gegeven.] 1. [Verwijzing naar de hierboven vermelde eerste maatregel/sanctie] [Samenvatting van maatregel/sanctie] 2. [Verwijzing naar de hierboven vermelde tweede maatregel/sanctie] [Samenvatting van maatregel/sanctie] [Voor de derde en elke daaropvolgende samenvatting die wordt verstrekt, gaat u door in numerieke volgorde door gebruik te maken van het bovenstaande formaat.] [Hoogachtend, [handtekening] (1) Vul de waarde in euro of in de nationale valuta in. Indien de sanctie niet alleen betrekking heeft op inbreuken op het betrokken artikel van Verordening (EU) 2015/2365, maar ook op andere bepalingen, voeg dan de vermelding „GEAGGREGEERD CIJFER” toe bij elke waarde. (2) Aangezien de opgelegde sancties/maatregelen op meer dan één wettelijke bepaling gebaseerd kunnen zijn, is het mogelijk dat de som van de verschillende rijen (aantal sancties of maatregelen/geldelijk bedrag van de financiële sancties) niet overeenstemt met het totaal aantal sancties/maatregelen of het totaalbedrag van de boeten die zijn opgelegd. BIJLAGE II Tekst van het beeld Formulier voor het verstrekken van anonieme en geaggregeerde gegevens over alle ingestelde strafrechtelijke onderzoeken en opgelegde strafrechtelijke sancties Anonieme en geaggregeerde gegevens over alle in [jaar] ingestelde strafrechtelijke onderzoeken en opgelegde strafrechtelijke sancties op grond van artikel … van … VAN: Lidstaat: Bevoegde autoriteit: Adres: (Contactgegevens van de aangewezen contactpersoon) Naam: Telefoon: E-mail: AAN: ESMA (Contactgegevens van de aangewezen contactpersoon) Naam: Telefoon: E-mail: Rapportageperiode: Geachte [naam] Overeenkomstig artikel 25, lid 2, van Verordening (EU) 2015/2365 verstrekken wij ESMA anonieme en geaggregeerde informatie over alle in [jaar] in [lidstaat] ingestelde strafrechtelijke onderzoeken en opgelegde strafrechtelijke sancties. Tekst van het beeld De geaggregeerde informatie wordt in de volgende tabellen beschreven: Strafrechtelijke onderzoeken: De bepalingen van Verordening (EU) 2015/2365 op grond waarvan strafrechtelijke onderzoeken zijn ingesteld. Aantal in de rapportageperiode ingestelde strafrechtelijke onderzoeken [nummer van het artikel, het lid, de alinea] [aantal strafrechtelijke onderzoeken] Totaal strafrechtelijke onderzoeken [totaal aantal strafrechtelijke onderzoeken (1)] Opgelegde strafrechtelijke sancties: Bepalingen van Verordening (EU) 2015/2365 met betrekking waartoe strafrechtelijke sancties zijn opgelegd. Aantal in de rapportageperiode opgelegde strafrechtelijke sancties Bedrag van de in de rapportageperiode opgelegde boeten [nummer van het artikel, het lid, de alinea] [aantal strafrechtelijke sancties] [bedrag van de boeten (2)] Totaal aantal strafrechtelijke sancties (3) [totaal aantal strafrechtelijke sancties] [totale waarde van de boeten] Hoogachtend, [handtekening] (1) Aangezien strafrechtelijke onderzoeken op meer dan één wettelijke bepaling gebaseerd kunnen zijn, is het mogelijk dat de som van de verschillende rijen niet overeenstemt met het totaal aantal strafrechtelijke onderzoeken. (2) Vul de waarde in euro of in de nationale valuta in. Indien de boete niet alleen betrekking heeft op inbreuken op het betrokken artikel van Verordening (EU) 2015/2365, maar ook op andere bepalingen, voeg dan de vermelding „GEAGGREGEERD CIJFER” toe bij elke waarde. (3) Aangezien de opgelegde strafrechtelijke sancties op meer dan één wettelijke bepaling gebaseerd kunnen zijn, is het mogelijk dat de som van de verschillende rijen (aantal strafrechtelijke sancties/bedrag van de strafrechtelijke boeten) niet overeenstemt met het totaal aantal strafrechtelijke sancties/totaalbedrag van de strafrechtelijke boeten die zijn opgelegd.",
  "source": "EUR LEX"
}