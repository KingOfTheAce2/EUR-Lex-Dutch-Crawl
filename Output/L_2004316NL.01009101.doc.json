{
  "url": "http://www.w3.org/1999/xhtml\">",
  "content": "L_2004316NL.01009101.xml 15.10.2004 NL Publicatieblad van de Europese Unie L 316/91 BESCHIKKING VAN DE COMMISSIE van 14 oktober 2004 betreffende de lijst van programma's voor de uitroeiing en de bewaking van bepaalde TSE's waaraan in 2005 een financiële bijdrage van de Gemeenschap kan worden verleend (Kennisgeving geschied onder nummer C(2004) 4011) (2004/696/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied ( 1 ) , en met name op artikel 24, lid 5, Overwegende hetgeen volgt: (1) Bepaalde lidstaten hebben bij de Commissie programma's voor de uitroeiing en de bewaking van bepaalde overdraagbare spongiforme encefalopathieën (TSE's) ingediend waarvoor ze een financiële bijdrage van de Gemeenschap willen. (2) Krachtens Verordening (EG) nr. 1258/1999 van de Raad van 17 mei 1999 betreffende de financiering van het gemeenschappelijk landbouwbeleid ( 2 ) , worden programma's voor de uitroeiing en de bewaking van dierziekten gefinancierd uit de afdeling Garantie van het Europees Oriëntatie- en Garantiefonds voor de Landbouw. Met het oog op de financiële controle zijn de artikelen 8 en 9 van die verordening van toepassing. (3) Bij Verordening (EG) nr. 999/2001 van het Europees Parlement en de Raad van 22 mei 2001 houdende vaststelling van voorschriften inzake preventie, bestrijding en uitroeiing van bepaalde overdraagbare spongiforme encefalopathieën ( 3 ) zijn voorschriften vastgelegd voor de bewaking en de uitroeiing van TSE's bij runderen, schapen en geiten. (4) Bij het opstellen van de lijsten van programma's voor de uitroeiing en de bewaking van TSE's waaraan voor het jaar 2005 een financiële bijdrage van de Gemeenschap kan worden verleend, en bij de bepaling van het voorgestelde percentage en maximumbedrag voor elk programma moet rekening worden gehouden met zowel het belang van elk programma voor de Gemeenschap als de omvang van de beschikbare kredieten. (5) De lidstaten hebben de Commissie gegevens verstrekt op basis waarvan zij kan beoordelen in welke mate de Gemeenschap gebaat is bij het verlenen van een financiële bijdrage voor de programma's voor 2005. (6) De Commissie heeft alle programma's uit veterinair en financieel oogpunt overwogen en is ervan overtuigd dat deze programma's moeten worden opgenomen in de lijsten van programma's waaraan in 2005 een financiële bijdrage van de Gemeenschap kan worden verleend. De bijdrage voor de bewaking van TSE's is bestemd voor de uitvoering van snelle tests; de bijdrage voor de uitroeiing van TSE’s voor de vernietiging van positief bevonden dieren en de genotypering van dieren. (7) Gezien het belang van deze maatregelen voor de bescherming van de gezondheid van mens en dier en daar deze bewakingsprogramma's in vergelijking met de traditionele uitroeiingsprogramma's voor ziekten nog maar kort geleden zijn ingevoerd en in alle lidstaten moeten worden toegepast, moet een hoog niveau van financiële bijstand van de Gemeenschap worden gewaarborgd. (8) Het is dan ook dienstig de lijst van programma's waaraan in 2005 een financiële bijdrage van de Gemeenschap kan worden verleend, goed te keuren en het percentage en het maximumbedrag van deze bijdragen vast te stellen. (9) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 1.   De in bijlage I opgenomen programma's voor de bewaking van TSE (BSE en scrapie) komen in aanmerking voor een financiële bijdrage van de Gemeenschap in 2005. 2.   Voor elk in lid 1 bedoeld programma worden het percentage en het voorgestelde maximumbedrag van de financiële bijdrage van de Gemeenschap in bijlage I aangegeven. Artikel 2 1.   De in bijlage II opgenomen programma's voor de uitroeiing van BSE komen in aanmerking voor een financiële bijdrage van de Gemeenschap in 2005. 2.   Voor elk in lid 1 bedoeld programma worden het percentage en het voorgestelde maximumbedrag van de financiële bijdrage van de Gemeenschap in bijlage II aangegeven. Artikel 3 1.   De in bijlage III opgenomen programma's voor de uitroeiing van scrapie komen in aanmerking voor een financiële bijdrage van de Gemeenschap in 2005. 2.   Voor elk in lid 1 bedoeld programma worden het percentage en het voorgestelde maximumbedrag van de financiële bijdrage van de Gemeenschap in bijlage III aangegeven. Artikel 4 Deze beschikking is gericht tot de lidstaten. Gedaan te Brussel, op 14 oktober 2004. Voor de Commissie David BYRNE Lid van de Commissie ( 1 ) PB L 244 van 18.8.1990, blz. 19 . Beschikking laatstelijk gewijzigd bij Verordening (EG) nr. 806/2003 ( PB L 122 van 16.5.2003, blz. 1 ). ( 2 ) PB L 160 van 26.6.1999, blz. 103 . ( 3 ) PB L 147 van 31.5.2001, blz. 1 . Verordening laatstelijk gewijzigd bij Verordening (EG) nr. 1492/2004 van de Commissie ( PB L 274 van 24.8.2004, blz. 3 ). BIJLAGE I Lijst van programma's voor de bewaking van TSE's Percentage en maximumbedrag van de financiële bijdrage van de Gemeenschap (in euro’s) Ziekte Lidstaat Percentage uitgevoerde snelle tests Maximumbedrag TSE België 100 % 3 550 000 Cyprus 100 % 85 000 Denemarken 100 % 2 375 000 Duitsland 100 % 15 020 000 Estland 100 % 290 000 Finland 100 % 1 160 000 Frankrijk 100 % 24 045 000 Griekenland 100 % 585 000 Hongarije 100 % 1 085 000 Ierland 100 % 6 170 000 Italië 100 % 6 660 000 Litouwen 100 % 835 000 Luxemburg 100 % 145 000 Malta 100 % 35 000 Nederland 100 % 4 270 000 Oostenrijk 100 % 1 920 000 Portugal 100 % 1 135 000 Slovenië 100 % 435 000 Spanje 100 % 4 780 000 Tsjechië 100 % 1 700 000 Verenigd Koninkrijk 100 % 5 570 000 Zweden 100 % 305 000 Totaal 82 155 000 BIJLAGE II Lijst van programma's voor de uitroeiing van BSE Maximumbedrag van de financiële bijdrage van de Gemeenschap (in euro’s) Ziekte Lidstaat Percentage Maximumbedrag BSE België 50 % doden 250 000 Cyprus 50 % doden 25 000 Denemarken 50 % doden 200 000 Duitsland 50 % doden 875 000 Estland 50 % doden 25 000 Finland 50 % doden 25 000 Frankrijk 50 % doden 500 000 Griekenland 50 % doden 150 000 Ierland 50 % doden 4 000 000 Italië 50 % doden 205 000 Luxemburg 50 % doden 150 000 Nederland 50 % doden 450 000 Oostenrijk 50 % doden 10 000 Portugal 50 % doden 975 000 Slovenië 50 % doden 25 000 Slowakije 50 % doden 25 000 Spanje 50 % doden 1 320 000 Tsjechië 50 % doden 2 500 000 Verenigd Koninkrijk 50 % doden 4 235 000 Totaal 15 945 000 BIJLAGE III Lijst van programma's voor de uitroeiing van scrapie Maximumbedrag van de financiële bijdrage van de Gemeenschap (in euro’s) Ziekte Lidstaat Percentage Maximumbedrag Scrapie België 50 % doden; 100 % genotypering 105 000 Cyprus 50 % doden; 100 % genotypering 5 565 000 Denemarken 50 % doden; 100 % genotypering 5 000 Duitsland 50 % doden; 100 % genotypering 2 275 000 Estland 50 % doden; 100 % genotypering 10 000 Finland 50 % doden; 100 % genotypering 5 000 Frankrijk 50 % doden; 100 % genotypering 1 300 000 Griekenland 50 % doden; 100 % genotypering 1 555 000 Hongarije 50 % doden; 100 % genotypering 5 000 Ierland 50 % doden; 100 % genotypering 800 000 Italië 50 % doden; 100 % genotypering 2 485 000 Letland 50 % doden; 100 % genotypering 5 000 Litouwen 50 % doden; 100 % genotypering 5 000 Luxemburg 50 % doden; 100 % genotypering 35 000 Nederland 50 % doden; 100 % genotypering 575 000 Oostenrijk 50 % doden; 100 % genotypering 10 000 Portugal 50 % doden; 100 % genotypering 695 000 Slovenië 50 % doden; 100 % genotypering 65 000 Slowakije 50 % doden; 100 % genotypering 340 000 Spanje 50 % doden; 100 % genotypering 9 525 000 Tsjechië 50 % doden; 100 % genotypering 20 000 Verenigd Koninkrijk 50 % doden; 100 % genotypering 7 380 000 Zweden 50 % doden; 100 % genotypering 10 000 Totaal 32 775 000",
  "source": "EUR LEX"
}