{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31983D0382:NL:HTML\">",
  "content": "EUR-Lex - 31983D0382 - NL Avis juridique important | 31983D0382 83/382/EEG: Beschikking van de Commissie van 29 juli 1983 met betrekking tot de tenuitvoerlegging van de landbouwstructuurhervorming in het Verenigd Koninkrijk overeenkomstig Richtlijn 72/159/EEG van de Raad en titel IV van Richtlijn 75/268/EEG van de Raad (Slechts de tekst in de Engelse taal is authentiek) Publicatieblad Nr. L 222 van 13/08/1983 blz. 0033 - 0034 ***** BESCHIKKING  VAN DE COMMISSIE van 29 juli 1983 met betrekking tot de tenuitvoerlegging van de landbouwstructuurhervorming in het Verenigd Koninkrijk overeenkomstig Richtlijn 72/159/EEG van de Raad en titel IV van Richtlijn 75/268/EEG van de Raad (Slechts de tekt in de Engelse taal is authentiek) (83/382/EEG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op Richtlijn 72/159/EEG van de Raad van 17 april 1972 betreffende de modernisering van landbouwbedrijven (1), laatstelijk gewijzigd bij Richtlijn 81/528/EEG (2), en met name op artikel 18, lid 3, Gelet op Richtlijn 75/268/EEG van de Raad van 28 april 1975 betreffende de landbouw in bergstreken en in sommige probleemgebieden (3), laatstelijk gewijzigd bij Richtlijn 80/666/EEG (4), en met name op artikel 13, Overwegende dat de Regering van het Verenigd Koninkrijk overeenkomstig artikel 17, lid 4, van Richtlijn 72/159/EEG mededeling heeft gedaan van de volgende wettelijke en bestuursrechtelijke maatregelen: - Verordening 1980 nr. 928: regeling ontwikkeling landbouw- en tuinbouwbedrijven 1980 (3e wijziging); - Verordening 1980 nr. 1298: regeling ontwikkeling land- en tuinbouw 1980; - Verordening 1980 nr. 1072: subsidieregeling land- en tuinbouw 1980; - Verordening 1980 nr. 930: regeling kapitaalsubsidies landbouwbedrijven 1980 (2e wijziging); - Verordening 1980 nr. 929: regeling kapitaalsubsidie tuinbouw 1980 (2e wijziging); - Besluit tot vaststelling van het vergelijkbare inkomen voor 1980; - Besluit tot vaststelling van het vergelijkbare inkomen voor 1981; - Verordening 1981 nr. 1708: regeling ontwikkeling land- en tuinbouw (wijziging); - Verordening 1981 nr. 1707: regeling ontwikkeling landbouw- en tuinbouwbedrijven (1981); - Verordening 1981 nr. 1533: subsidieregeling land- en tuinbouw 1981 (wijziging); - Besluit tot vaststelling van het vergelijkbare inkomen voor 1982; - Administratieve voorschriften betreffende de tenuitvoerlegging van de Verordeningen 1980 nr. 1298 en 1981 nr. 1708; - Besluit tot vaststelling van het vergelijkbare inkomen voor 1983; - Verordening 1982 nr. 206: graslandregeling (Noord-Ierland) 1982; - Verordening 1983 nr. 74: graslandregeling (Noord-Ierland) 1983; - Verordening 1983 nr. 273: subsidieregeling 1983 land- en tuinbouw (wijziging); - Verordening 1983 nr. 507: regeling 1983 ontwikkeling land- en tuinbouwbedrijven (wijziging); - Verordening 1983 nr. 508: regeling 1983 ontwikkeling land- en tuinbouw (wijziging); Overwegende dat de Verordeningen nrs. 928, 929, 930, 1072 en 1298 van 1980 in werking zijn getreden op 1 oktober 1980 en de Verordeningen nrs. 1707, 1708 en 1533 van 1981 op 30 november 1981; Overwegende dat de Commissie krachtens artikel 18, lid 3, van Richtlijn 72/159/EEG en artikel 13 van Richtlijn 75/268/EEG bij beschikking moet vaststellen of, op grond van de verenigbaarheid van de medegedeelde wettelijke en bestuursrechtelijke bepalingen met bovengenoemde richtlijnen en met inachtneming van de daarin gestelde doeleinden alsmede van het noodzakelijke verband tussen de maatregelen, aan de voorwaarden voor financiële deelneming van de Gemeenschap is voldaan; Overwegende dat de in bovengenoemde Verordeningen 1980 nrs. 928, 930, 1072 en 1298 en in de Verordeningen 1981 nrs. 1533 en 1707 voor de periode tot 30 november 1981 vastgestelde voorwaarden voor investeringssteun ten behoeve van de varkensproduktie niet volledig in overeenstemming zijn met de in artikel 9, lid 2, en artikel 14, lid 3, van Richtlijn 72/159/EEG vastgestelde voorwaarden, en vanaf 23 juli 1981 met de in Verordening (EEG) nr. 1945/81 vastgestelde voorwaarden; Overwegende dat de Regering van het Verenigd Koninkrijk evenwel heeft aangetoond dat de genoemde bepalingen in de praktijk geen effect hebben gesorteerd en in de genoemde periode in geen enkel geval steun is verleend die niet beantwoordde aan de voorschriften van Richtlijn 72/159/EEG; Overwegende dat derhalve kan worden geconstateerd dat bovengenoemde wettelijke en bestuursrechtelijke bepalingen voor het overige aan de voorwaarden en het doel van Richtlijn 72/159/EEG en van titel IV van Richtlijn 75/268/EEG voldoen; Overwegende dat het Comité van het EOGFL over de financiële aspecten is geraadpleegd; Overwegende dat de in deze beschikking vervatte maatregelen in overeenstemming zijn met het advies van het Permanent Comité voor de landbouwstructuur, HEEFT DE VOLGENDE BESCHIKKING GEGEVEN: Artikel 1 De in de overwegingen genoemde wettelijke en bestuursrechtelijke voorschriften betreffende de tenuitvoerlegging van Richtlijn 72/159/EEG en titel IV van Richtlijn 75/268/EEG in het Verenigd Koninkrijk voldoen aan de voorwaarden voor financiële deelneming van de Gemeenschap in de in artikel 15 van Richtlijn 72/159/EEG en artikel 13 van Richtlijn 75/268/EEG bedoelde gemeenschappelijke actie. Artikel 2 Deze beschikking is gericht tot het Verenigd Koninkrijk. Gedaan te Brussel, 29 juli 1983. Voor de Commissie Poul DALSAGER Lid van de Commissie (1) PB nr. L 96 van 23. 4. 1972, blz. 1. (2) PB nr. L 197 van 20. 7. 1981, blz. 41. (3) PB nr. L 128 van 19. 5. 1975, blz. 1. (4) PB nr. L 180 van 14. 7. 1980, blz. 34.",
  "source": "EUR LEX"
}