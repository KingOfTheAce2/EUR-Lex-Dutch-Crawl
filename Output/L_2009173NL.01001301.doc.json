{
  "url": "http://www.w3.org/1999/xhtml\">",
  "content": "L_2009173NL.01001301.xml 3.7.2009 NL Publicatieblad van de Europese Unie L 173/13 BESCHIKKING VAN DE COMMISSIE van 2 juli 2009 tot wijziging van Beschikking 2007/679/EG houdende vaststelling van de nettobedragen die worden gegenereerd door de toepassing van de vrijwillige modulatie in het Verenigd Koninkrijk voor de kalenderjaren 2007-2012 (Kennisgeving geschied onder nummer C(2009) 5027) (Slechts de tekst in de Engelse taal is authentiek) (2009/519/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EG) nr. 378/2007 van de Raad van 27 maart 2007 houdende voorschriften voor een vrijwillige modulatie van de rechtstreekse betalingen waarin Verordening (EG) nr. 1782/2003 tot vaststelling van gemeenschappelijke voorschriften voor regelingen inzake rechtstreekse steunverlening in het kader van het gemeenschappelijk landbouwbeleid en tot vaststelling van bepaalde steunregelingen voor landbouwers voorziet, en houdende wijziging van Verordening (EG) nr. 1290/2005 ( 1 ) , en met name op artikel 4, lid 1, Overwegende hetgeen volgt: (1) Bij Beschikking 2007/679/EG van de Commissie ( 2 ) zijn de nettobedragen die worden gegenereerd door de toepassing van de vrijwillige modulatie in het Verenigd Koninkrijk, voor de kalenderjaren 2007-2012 per jaar vastgesteld op basis van de jaarlijkse percentages van de vrijwillige modulatie op regionaal niveau. (2) In artikel 1, lid 5, van Verordening (EG) nr. 378/2007 is bepaald dat de in artikel 7 van Verordening (EG) nr. 73/2009 van de Raad ( 3 ) vastgestelde percentages, verminderd met vijf procentpunten, moeten worden afgetrokken van het percentage voor vrijwillige modulatie dat door de lidstaten wordt toegepast. Bijgevolg moeten de nettobedragen die door de toepassing van de vrijwillige modulatie worden gegenereerd, worden verlaagd. (3) Beschikking 2007/679/EG moet bijgevolg worden gewijzigd, HEEFT DE VOLGENDE BESCHIKKING GEGEVEN: Artikel 1 De bijlage bij Beschikking 2007/679/EG wordt vervangen door de tekst die is opgenomen in de bijlage bij de onderhavige beschikking. Artikel 2 Deze beschikking is van toepassing met ingang van het begrotingsjaar 2010. Artikel 3 Deze beschikking is gericht tot het Verenigd Koninkrijk van Groot-Brittannië en Noord-Ierland. Gedaan te Brussel, 2 juli 2009. Voor de Commissie Mariann FISCHER BOEL Lid van de Commissie ( 1 ) PB L 95 van 5.4.2007, blz. 1 . ( 2 ) PB L 280 van 24.10.2007, blz. 25 . ( 3 ) PB L 30 van 31.1.2009, blz. 16 . BIJLAGE „BIJLAGE Nettobedragen die worden gegenereerd door de toepassing van de vrijwillige modulatie in het Verenigd Koninkrijk (in miljoen EUR) 2009 2010 2011 2012 397,0 374,9 347,3 313,9”",
  "source": "EUR LEX"
}