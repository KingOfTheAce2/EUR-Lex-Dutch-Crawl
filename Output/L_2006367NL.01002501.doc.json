{
  "url": "http://www.w3.org/1999/xhtml\">",
  "content": "L_2006367NL.01002501.xml 22.12.2006 NL Publicatieblad van de Europese Unie L 367/25 VERORDENING (EG, EURATOM ) N r. 1945/2006 VAN DE RAAD van 11 december 2006 tot wijziging van Verordening (EEG, Euratom, EGKS) nr. 495/77 tot vaststelling van de categorieën van begunstigden, de voorwaarden voor toekenning en de hoogte van de toeslagen die kunnen worden toegekend aan ambtenaren die regelmatig wachtdiensten verrichten DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, Gelet op het Statuut van de ambtenaren van de Europese Gemeenschappen en de regeling welke van toepassing is op de andere personeelsleden van deze Gemeenschappen, vastgesteld bij Verordening (EEG, Euratom, EGKS) nr. 259/68 ( 1 ) , en met name artikel 56 ter, tweede lid, Gezien het voorstel van de Commissie dat na overleg met het Comité voor het Statuut is ingediend, Overwegende dat Verordening (EEG, Euratom, EGKS) nr. 495/77 van de Raad ( 2 ) dient te worden gewijzigd volgens de veranderende behoefte aan regelmatige wachtdiensten binnen de Europese instellingen, HEEFT DE VOLGENDE VERORDENING VASTGESTELD: Artikel 1 Verordening (EGKS, EEG, Euratom) nr. 495/77 wordt als volgt gewijzigd: 1) In artikel 1, lid 1, wordt de eerste alinea vervangen door: „Een ambtenaar — wiens bezoldiging ten laste komt van de onderzoeks- en investeringskredieten en die werkzaam is in een instelling van het Gemeenschappelijk Centrum voor onderzoek of in onderzoek onder contract, of — wiens bezoldiging ten laste komt van de beleidskredieten en die werkzaam is in technische installaties of daarop toeziet of die werkzaam is in een beveiligingsdienst of een andere met beveiligingstaken belaste dienst, een ICT-dienst, een afdeling die het Gemeenschappelijk Buitenlands en Veiligheidsbeleid (GBVB)/Europees Veiligheids- en Defensiebeleid (EVDB) of regelingen voor nood- en crisiscoördinatie ondersteunt, of in diensten waarbij de noodzaak is bevestigd van regelmatige wachtdiensten voor de uitoefening van taken in het kader van een mechanisme dat is opgezet om de lidstaten 24 uur per dag bij te staan, heeft recht op een toeslag indien van hem regelmatig wachtdiensten worden verwacht overeenkomstig artikel 56 ter van het Statuut.”. 2) Artikel 3 wordt vervangen door: „Artikel 3 Elk jaar in april dient de Commissie bij de Raad een verslag in over het aantal ambtenaren en personeelsleden in elke categorie dat de toeslag als bedoeld in deze verordening heeft ontvangen, waarbij speciaal wordt vermeld indien de toeslag is toegekend krachtens de bepalingen van artikel 1, lid 1, tweede alinea.”. Artikel 2 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 11 december 2006. Voor de Raad De voorzitter E. TUOMIOJA ( 1 ) PB L 56 van 4.3.1968, blz. 1 . Verordening laatstelijk gewijzigd bij Verordening (EG, Euratom) nr. 31/2005 ( PB L 8 van 12.1.2005, blz. 1 ). ( 2 ) PB L 66 van 12.3.1977, blz. 1 . Verordening laatstelijk gewijzigd bij Verordening (EG, Euratom) nr. 859/2004 ( PB L 161 van 30.4.2004, blz. 23 ).",
  "source": "EUR LEX"
}