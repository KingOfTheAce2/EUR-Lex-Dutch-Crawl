{
  "url": "http://www.w3.org/1999/xhtml\"><!--",
  "content": "L_202402514NL.000101.fmx.xml Publicatieblad van de Europese Unie NL L-serie 2024/2514 27.9.2024 GEDELEGEERDE VERORDENING (EU) 2024/2514 VAN DE COMMISSIE van 3 juli 2024 tot aanvulling van Verordening (EU) 2022/2399 van het Europees Parlement en de Raad met nadere bepalingen voor de gegevenselementen die via het douane-éénloketsysteem van de Europese Unie voor de uitwisseling van certificaten moeten worden uitgewisseld, en tot wijziging van die verordening wat betreft de lijst van niet-douaneformaliteiten van de Unie die onder de EU-éénloketomgeving voor de douane vallen DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2022/2399 van het Europees Parlement en de Raad van 23 november 2022 tot instelling van de éénloketomgeving van de Europese Unie voor de douane en tot wijziging van Verordening (EU) nr. 952/2013 ( 1 ) , en met name artikel 5, leden 6 en 7, en artikel 10, lid 3, Overwegende hetgeen volgt: (1) Bij Verordening (EU) 2022/2399 is de éénloketomgeving van de Europese Unie voor de douane (hierna de “EU-éénloketomgeving voor de douane” genoemd) vastgesteld. Deze verordening vormt ook een kader voor digitale samenwerking tussen douane- en niet-douaneautoriteiten op basis van drie hoofdcomponenten: niet-douanesystemen van de Unie voor het beheer van specifieke niet-douaneformaliteiten die in de bijlage bij die verordening zijn opgenomen, nationale éénloketomgevingen voor de douane en het douane-éénloketsysteem van de Europese Unie voor de uitwisseling van certificaten (EU-CSW-CERTEX). (2) Wanneer een marktdeelnemer een douaneaangifte of aangifte tot wederuitvoer indient waarvoor niet-douaneformaliteiten van de Unie moeten worden vervuld, moeten de douaneautoriteiten en de bevoegde partnerautoriteiten de voor het vrijgaveproces benodigde informatie automatisch kunnen uitwisselen en verifiëren overeenkomstig artikel 10, lid 1, van Verordening (EU) 2022/2399. Daarom is het passend de gegevenselementen nader te bepalen die via EU-CSW-CERTEX moeten worden uitgewisseld tussen de nationale éénloketomgevingen voor de douane en de relevante niet-douanesystemen van de Unie. Voor elk van de in de delen A en B van de bijlage bij Verordening (EU) 2022/2399 opgenomen niet-douaneformaliteiten van de Unie is het passend de desbetreffende bepalingen van andere Uniewetgeving dan douanewetgeving waarin de respectieve gegevenselementen voor die formaliteiten zijn vastgelegd, vast te stellen. (3) Voor douaneregelingen en wederuitvoer waarvoor niet-douaneformaliteiten van de Unie moeten worden vervuld, moeten alle in bijlage B bij Gedelegeerde Verordening (EU) 2015/2446 van de Commissie ( 2 ) en in bijlage B bij Uitvoeringsverordening (EU) 2015/2447 van de Commissie ( 3 ) vastgestelde gegevenselementen via EU-CSW-CERTEX worden uitgewisseld. (4) In deel 1 van bijlage II bij Uitvoeringsverordening (EU) 2019/1715 van de Commissie ( 4 ) zijn de gegevenselementen voor de gemeenschappelijke gezondheidsdocumenten van binnenkomst (GGB’s) vastgesteld. (5) In de bijlagen bij Gedelegeerde Verordening (EU) 2021/2306 van de Commissie ( 5 ) en Uitvoeringsverordening (EU) 2021/2307 van de Commissie ( 6 ) zijn de gegevenselementen voor het inspectiecertificaat vastgesteld. (6) In de artikelen 16 en 17 van en bijlage VII bij Verordening (EU) 2024/590 van het Europees Parlement en de Raad ( 7 ) zijn de gegevenselementen voor de vergunningen die voor de in- of uitvoer van ozonafbrekende stoffen (OAS) worden gebruikt, vastgesteld. (7) In de artikelen 3 en 4 van Uitvoeringsverordening (EU) 2019/661 van de Commissie ( 8 ) en artikel 23 van Verordening (EU) 2024/573 van het Europees Parlement en de Raad ( 9 ) zijn de gegevenselementen voor de registratie en het beheer van quota/vergunningen in het F-gasportaal vastgesteld. (8) In bijlage I bij Uitvoeringsverordening (EU) 2021/1079 van de Commissie ( 10 ) zijn de gegevenselementen voor de invoervergunning voor cultuurgoederen (ICG-L), de importeursverklaring voor cultuurgoederen (ICG-S) en de algemene omschrijving van cultuurgoederen (ICG-D) vastgesteld. (9) In artikel 5 van Verordening (EU) 2023/956 van het Europees Parlement en de Raad ( 11 ) zijn de gegevenselementen voor vergunningen in het kader van het mechanisme voor koolstofcorrectie aan de grens (CBAM) bepaald. (10) In de bijlage bij Verordening (EG) nr. 1024/2008 van de Commissie ( 12 ) zijn de gegevenselementen voor vergunningen voor wetshandhaving, governance en handel in de bosbouw (Flegt) vastgesteld. (11) In de bijlagen II en III bij Verordening (EU) 2021/821 van het Europees Parlement en de Raad ( 13 ) zijn de gegevenselementen voor de uitvoer van producten voor tweeërlei gebruik vastgesteld. (12) In de bijlagen I tot en met V bij Uitvoeringsverordening (EU) nr. 792/2012 van de Commissie ( 14 ) zijn de gegevenselementen voor certificaten met betrekking tot de internationale handel in bedreigde in het wild levende dier- en plantensoorten (Cites) vastgesteld. (13) In artikel 2 van Uitvoeringsverordening (EU) 2021/2248 van de Commissie ( 15 ) zijn de gegevenselementen voor de informatie die tussen de nationale douanesystemen en het informatie- en communicatiesysteem voor markttoezicht (ICSMS) wordt uitgewisseld, vastgesteld. (14) In artikel 4 van Gedelegeerde Verordening (EU) 2024/2104 van de Commissie ( 16 ) zijn de gegevenselementen voor de kennisgeving van aankomst vastgesteld. (15) Aangezien nieuwe sectorale wetgeving tot vaststelling van niet-douaneformaliteiten van de Unie in het gebruik van de EU-éénloketomgeving voor de douane voorziet, moeten nieuwe vermeldingen worden toegevoegd aan de bestaande tabellen in de delen A en B van de bijlage bij Verordening (EU) 2022/2399. (16) Verordening (EU) 2022/2399 moet daarom dienovereenkomstig worden gewijzigd. (17) De bevoegdheidsdelegaties in artikel 5, leden 6 en 7, van Verordening (EU) 2022/2399 tot wijziging van de delen A en B van de bijlage bij die verordening hangen nauw samen met de bevoegdheidsdelegatie in artikel 10, lid 3, van Verordening (EU) 2022/2399 tot aanvulling van die verordening met nadere bepalingen voor alle gegevenselementen die relevant zijn voor de in die delen vermelde niet-douaneformaliteiten van de Unie. Omwille van administratieve vereenvoudiging is het daarom passend alle bevoegdheidsdelegaties in één wetgevingshandeling te combineren. (18) De Europese Toezichthouder voor gegevensbescherming is geraadpleegd overeenkomstig artikel 42, lid 1, van Verordening (EU) 2018/1725 van het Europees Parlement en de Raad ( 17 ) en heeft op 31 mei 2024 advies uitgebracht, HEEFT DE VOLGENDE VERORDENING VASTGESTELD: Artikel 1 Via EU-CSW-CERTEX uit te wisselen gegevenselementen 1.   Voor de douaneregelingen of wederuitvoer waarvoor niet-douaneformaliteiten van de Unie moeten worden vervuld, wordt via EU-CSW-CERTEX elk in bijlage B bij Gedelegeerde Verordening (EU) 2015/2446 en in bijlage B bij Uitvoeringsverordening (EU) 2015/2447 vastgesteld gegevenselement uitgewisseld dat relevant is voor in deel A of deel B van de bijlage bij Verordening (EU) 2022/2399 vermelde niet-douaneformaliteiten van de Unie. 2.   Voor elk van de in deel A van de bijlage bij Verordening (EU) 2022/2399 vermelde niet-douaneformaliteiten van de Unie worden via EU-CSW-CERTEX alle gegevenselementen uitgewisseld die zijn vastgesteld in: a) deel 1 van bijlage II bij Uitvoeringsverordening (EU) 2019/1715 voor de volgende documenten: i) gemeenschappelijk gezondheidsdocument van binnenkomst voor dieren (GGB-A); ii) gemeenschappelijk gezondheidsdocument van binnenkomst voor producten (GGB-P); iii) gemeenschappelijk gezondheidsdocument van binnenkomst voor diervoeders en levensmiddelen van niet-dierlijke oorsprong (GGB-D); iv) gemeenschappelijk gezondheidsdocument van binnenkomst voor planten en plantaardige producten (GGB-PP); b) de bijlagen bij Gedelegeerde Verordening (EU) 2021/2306 en Uitvoeringsverordening (EU) 2021/2307 voor het inspectiecertificaat (COI); c) de artikelen 16 en 17 van en bijlage VII bij Verordening (EU) 2024/590 voor vergunningen die voor de in- of uitvoer van ozonafbrekende stoffen worden gebruikt (OAS); d) de artikelen 3 en 4 van Uitvoeringsverordening (EU) 2019/661 en artikel 23 van Verordening (EU) 2024/573 voor gefluoreerde broeikasgassen (F-gas); e) bijlage I bij Uitvoeringsverordening (EU) 2021/1079 voor de: i) invoervergunning voor cultuurgoederen (ICG-L); ii) importeursverklaring voor cultuurgoederen (ICG-S); iii) algemene omschrijving van cultuurgoederen (ICG-D); f) artikel 5 van Verordening (EU) 2023/956 voor vergunningen in het kader van het mechanisme voor koolstofcorrectie aan de grens (CBAM). 3.   Voor elk van de in deel B van de bijlage bij Verordening (EU) 2022/2399 vermelde niet-douaneformaliteiten van de Unie worden via EU-CSW-CERTEX alle gegevenselementen uitgewisseld die zijn vastgesteld in: a) de bijlage bij Verordening (EG) nr. 1024/2008 voor vergunningen voor wetshandhaving, governance en handel in de bosbouw (Flegt); b) de bijlagen II en III bij Verordening (EU) 2021/821 voor producten voor tweeërlei gebruik; c) de bijlagen I tot en met V bij Uitvoeringsverordening (EU) nr. 792/2012 voor certificaten met betrekking tot de internationale handel in bedreigde in het wild levende dier- en plantensoorten (Cites); d) artikel 2 van Uitvoeringsverordening (EU) 2021/2248 voor de informatie die tussen de nationale douanesystemen en het informatie- en communicatiesysteem voor markttoezicht (ICSMS) wordt uitgewisseld; e) artikel 4 van Gedelegeerde Verordening (EU) 2024/2104 voor de kennisgeving van aankomst. Artikel 2 Wijziging van Verordening (EU) 2022/2399 De bijlage bij Verordening (EU) 2022/2399 wordt gewijzigd overeenkomstig de bijlage bij deze verordening. Artikel 3 Inwerkingtreding en toepassing Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 3 juli 2024. Voor de Commissie De voorzitter Ursula VON DER LEYEN ( 1 ) PB L 317 van 9.12.2022, blz. 1 , ELI: http://data.europa.eu/eli/reg/2022/2399/oj . ( 2 ) Gedelegeerde Verordening (EU) 2015/2446 van de Commissie van 28 juli 2015 tot aanvulling van Verordening (EU) nr. 952/2013 van het Europees Parlement en de Raad met nadere regels betreffende een aantal bepalingen van het douanewetboek van de Unie ( PB L 343 van 29.12.2015, blz. 1 , ELI: http://data.europa.eu/eli/reg_del/2015/2446/oj ). ( 3 ) Uitvoeringsverordening (EU) 2015/2447 van de Commissie van 24 november 2015 houdende nadere uitvoeringsvoorschriften voor enkele bepalingen van Verordening (EU) nr. 952/2013 van het Europees Parlement en de Raad tot vaststelling van het douanewetboek van de Unie ( PB L 343 van 29.12.2015, blz. 558 , ELI: http://data.europa.eu/eli/reg_impl/2015/2447/oj ). ( 4 ) Uitvoeringsverordening (EU) 2019/1715 van de Commissie van 30 september 2019 tot vaststelling van regels inzake de werking van het informatiemanagementsysteem voor officiële controles en de systeemcomponenten ervan (“de Imsoc-verordening”) ( PB L 261 van 14.10.2019, blz. 37 , http://data.europa.eu/eli/reg_impl/2019/1715/oj ). ( 5 ) Gedelegeerde Verordening (EU) 2021/2306 van de Commissie van 21 oktober 2021 tot aanvulling van Verordening (EU) 2018/848 van het Europees Parlement en de Raad met regels betreffende de officiële controles van zendingen biologische producten en omschakelingsproducten die bestemd zijn voor invoer in de Unie en betreffende het inspectiecertificaat ( PB L 461 van 27.12.2021, blz. 13 , ELI: http://data.europa.eu/eli/reg_del/2021/2306/oj ). ( 6 ) Uitvoeringsverordening (EU) 2021/2307 van de Commissie van 21 oktober 2021 tot vaststelling van regels betreffende documenten en kennisgevingen die vereist zijn voor biologische en omschakelingsproducten die bestemd zijn voor invoer in de Unie ( PB L 461 van 27.12.2021, blz. 30 , ELI: http://data.europa.eu/eli/reg_impl/2021/2307/oj ). ( 7 ) Verordening (EU) 2024/590 van het Europees Parlement en de Raad van 7 februari 2024 betreffende stoffen die de ozonlaag afbreken, en tot intrekking van Verordening (EG) nr. 1005/2009 ( PB L, 2024/590, 20.2.2024, ELI: http://data.europa.eu/eli/reg/2024/590/oj ). ( 8 ) Uitvoeringsverordening (EU) 2019/661 van de Commissie van 25 april 2019 betreffende het waarborgen van de vlotte werking van het elektronisch quotaregister voor het op de markt brengen van fluorkoolwaterstoffen ( PB L 112 van 26.4.2019, blz. 11 , ELI: http://data.europa.eu/eli/reg_impl/2019/661/oj ). ( 9 ) Verordening (EU) 2024/573 van het Europees Parlement en de Raad van 7 februari 2024 betreffende gefluoreerde broeikasgassen, tot wijziging van Richtlijn (EU) 2019/1937 en tot intrekking van Verordening (EU) nr. 517/2014 ( PB L, 2024/573, 20.2.2024, ELI: http://data.europa.eu/eli/reg/2024/573/oj ). ( 10 ) Uitvoeringsverordening (EU) 2021/1079 van de Commissie van 24 juni 2021 houdende nadere uitvoeringsvoorschriften voor enkele bepalingen van Verordening (EU) 2019/880 van het Europees Parlement en de Raad betreffende het binnenbrengen en de invoer van cultuurgoederen ( PB L 234 van 2.7.2021, blz. 67 , ELI: http://data.europa.eu/eli/reg_impl/2021/1079/oj ). ( 11 ) Verordening (EU) 2023/956 van het Europees Parlement en de Raad van 10 mei 2023 tot instelling van een mechanisme voor koolstofgrenscorrectie ( PB L 130 van 16.5.2023, blz. 52 , ELI: http://data.europa.eu/eli/reg/2023/956/oj ). ( 12 ) Verordening (EG) nr. 1024/2008 van de Commissie van 17 oktober 2008 tot vaststelling van gedetailleerde maatregelen ter uitvoering van Verordening (EG) nr. 2173/2005 van de Raad inzake de opzet van een Flegt-vergunningensysteem voor de invoer van hout in de Europese Gemeenschap ( PB L 277 van 18.10.2008, blz. 23 , ELI: http://data.europa.eu/eli/reg/2008/1024/oj ). ( 13 ) Verordening (EU) 2021/821 van het Europees Parlement en de Raad van 20 mei 2021 tot instelling van een Unieregeling voor controle op de uitvoer, de tussenhandel, de technische bijstand, de doorvoer en de overbrenging van producten voor tweeërlei gebruik ( PB L 206 van 11.6.2021, blz. 1 , ELI: http://data.europa.eu/eli/reg/2021/821/oj ). ( 14 ) Uitvoeringsverordening (EU) nr. 792/2012 van de Commissie van 23 augustus 2012 tot vaststelling van voorschriften voor het ontwerp van de vergunningen, certificaten en andere documenten waarin Verordening (EG) nr. 338/97 van de Raad inzake de bescherming van in het wild levende dier- en plantensoorten door controle op het desbetreffende handelsverkeer voorziet, en tot wijziging van Verordening (EG) nr. 865/2006 van de Commissie ( PB L 242 van 7.9.2012, blz. 13 , ELI: http://data.europa.eu/eli/reg_impl/2012/792/oj ). ( 15 ) Uitvoeringsverordening (EU) 2021/2248 van de Commissie van 16 december 2021 tot nadere bepaling van de bijzonderheden van de elektronische interface tussen nationale douanesystemen en het informatie- en communicatiesysteem voor markttoezicht, en de via die interface over te dragen gegevens ( PB L 453 van 17.12.2021, blz. 38 , ELI: http://data.europa.eu/eli/reg_impl/2021/2248/oj ). ( 16 ) Gedelegeerde Verordening (EU) 2024/2104 van de Commissie van 27 juni 2024 tot aanvulling van Verordening (EU) 2017/625 van het Europees Parlement en de Raad wat betreft de gevallen waarin en de voorwaarden waaronder bevoegde autoriteiten exploitanten kunnen verzoeken de aankomst te melden van bepaalde goederen die de Unie binnenkomen ( PB L, 2024/2104, 25.9.2024, ELI: http://data.europa.eu/eli/reg_del/2024/2104/oj ). ( 17 ) Verordening (EU) 2018/1725 van het Europees Parlement en de Raad van 23 oktober 2018 betreffende de bescherming van natuurlijke personen in verband met de verwerking van persoonsgegevens door de instellingen, organen en instanties van de Unie en betreffende het vrije verkeer van die gegevens, en tot intrekking van Verordening (EG) nr. 45/2001 en Besluit nr. 1247/2002/EG ( PB L 295 van 21.11.2018, blz. 39 , ELI: http://data.europa.eu/eli/reg/2018/1725/oj ). BIJLAGE De bijlage bij Verordening (EU) 2022/2399 wordt als volgt gewijzigd: 1) Deel A wordt als volgt gewijzigd: a) de rijen “Vergunning voor stoffen die de ozonlaag afbreken”, “Gefluoreerde broeikasgassen”, “Invoervergunning voor cultuurgoederen”, “Importeursverklaring voor cultuurgoederen” en “Algemene beschrijving voor cultuurgoederen” worden vervangen door: Niet-douaneformaliteit van de Unie Acroniem Niet-douanesysteem van de Unie Relevante Uniewetgeving Toepassingsdatum “Vergunningen voor de invoer of uitvoer van ozonafbrekende stoffen OAS OAS-2-vergunningensysteem Verordening (EU) 2024/590 van het Europees Parlement en de Raad ( *1 ) 3 maart 2025 Gefluoreerde broeikasgassen F-gas F-gasportaal Verordening (EU) 2024/573 van het Europees Parlement en de Raad ( *2 ) 3 maart 2025 Invoervergunning voor cultuurgoederen ICG-L Traces Verordening (EU) 2019/880 van het Europees Parlement en de Raad ( *3 ) 28 juni 2025 Importeursverklaring voor cultuurgoederen ICG-S Traces Verordening (EU) 2019/880 28 juni 2025 Algemene omschrijving van cultuurgoederen ICG-D Traces Verordening (EU) 2019/880 28 juni 2025 b) de volgende rij wordt toegevoegd: Niet-douaneformaliteit van de Unie Acroniem Niet-douanesysteem van de Unie Relevante Uniewetgeving Toepassingsdatum “Vergunningen in het kader van het mechanisme voor koolstofcorrectie aan de grens CBAM CBAM-register Verordening (EU) 2023/956 van het Europees Parlement en de Raad ( *4 ) 1 januari 2026 2) In deel B wordt de volgende rij toegevoegd: Niet-douaneformaliteit van de Unie Acroniem Niet-douanesysteem van de Unie Andere relevante Uniewetgeving dan de douanewetgeving Toepassingsdatum “Kennisgeving van aankomst NOA Traces Gedelegeerde Verordening (EU) 2024/2104 van de Commissie ( *5 ) 3 maart 2025 ( *1 ) Verordening (EU) 2024/590 van het Europees Parlement en de Raad van 7 februari 2024 betreffende stoffen die de ozonlaag afbreken, en tot intrekking van Verordening (EG) nr. 1005/2009 ( PB L, 2024/590, 20.2.2024, ELI: http://data.europa.eu/eli/reg/2024/590/oj ). ( *2 ) Verordening (EU) 2024/573 van het Europees Parlement en de Raad van 7 februari 2024 betreffende gefluoreerde broeikasgassen, tot wijziging van Richtlijn (EU) 2019/1937 en tot intrekking van Verordening (EU) nr. 517/2014 ( PB L, 2024/573, 20.2.2024, ELI: http://data.europa.eu/eli/reg/2024/573/oj ). ( *3 ) Verordening (EU) 2019/880 van het Europees Parlement en de Raad van 17 april 2019 betreffende het binnenbrengen en de invoer van cultuurgoederen ( PB L 151 van 7.6.2019, blz. 1 , ELI: http://data.europa.eu/eli/reg/2019/880/oj) ”; ( *4 ) Verordening (EU) 2023/956 van het Europees Parlement en de Raad van 10 mei 2023 tot instelling van een mechanisme voor koolstofgrenscorrectie ( PB L 130 van 16.5.2023, blz. 52 , ELI: http://data.europa.eu/eli/reg/2023/956/oj) .”. ( *5 ) Gedelegeerde Verordening (EU) 2024/2104 van de Commissie van 27 juni 2024 tot aanvulling van Verordening (EU) 2017/625 van het Europees Parlement en de Raad wat betreft de gevallen waarin en de voorwaarden waaronder bevoegde autoriteiten exploitanten kunnen verzoeken de aankomst te melden van bepaalde goederen die de Unie binnenkomen ( PB L, 2024/2104, 25.9.2024, ELI: http://data.europa.eu/eli/reg_del/2024/2104/oj ).”. ELI: http://data.europa.eu/eli/reg_del/2024/2514/oj ISSN 1977-0758 (electronic edition)",
  "source": "EUR LEX"
}