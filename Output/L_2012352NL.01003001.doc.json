{
  "url": "http://www.w3.org/1999/xhtml\"><!--",
  "content": "L_2012352NL.01003001.xml 21.12.2012 NL Publicatieblad van de Europese Unie L 352/30 UITVOERINGSVERORDENING (EU) Nr. 1248/2012 VAN DE COMMISSIE van 19 december 2012 tot vaststelling van technische uitvoeringsnormen met betrekking tot het formaat van registratieaanvragen van transactieregisters overeenkomstig Verordening (EU) nr. 648/2012 van het Europees Parlement en de Raad betreffende otc-derivaten, centrale tegenpartijen en transactieregisters (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien het advies van de Europese Centrale Bank ( 1 ) , Gezien Verordening (EU) nr. 648/2012 van het Europees Parlement en de Raad van 4 juli 2012 betreffende otc-derivaten, centrale tegenpartijen en transactieregisters ( 2 ) en met name artikel 56, lid 4, Overwegende hetgeen volgt: (1) Alle in een registratieaanvraag van een transactieregister bij de Europese Autoriteit voor effecten en markten (ESMA) ingediende informatie moet worden verstrekt op een duurzaam medium met behulp waarvan deze voor toekomstig gebruik en reproductie kan worden opgeslagen. Om de door een transactieregister voorgelegde informatie gemakkelijker te identificeren, moeten bij een aanvraag bijgevoegde documenten een uniek referentienummer dragen. (2) Deze verordening is gebaseerd op de ontwerpen van technische uitvoeringsnormen die door de ESMA ingevolge de procedure in artikel 15 van Verordening (EU) nr. 1095/2010 van het Europees Parlement en de Raad van 24 november 2010 tot oprichting van een Europese toezichthoudende autoriteit (Europese Autoriteit voor effecten en markten) ( 3 ) bij de Europese Commissie zijn ingediend. (3) In overeenstemming met artikel 15 van Verordening (EU) nr. 1095/2010 heeft de ESMA openbare raadplegingen over die ontwerpen van technische uitvoeringsnormen gehouden, de mogelijke kosten en baten ervan geanalyseerd en het advies van de in overeenstemming met artikel 37 van die verordening opgerichte Stakeholdergroep effecten en markten ingewonnen, HEEFT DE VOLGENDE VERORDENING VASTGESTELD: Artikel 1 Formaat van de aanvraag 1.   Een registratieaanvraag wordt verstrekt in de vorm van een instrument waarbij informatie op een duurzaam medium wordt opgeslagen als bepaald in artikel 2, lid 1, onder m), van Richtlijn 2009/65/EG van het Europees Parlement en de Raad ( 4 ) . 2.   Een registratieaanvraag wordt ingediend in het in de bijlage aangegeven formaat. 3.   Een transactieregister kent een uniek referentienummer toe aan elk document dat het indient en zorgt ervoor dat uit de ingediende informatie duidelijk blijkt op welke specifieke vereiste van de ingevolge artikel 56, lid 3, van Verordening (EU) nr. 648/2012 vastgestelde gedelegeerde handeling met betrekking tot technische reguleringsnormen tot bepaling van de gegevens van de registratieaanvraag van transactieregisters de ingediende informatie betrekking heeft, in welk document die informatie wordt verstrekt en voorts dat, als de informatie niet overeenkomstig de afdeling over documentreferenties van de bijlage wordt ingediend, dit gemotiveerd wordt. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 19 december 2012. Voor de Commissie De voorzitter José Manuel BARROSO ( 1 ) Nog niet bekendgemaakt in het Publicatieblad. ( 2 ) PB L 201 van 27.7.2012, blz. 1 . ( 3 ) PB L 331 van 15.12.2010, blz. 84 . ( 4 ) PB L 302 van 17.11.2009, blz. 32 . BIJLAGE FORMAAT VAN DE AANVRAAG ALGEMENE INFORMATIE Datum van aanvraag Bedrijfsnaam van het transactieregister Officieel adres Klassen van derivaten waarvoor het transactieregister registratie aanvraagt Naam van de persoon die de verantwoordelijkheid draagt voor de aanvraag Contactgegevens van de persoon die de verantwoordelijkheid draagt voor de aanvraag Naam van een andere persoon die verantwoordelijk is voor de naleving van de vereisten door het transactieregister Contactgegevens van de persoon (personen) verantwoordelijk voor de naleving van de vereisten door het transactieregister Identificatie van enige moederonderneming DOCUMENTREFERENTIES (Artikel 1, lid 3) Artikel van de ingevolge artikel 56, lid 3, van Verordening (EU) nr. 648/2012 vastgestelde gedelegeerde handeling met betrekking tot technische reguleringsnormen tot bepaling van de gegevens van de registratieaanvraag van transactieregisters Uniek referentienummer van het document Titel van het document Hoofdstuk, afdeling of bladzijde van het document waarin de informatie wordt verstrekt of reden waarom de informatie niet wordt verstrekt",
  "source": "EUR LEX"
}