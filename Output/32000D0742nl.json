{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32000D0742:NL:HTML\">",
  "content": "EUR-Lex - 32000D0742 - NL Avis juridique important | 32000D0742 2000/742/EG: Besluit van de Raad van 16 november 2000 betreffende de sluiting van de Overeenkomst voor samenwerking op wetenschappelijk en technologisch gebied tussen de Europese Gemeenschap en de Russische Federatie Publicatieblad Nr. L 299 van 28/11/2000 blz. 0014 - 0014 Besluit van de Raad van 16 november 2000 betreffende de sluiting van de Overeenkomst voor samenwerking op wetenschappelijk en technologisch gebied tussen de Europese Gemeenschap en de Russische Federatie (2000/742/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 170, juncto artikel 300, lid 2, eerste alinea, eerste zin, en artikel 300, lid 3, eerste alinea, Gezien het voorstel van de Commissie(1), Gezien het advies van het Europees Parlement(2), Overwegende hetgeen volgt: (1) De Europese Gemeenschap en de Russische Federatie leggen specifieke onderzoekprogramma's ten uitvoer op gebieden van gemeenschappelijk belang. (2) De Russische Federatie enerzijds en de Europese Gemeenschap en haar lidstaten anderzijds hebben een overeenkomst inzake partnerschap en samenwerking(3) ondertekend, welke overeenkomst in artikel 62 voorziet in onderhandelingen over \"afzonderlijke akkoorden\" op het gebied van wetenschap en technologie. (3) De Raad heeft bij besluit van 10 november 1997 de Commissie gemachtigd om onderhandelingen te voeren over een Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie gedurende de looptijd van het vijfde kaderprogramma, opgesteld bij Besluit nr. 182/1999/EG van het Europees Parlement en de Raad(4). (4) De Overeenkomst voor samenwerking op wetenschappelijk en technologisch gebied tussen de Europese Gemeenschap en de Russische Federatie moet namens de Gemeenschap worden goedgekeurd, BESLUIT: Artikel 1 De Overeenkomst voor samenwerking op wetenschappelijk en technologisch gebied tussen de Europese Gemeenschap en de regering van de Russische Federatie wordt hierbij namens de Gemeenschap goedgekeurd. De tekst van de overeenkomst is aan dit besluit gehecht. Artikel 2 De voorzitter van de Raad verricht namens de Gemeenschap de in artikel 12 van de overeenkomst bedoelde kennisgeving(5). Gedaan te Brussel, 16 november 2000. Voor de Raad De voorzitter R. Schwartzenberg (1) PB C 370 E van 26.10.1999, blz. 22. (2) Nog niet verschenen in het Publicatieblad. (3) PB L 327 van 28.11.1997, blz. 3. (4) PB L 26 van 1.2.1999, blz. 1. (5) De datum van inwerkingtreding van het besluit wordt door het secretariaat-generaal van de Raad in het Publicatieblad bekendgemaakt.",
  "source": "EUR LEX"
}