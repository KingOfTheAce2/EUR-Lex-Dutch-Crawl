{
  "url": "http://www.w3.org/1999/xhtml\">",
  "content": "L_2011131NL.01000101.xml 18.5.2011 NL Publicatieblad van de Europese Unie L 131/1 BESLUIT VAN DE RAAD van 12 april 2011 betreffende de sluiting van een protocol bij de Partnerschaps- en samenwerkingsovereenkomst waarbij een partnerschap wordt ingesteld tussen de Europese Gemeenschappen en hun lidstaten, enerzijds, en de Republiek Moldavië, anderzijds, inzake een kaderovereenkomst tussen de Europese Unie en de Republiek Moldavië over de algemene beginselen voor de deelname van de Republiek Moldavië aan EU-programma's (2011/283/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, en met name de artikelen 114, 168, 169, 172, 173, lid 3, 188 en 192, in samenhang met artikel 218, lid 6, onder a), lid 7 en lid 8, tweede alinea, Gezien het voorstel van de Europese Commissie, Gezien de goedkeuring van het Europees Parlement ( 1 ) , Overwegende hetgeen volgt: (1) Het protocol bij de Partnerschaps- en samenwerkingsovereenkomst waarbij een partnerschap wordt ingesteld tussen de Europese Gemeenschappen en hun lidstaten, enerzijds, en de Republiek Moldavië, anderzijds, inzake een kaderovereenkomst tussen de Europese Unie en de Republiek Moldavië over de algemene beginselen voor de deelname van de Republiek Moldavië aan EU-programma's ( 2 ) (hierna „het protocol” genoemd) is op 30 september 2010 namens de Unie ondertekend. (2) Het protocol dient te worden gesloten, HEEFT HET VOLGENDE BESLUIT VASTGESTELD: Artikel 1 Het protocol bij de Partnerschaps- en samenwerkingsovereenkomst waarbij een partnerschap wordt ingesteld tussen de Europese Gemeenschappen en hun lidstaten, enerzijds, en de Republiek Moldavië, anderzijds, inzake een kaderovereenkomst tussen de Europese Unie en de Republiek Moldavië over de algemene beginselen voor de deelname van de Republiek Moldavië aan EU-programma's wordt namens de Unie goedgekeurd. Artikel 2 De voorzitter van de Raad verricht namens de Unie de in artikel 10 van het protocol bedoelde kennisgeving. Artikel 3 Dit besluit treedt in werking op de dag waarop het wordt goedgekeurd. Gedaan te Luxemburg, 12 april 2011. Voor de Raad De voorzitster C. ASHTON ( 1 ) Goedkeuring verleend op 24 november 2010. ( 2 ) PB L 14 van 19.1.2011, blz. 2 .",
  "source": "EUR LEX"
}