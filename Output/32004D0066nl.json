{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0066:NL:HTML\">",
  "content": "EUR-Lex - 32004D0066 - NL Avis juridique important | 32004D0066 2004/66/EG: Beschikking van de Commissie van 30 december 2003 tot wĳziging van Beschikking 2003/126/EG tot vaststelling van de financiële steun van de Gemeenschap voor de werking van twee communautaire referentielaboratoria in de sector veterinaire aspecten van de volksgezondheid (biologische risico's) in Spanje en het Verenigd Koninkrĳk voor het jaar 2003 (kennisgeving geschied onder nummer C(2003) 5231) Publicatieblad Nr. L 013 van 20/01/2004 blz. 0041 - 0042 Beschikking van de Commissie van 30 december 2003 tot wijziging van Beschikking 2003/126/EG tot vaststelling van de financiële steun van de Gemeenschap voor de werking van twee communautaire referentielaboratoria in de sector veterinaire aspecten van de volksgezondheid (biologische risico's) in Spanje en het Verenigd Koninkrijk voor het jaar 2003 (kennisgeving geschied onder nummer C(2003) 5231) (Slechts de teksten in de Spaanse en de Engelse taal zijn authentiek) (2004/66/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Beschikking 90/424/EEG van de Raad van 26 juni 1990 betreffende bepaalde uitgaven op veterinair gebied(1), inzonderheid op artikel 28, lid 2, Overwegende hetgeen volgt: (1) Beschikking 2003/126/EG van de Commissie van 24 februari 2003 tot vaststelling van de financiële steun van de Gemeenschap voor de werking van bepaalde communautaire referentielaboratoria in de sector veterinaire aspecten van de volksgezondheid (biologische risico's) voor het jaar 2003(2) verleent financiële steun voor het uitvoeren van bepaalde functies en taken. (2) Het Laboratorio de biotoxinas marinas del Area de sanidad, Vigo, in Spanje heeft de Commissie meegedeeld dat 33000 EUR in het jaar 2003 niet zal worden gebruikt. Derhalve moet de jaarlijkse begroting dienovereenkomstig worden verminderd. (3) In het kader van de normale taken van het Community reference laboratory for TSEs (CRL), Weybridge, Verenigd Koninkrijk heeft de Commissie het CRL gevraagd vergelijkende tests te verrichten van de drie oorspronkelijk in 1999 beoordeelde snelle TSE-tests. Aangezien deze vergelijkende tests niet in de jaarlijkse begroting voor 2003 opgenomen waren, dient de jaarlijkse begroting dienovereenkomstig te worden aangepast zodat het CRL deze tests kan verrichten. (4) De voorschriften van Verordening (EG) nr. 324/2003 van de Commissie van 20 februari 2003 tot vaststelling van de subsidiecriteria voor de uitgaven van de communautaire referentielaboratoria die financiële steun ontvangen overeenkomstig artikel 28 van Beschikking 90/424/EEG en van de procedures voor de indiening van uitgaven en het uitvoeren van audits(3) moeten worden toegepast. (5) Besluit 2003/126/EG dient dienovereenkomstig te worden gewijzigd. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 Beschikking 2003/126/EG wordt als volgt gewijzigd: 1. Artikel 4, lid 2, wordt vervangen door: \"2. De financiële steun bedraagt ten hoogste 77000 EUR voor de periode van 1 januari tot en met 31 december 2003.\". 2. Artikel 6, lid 2, wordt vervangen door: \"2. De financiële steun bedraagt ten hoogste 556500 EUR voor de periode van 1 januari tot en met 31 december 2003. Tot het in de eerste alinea genoemde maximum en behoudens de in artikel 2 van Verordening (EG) nr. 324/2003 vastgestelde termijnen, wordt een bedrag van 170000 EUR gereserveerd voor het project voor de opstelling van richtsnoeren ter beoordeling van de BSE-status van landen aan de hand van surveillancegegevens in combinatie met de beoordeling van het blootstellingsrisico, en dit bedrag wordt toegekend aan het communautair referentielaboratorium voor TSE's op voorwaarde dat: a) maandelijks tussentijdse voortgangsrapporten over het project worden ingediend; b) uiterlijk op 30 september 2003 een eindverslag wordt ingediend; c) vóór 31 december 2003 een samenvattend eindverslag wordt ingediend met de software voor de uitvoering van de evaluaties, vergezeld van bewijsstukken met betrekking tot de gemaakte kosten. Tot het in de eerste alinea genoemde maximum en behoudens de in artikel 2 van Verordening (EG) nr. 324/2003 vastgestelde termijnen, wordt een bedrag van 26500 EUR gereserveerd voor een vergelijkende test van de drie oorspronkelijk in 1999 beoordeelde snelle tests, en dit bedrag wordt toegekend aan het communautair referentielaboratorium voor TSE's op voorwaarde dat een samenvattend eindverslag wordt ingediend, vergezeld van bewijsstukken met betrekking tot de gemaakte kosten.\". Artikel 2 Deze beschikking is gericht tot het Koninkrijk Spanje en het Verenigd Koninkrijk van Groot-Brittannië en Noord-Ierland. Gedaan te Brussel, 30 december 2003. Voor de Commissie David Byrne Lid van de Commissie (1) PB L 224 van 18.8.1990, blz. 19. Beschikking laatstelijk gewijzigd bij Verordening (EG) nr. 806/2003 (PB L 122 van 16.5.2003, blz. 1). (2) PB L 50 van 25.2.2003, blz. 25. Beschikking gewijzigd bij Beschikking 2003/332/EG (PB L 116 van 13.5.2003, blz. 26). (3) PB L 47 van 21.2.2003, blz. 14.",
  "source": "EUR LEX"
}