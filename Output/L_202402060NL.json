{
  "url": "http://www.w3.org/1999/xhtml\"><!--",
  "content": "L_202402060NL.000101.fmx.xml Publicatieblad van de Europese Unie NL L-serie 2024/2060 31.7.2024 UITVOERINGSVERORDENING (EU) 2024/2060 VAN DE COMMISSIE van 30 juli 2024 tot wijziging van Uitvoeringsverordening (EU) 2022/1192 wat betreft het model voor onderzoeken naar Globodera pallida (Stone) Behrens en Globodera rostochiensis (Wollenweber) Behrens, het gebruik van testmethoden en de aanmerking van besmette productielocaties DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) 2016/2031 van het Europees Parlement en de Raad van 26 oktober 2016 betreffende beschermende maatregelen tegen plaagorganismen bij planten, tot wijziging van de Verordeningen (EU) nr. 228/2013, (EU) nr. 652/2014 en (EU) nr. 1143/2014 van het Europees Parlement en de Raad en tot intrekking van de Richtlijnen 69/464/EEG, 74/647/EEG, 93/85/EEG, 98/57/EG, 2000/29/EG, 2006/91/EG en 2007/33/EG van de Raad ( 1 ) , en met name artikel 28, lid 1, punten a) tot en met h), Overwegende hetgeen volgt: (1) Bij Uitvoeringsverordening (EU) 2022/1192 van de Commissie ( 2 ) worden maatregelen vastgesteld om Globodera pallida (Stone) Behrens en Globodera rostochiensis (Wollenweber) Behrens (“de gespecificeerde plaagorganismen”) uit te roeien en de verspreiding ervan op het grondgebied van de Unie te voorkomen. Zij is in de plaats gekomen van Richtlijn 2007/33/EG van de Raad ( 3 ) , die bij Verordening (EU) 2016/2031 is ingetrokken met ingang van 1 januari 2022. (2) Overeenkomstig artikel 5, lid 1, van Uitvoeringsverordening (EU) 2022/1192 moeten de bevoegde autoriteiten een productielocatie aanmerken als besmet met het gespecificeerde plaagorganisme wanneer de aanwezigheid van het gespecificeerde plaagorganisme op die locatie door middel van de in artikel 3, lid 2, van die uitvoeringsverordening bedoelde tests officieel is bevestigd. (3) Er is twijfel gerezen over de vraag of percelen die vóór 1 januari 2022 officieel door de bevoegde autoriteiten als besmet met het gespecificeerde plaagorganisme zijn geregistreerd overeenkomstig artikel 8, lid 1, of artikel 8, lid 2, van Richtlijn 2007/33/EG, ook voor de toepassing van Uitvoeringsverordening (EU) 2022/1192 moeten worden geacht te zijn aangemerkt als besmette productielocaties. Om een zo hoog mogelijke bescherming van het grondgebied van de Unie tegen het gespecificeerde plaagorganisme te waarborgen, moeten voor dergelijke percelen dezelfde voorschriften gelden als voor de productielocaties die overeenkomstig artikel 5, lid 1, van Uitvoeringsverordening (EU) 2022/1192 als besmet zijn aangemerkt. Daarom moet in artikel 5, lid 1, van die uitvoeringsverordening duidelijk worden gemaakt dat percelen die vóór 1 januari 2022 officieel als besmet zijn geregistreerd, ook moeten worden geacht als besmette productielocaties te zijn aangemerkt. (4) Overeenkomstig artikel 13 van Uitvoeringsverordening (EU) 2022/1192 mag tot en met 15 juli 2024 worden gebruikgemaakt van de testmethode waarbij cysten van nematoden uit het geëxtraheerde materiaal worden geïsoleerd, waarna de soort door middel van een real-time-PCR op basis van Beniers et al. 2014 wordt gedetecteerd en geïdentificeerd, in plaats van de methoden voor de detectie en identificatie van de gespecificeerde plaagorganismen die worden vermeld in punt 1, b), van bijlage III bij die uitvoeringsverordening. (5) Een recente wetenschappelijke publicatie ( 4 ) heeft de geldigheid en effectiviteit van die testmethode bevestigd. Die publicatie moet daarom worden toegevoegd aan de in de punten 1, b), ii), en 1, b), iii), van bijlage III bij Uitvoeringsverordening (EU) 2022/1192 genoemde testmethoden, met de aanduiding “real-time-PCR op basis van Lombard et al. 2024”, en artikel 13 moet worden geschrapt aangezien het achterhaald is. (6) Overeenkomstig artikel 3, lid 4, van Uitvoeringsverordening (EU) 2022/1192 moeten de lidstaten de resultaten van het officiële opsporingsonderzoek officieel vastleggen en deze op verzoek van de Commissie ter beschikking stellen volgens het model in bijlage IV bij die uitvoeringsverordening. (7) Het model in die bijlage IV moet gedetailleerder worden gemaakt om te zorgen voor een volledigere vastlegging van de respectieve onderzoeksresultaten. Daarom moeten de volgende elementen in het nieuwe model worden opgenomen: categorie van het onderzoek met een specifieke verwijzing naar aardappelknollen of andere waardplanten, de oorspronkelijke en geactualiseerde omvang van het besmette gebied, het kennisgevingsnummer van de nieuwe uitbraken en aanvullende informatie. (8) Daarnaast moet in de eerste zin van bijlage IV worden verduidelijkt dat het model bedoeld is voor het indienen van de resultaten van de onderzoeken die zijn uitgevoerd in het kalenderjaar voorafgaand aan het verslagjaar. (9) Uitvoeringsverordening (EU) 2022/1192 moet daarom dienovereenkomstig worden gewijzigd. (10) De in deze verordening vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT DE VOLGENDE VERORDENING VASTGESTELD: Artikel 1 Wijziging van Uitvoeringsverordening (EU) 2022/1192 Uitvoeringsverordening (EU) 2022/1192 wordt als volgt gewijzigd: 1) Aan artikel 5, lid 1, wordt de volgende alinea toegevoegd: “Percelen die vóór 1 januari 2022 officieel door de bevoegde autoriteiten als besmet zijn geregistreerd overeenkomstig artikel 8, lid 1, of artikel 8, lid 2, van Richtlijn 2007/33/EG, worden geacht te zijn aangemerkt als besmette productielocaties.”. 2) Artikel 13 wordt geschrapt. 3) In bijlage III wordt punt 1, b), als volgt gewijzigd: i) punt ii) wordt vervangen door: “ii) isolatie van Globodera -cysten uit het geëxtraheerde materiaal op basis van de morfologie van de cysten, gevolgd door identificatie van de soort op basis van de morfologie van individuele cysten en juvenielen, in combinatie met de real-time-PCR op basis van Gamel et al. 2017 of real-time-PCR op basis van Lombard et al . 2024 ( *1 ) ; ( *1 ) Lombard L, Dekker-Nooren CCEM, Wuijster B, van Kessel, SP, van Duivenbode I, van Bruggen AS, van Heese EYJ (2024) Comparing the effectiveness of real time PCRs to simultaneously detect and identify viable Globodera pallida and G. rostochiensis . Eur J Plant Pathol, https://doi.org/10.1007/s10658-024-02864-7 ”;\" ii) het volgende punt wordt toegevoegd: “iv) isolatie van cysten van nematoden uit het geëxtraheerde materiaal op basis van de morfologie van de cysten, waarna de soort wordt gedetecteerd en geïdentificeerd door middel van een real-time-PCR van levensvatbare cysten en levende juvenielen op basis van Lombard et al. 2024”. 4) Bijlage IV wordt gewijzigd overeenkomstig de bijlage bij deze verordening. Artikel 2 Inwerkingtreding Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 30 juli 2024. Voor de Commissie De voorzitter Ursula VON DER LEYEN ( 1 ) PB L 317 van 23.11.2016, blz. 4 , ELI: http://data.europa.eu/eli/reg/2016/2031/oj . ( 2 ) Uitvoeringsverordening (EU) 2022/1192 van de Commissie van 11 juli 2022 tot vaststelling van maatregelen om Globodera pallida (Stone) Behrens en Globodera rostochiensis (Wollenweber) Behrens uit te roeien en de verspreiding ervan te voorkomen ( PB L 185 van 12.7.2022, blz. 12 , ELI: http://data.europa.eu/eli/reg_impl/2022/1192/oj ). ( 3 ) Richtlijn 2007/33/EG van de Raad van 11 juni 2007 betreffende de bestrijding van het aardappelcysteaaltje en houdende intrekking van Richtlijn 69/465/EEG ( PB L 156 van 16.6.2007, blz. 12 , ELI: http://data.europa.eu/eli/dir/2007/33/oj ). ( 4 ) Lombard L, Dekker-Nooren CCEM, Wuijster B, van Kessel, SP, van Duivenbode I, van Bruggen AS, van Heese EYJ (2024), Comparing the effectiveness of real time PCRs to simultaneously detect and identify viable Globodera pallida and G. rostochiensis . Eur J Plant Pathol, https://doi.org/10.1007/s10658-024-02864-7 . BIJLAGE Bijlage IV bij Uitvoeringsverordening (EU) 2022/1192 wordt vervangen door: “ Model voor onderzoeksresultaten zoals bedoeld in de artikelen 3 en 6 Model voor het indienen van de resultaten van de onderzoeken naar het aardappelcysteaaltje die zijn uitgevoerd in het kalenderjaar voorafgaand aan het verslagjaar. Gelieve deze tabel alleen te gebruiken voor de onderzoeksresultaten van de in uw land geoogste aardappelen. Lidstaat Type onderzoek Categorie Teeltareaal (ha) ( 1 ) Onderzocht gebied (ha) Toegepast bemonsteringsvolume overeenkomstig de punten 1 tot en met 7 van bijlage III bij Uitvoeringsverordening (EU) 2022/1192 ( 2 ) Besmet gebied op basis van laboratoriumtests (ha) Alleen G. p. ( 3 ) Alleen G. r. ( 4 ) Zowel G. p. als G. r. aanwezig op dezelfde productielocatie Oorspronkelijke omvang van het besmette gebied ( 5 ) (ha) Geactualiseerde omvang van het besmette gebied ( 6 ) (ha) Kennisgevingsnummers van de nieuwe gemelde uitbraken, voor zover van toepassing, overeenkomstig Uitvoeringsverordening (EU) 2019/1715 Aanvullende informatie Detectie (artikel 3 van Uitvoeringsverordening (EU) 2022/1192) — Aardappelknollen voor de productie van voor opplant bestemde knollen ( 7 ) , en — andere waardplanten, zoals vermeld in bijlage I bij Uitvoeringsverordening (EU) 2022/1192 ( 8 ) Monitoring (artikel 6 van Uitvoeringsverordening (EU) 2022/1192) Andere dan voor opplant bestemde aardappelen ( 1 ) Alleen relevant voor monitoringonderzoeken. ( 2 ) Bemonsteringsvolume in de zin van bijlage III bij Uitvoeringsverordening (EU) 2022/1192 (voornamelijk bepaald door het volume van het monster); gebruik voor elk bemonsteringsvolume een afzonderlijke regel. ( 3 ) Globodera pallida. ( 4 ) Globodera rostochiensis. ( 5 ) Totale omvang van het besmette gebied in het jaar voorafgaand aan het jaar waarop het verslag betrekking heeft. ( 6 ) Totale omvang van het besmette gebied in het jaar waarop het verslag betrekking heeft. ( 7 ) Er is geen detectieonderzoek vereist voor het planten van aardappelen die bestemd zijn voor de productie van aardappelknollen die zullen worden gebruikt op dezelfde plaats van productie die zich in een door de bevoegde autoriteiten bepaald gebied bevindt. ( 8 ) Er is geen detectieonderzoek voor het planten van in de lijst van bijlage I opgenomen planten die bestemd zijn om opnieuw te worden geplant op dezelfde plaats van productie die zich in een door de bevoegde autoriteiten bepaald gebied bevindt en voor in de lijsten in bijlage I, punten 2 en 3, opgenomen planten die bestemd zijn om opnieuw te worden geplant, indien de geoogste planten zullen vallen onder de officieel goedgekeurde maatregelen zoals bedoeld in bijlage II, punt 1.”. ELI: http://data.europa.eu/eli/reg_impl/2024/2060/oj ISSN 1977-0758 (electronic edition)",
  "source": "EUR LEX"
}