{
  "url": "http://www.w3.org/1999/xhtml\">",
  "content": "L_2010306NL.01001401.xml 23.11.2010 NL Publicatieblad van de Europese Unie L 306/14 BESLUIT VAN DE RAAD van 21 oktober 2010 betreffende het standpunt met betrekking tot de vaststelling van bepalingen tot coördinatie van de socialezekerheidsstelsels dat de Europese Unie zal innemen in de Associatieraad die is opgericht bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds (2010/699/EU) DE RAAD VAN DE EUROPESE UNIE, Gezien het Verdrag betreffende de werking van de Europese Unie, met name artikel 79, lid 2, onder b), in samenhang met artikel 218, lid 9, Gezien het voorstel van de Commissie, Overwegende hetgeen volgt: (1) Overeenkomstig artikel 70 van de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds ( 1 ) („de overeenkomst”), stelt de Associatieraad vóór het einde van het eerste jaar na de inwerkingtreding van de overeenkomst de nodige bepalingen vast om de in artikel 68 vervatte beginselen betreffende de coördinatie van de socialezekerheidsstelsels toe te passen. (2) Overeenkomstig de artikelen 1 en 2 van Protocol nr. 22 betreffende de positie van Denemarken, dat is gehecht aan het Verdrag betreffende de Europese Unie en het Verdrag betreffende de werking van de Europese Unie, neemt Denemarken niet deel aan de vaststelling van dit besluit, dat niet bindend is voor, noch van toepassing is in Denemarken. (3) Overeenkomstig de artikelen 1 en 2 van Protocol nr. 21 betreffende de positie van het Verenigd Koninkrijk en Ierland ten aanzien van de ruimte van vrijheid, veiligheid en recht, dat is gehecht aan het Verdrag betreffende de Europese Unie en het Verdrag betreffende de werking van de Europese Unie en onverminderd artikel 4 van dit protocol, nemen deze lidstaten niet deel aan de vaststelling van dit besluit, dat niet bindend is voor, noch van toepassing is in deze lidstaten, HEEFT HET VOLGENDE BESLUIT VASTGESTELD: Artikel 1 Het standpunt dat de Europese Unie in de Associatieraad die is opgericht bij de Euro-mediterrane overeenkomst waarbij een associatie tot stand wordt gebracht tussen de Europese Gemeenschap en haar lidstaten, enerzijds, en de Democratische Volksrepubliek Algerije, anderzijds, zal innemen betreffende de toepassing van artikel 70 van die overeenkomst, zal worden gebaseerd op het aan dit besluit gehechte ontwerpbesluit van de Associatieraad. Artikel 2 Dit besluit treedt in werking op de dag waarop het wordt vastgesteld. Gedaan te Luxemburg, 21 oktober 2010. Voor de Raad De voorzitster J. MILQUET ( 1 ) PB L 265 van 10.10.2005, blz. 2 .",
  "source": "EUR LEX"
}