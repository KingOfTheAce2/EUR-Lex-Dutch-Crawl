{
  "url": "http://www.w3.org/1999/xhtml\"><!--",
  "content": "L_2014182NL.01002001.xml 21.6.2014 NL Publicatieblad van de Europese Unie L 182/20 UITVOERINGSVERORDENING (EU) Nr. 684/2014 VAN DE COMMISSIE van 20 juni 2014 ter verlening van een vergunning voor canthaxanthine als toevoegingsmiddel voor diervoeding voor vermeerderingshennen (vergunninghouder DSM Nutritional products Ltd) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1831/2003 van het Europees Parlement en de Raad van 22 september 2003 betreffende toevoegingsmiddelen voor diervoeding ( 1 ) , en met name artikel 9, lid 2, Overwegende hetgeen volgt: (1) De verlening van vergunningen voor toevoegingsmiddelen voor diervoeding, met inbegrip van de vergunningsgronden en -procedures, is geregeld bij Verordening (EG) nr. 1831/2003. (2) Overeenkomstig artikel 7 van Verordening (EG) nr. 1831/2003 is een aanvraag voor de verlening van een vergunning voor canthaxanthine ingediend. Bij die aanvraag waren de krachtens artikel 7, lid 3, van Verordening (EG) nr. 1831/2003 vereiste gegevens en documenten gevoegd. (3) De aanvraag betreft de verlening van een vergunning voor een preparaat van canthaxanthine als toevoegingsmiddel voor diervoeding in de categorie „zoötechnische toevoegingsmiddelen” voor vermeerderingshennen. (4) De Europese Autoriteit voor voedselveiligheid (EFSA) heeft in haar advies van 12 december 2012 ( 2 ) geconcludeerd dat het preparaat van canthaxanthine onder de voorgestelde gebruiksvoorwaarden geen ongunstige effecten voor de diergezondheid, de menselijke gezondheid en het milieu heeft en dat het gebruik van dat preparaat het voortplantingsvermogen van vermeerderingshennen kan stabiliseren. Specifieke eisen voor toezicht na het in de handel brengen acht de EFSA niet nodig. De EFSA heeft ook het rapport over de analysemethode voor het toevoegingsmiddel voor diervoeding geverifieerd dat door het bij Verordening (EG) nr. 1831/2003 ingestelde referentielaboratorium was ingediend. (5) Uit de beoordeling van het preparaat van canthaxanthine blijkt dat aan de in artikel 5 van Verordening (EG) nr. 1831/2003 vermelde voorwaarden voor de verlening van een vergunning wordt voldaan. Het gebruik van het preparaat zoals omschreven in de bijlage bij deze verordening moet daarom worden toegestaan. (6) De in deze verordening vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 Verlening van de vergunning Voor het in de bijlage beschreven preparaat, dat behoort tot de categorie „zoötechnische toevoegingsmiddelen” en de functionele groep „andere zoötechnische toevoegingsmiddelen”, wordt onder de in die bijlage vastgestelde voorwaarden een vergunning voor gebruik als toevoegingsmiddel voor diervoeding verleend. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 20 juni 2014. Voor de Commissie De voorzitter José Manuel BARROSO ( 1 ) PB L 268 van 18.10.2003, blz. 29 . ( 2 ) EFSA Journal (2013) 11(1):3047. BIJLAGE Identificatienummer van het toevoegingsmiddel Naam van de vergunninghouder Toevoegingsmiddel Samenstelling, chemische formule, beschrijving, analysemethode Diersoort of -categorie Maximumleeftijd Minimumgehalte Maximumgehalte Overige bepalingen Einde van de vergunningsperiode Maximumgehalte aan residuen in de desbetreffende levensmiddelen van dierlijke oorsprong mg werkzame stof/kg volledig diervoeder met een vochtgehalte van 12 % Categorie: zoötechnische toevoegingsmiddelen. Functionele groep: andere zoötechnische toevoegingsmiddelen (stabilisering van het voortplantingsvermogen) 4d161 g DSM Nutritional products Ltd Vertegenwoordigd door DSM Nutritional Products Sp. Z.o.o Canthaxanthine Samenstelling van het toevoegingsmiddel Preparaat bevat ten minste: 10 % canthaxanthine; ≤ 2,2 % ethoxyquine; dichloormethaan: ≤ 10 mg/kg toevoegingsmiddel. Karakterisering van de werkzame stof canthaxanthine C 40 H 52 O 2 CAS-nr. 514-78-3 Gehalte: minimum 96 % Geproduceerd door chemische synthese Analysemethode ( 1 ) — Voor de bepaling van canthaxanthine in het toevoegingsmiddel: spectrofotometrie (426 nm) — Voor de bepaling van canthaxanthine in voormengsels en diervoeders: normale fase hogeprestatie-vloeistofchromatografie, gekoppeld aan VIS-detectie (NP-HPLC-VIS, 466 nm) Vermeerderingshennen — 6 6 1. In de gebruiksaanwijzing voor het toevoegingsmiddel en het voormengsel de opslagomstandigheden en de stabiliteit bij warmtebehandeling vermelden. 2. De totale hoeveelheid canthaxanthine mag niet meer bedragen dan 6 mg canthaxanthine/kg volledig diervoeder. 3. Dit preparaat mag met canthaxanthine en andere carotenoïden worden vermengd op voorwaarde dat de totale hoeveelheid van het mengsel niet meer bedraagt dan 80/mg kg volledig diervoeder. 4. Voor de veiligheid van de gebruiker: bij hantering moeten ademhalingsbescherming, veiligheidsbril en -handschoenen worden gedragen. 10 juli 2024 15 mg canthaxanthine/kg lever (nat weefsel) en 2,5 mg canthaxanthine/kg huid/vet (nat weefsel) ( 1 ) Nadere bijzonderheden over de analysemethoden zijn te vinden op het volgende adres van het referentielaboratorium van de Europese Unie voor toevoegingsmiddelen voor diervoeding: www.irmm.jrc.be/eurl-feed-additives.",
  "source": "EUR LEX"
}