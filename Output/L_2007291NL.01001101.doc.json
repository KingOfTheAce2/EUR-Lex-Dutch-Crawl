{
  "url": "http://www.w3.org/1999/xhtml\">",
  "content": "L_2007291NL.01001101.xml 9.11.2007 NL Publicatieblad van de Europese Unie L 291/11 VERORDENING (EG) N r. 1313/2007 VAN DE COMMISSIE van 8 november 2007 tot wijziging van Verordening (EG) nr. 2076/2002 wat betreft de verlenging van de in artikel 8, lid 2, van Richtlijn 91/414/EEG van de Raad bedoelde termijn voor metalaxyl en Verordening (EG) nr. 2024/2006 wat betreft het schrappen van de afwijking voor metalaxyl (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op het Verdrag betreffende de toetreding van Bulgarije en Roemenië, Gelet op de Akte van toetreding van Bulgarije en Roemenië, en met name op artikel 42, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen ( 1 ) , en met name op artikel 8, lid 2, derde alinea, Overwegende hetgeen volgt: (1) Metalaxyl is een van de werkzame stoffen die zijn opgenomen in bijlage I bij Verordening (EEG) nr. 3600/92 van de Commissie van 11 december 1992 houdende bepalingen voor de uitvoering van de eerste fase van het werkprogramma als bedoeld in artikel 8, lid 2, van Richtlijn 91/414/EEG van de Raad betreffende het op de markt brengen van gewasbeschermingsmiddelen ( 2 ) . (2) Overeenkomstig artikel 1 van Verordening (EG) nr. 2076/2002 van de Commissie van 20 november 2002 houdende verlenging van de in artikel 8, lid 2, van Richtlijn 91/414/EEG van de Raad bedoelde termijn en betreffende de niet-opneming van bepaalde werkzame stoffen in bijlage I bij die richtlijn en de intrekking van toelatingen voor gewasbeschermingsmiddelen die deze stoffen bevatten ( 3 ) , is de in artikel 8, lid 2, van Richtlijn 91/414/EEG bedoelde termijn voor de werkzame stoffen die worden geëvalueerd in het kader van Verordening (EEG) nr. 3600/92, op 31 december 2006 afgelopen. (3) Op 2 mei 2003 heeft de Commissie Beschikking 2003/308/EG betreffende de niet-opneming van metalaxyl in bijlage I bij Richtlijn 91/414/EEG van de Raad en de intrekking van de toelating voor gewasbeschermingsmiddelen die deze werkzame stof bevatten ( 4 ) , vastgesteld. (4) Verordening (EG) nr. 2024/2006 van de Commissie van 22 december 2006 tot vaststelling van overgangsmaatregelen tot afwijking van Verordening (EG) nr. 2076/2002 en de Beschikkingen 98/270/EG, 2002/928/EG, 2003/308/EG, 2004/129/EG, 2004/141/EG, 2004/247/EG, 2004/248/EG, 2005/303/EG en 2005/864/EG wat betreft het voortgezette gebruik van gewasbeschermingsmiddelen die bepaalde werkzame stoffen bevatten die niet zijn opgenomen in bijlage I bij Richtlijn 91/414/EEG, wegens de toetreding van Roemenië ( 5 ) , voorziet in een afwijking van artikel 3 van Beschikking 2003/308/EG. (5) Het Hof van Justitie van de Europese Gemeenschappen heeft Beschikking 2003/308/EG in zijn arrest van 18 juli 2007 in zaak C-326/05 P ( 6 ) vernietigd. (6) Volgens artikel 233 van het Verdrag moet de instelling waarvan een handeling nietig is verklaard de nodige maatregelen nemen om het arrest van het Hof van Justitie uit te voeren. (7) Bijgevolg moet voor metalaxyl de bij Verordening (EG) nr. 2076/2002 vastgestelde termijn worden verlengd zodat deze stof kan worden geëvalueerd en de lidstaten gewasbeschermingsmiddelen die deze werkzame stof bevatten, intussen kunnen toelaten. In een specifiek besluit zullen nadere gegevens betreffende de evaluatieprocedure voor metalaxyl moeten worden gedefinieerd. Met het oog op een zo spoedig mogelijke uitvoering van het arrest moet de termijn worden verlengd zonder de vaststelling van een dergelijk besluit af te wachten. (8) De Verordeningen (EG) nr. 2076/2002 en (EG) nr. 2024/2006 moeten dan ook dienovereenkomstig worden gewijzigd. (9) De in deze verordening vervatte maatregel is in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE VERORDENING VASTGESTELD: Artikel 1 In artikel 1 van Verordening (EG) nr. 2076/2002 wordt na de eerste zin de volgende zin ingevoegd: „Voor metalaxyl echter wordt de in artikel 8, lid 2, van Richtlijn 91/414/EEG bedoelde periode van twaalf jaar verlengd tot en met 30 juni 2010.”. Artikel 2 In Verordening (EG) nr. 2024/2006 wordt artikel 4 geschrapt. Artikel 3 Deze verordening treedt in werking op de dag volgende op die van haar bekendmaking in het Publicatieblad van de Europese Unie . Zij is van toepassing met ingang van 2 mei 2003. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 8 november 2007. Voor de Commissie Markos KYPRIANOU Lid van de Commissie ( 1 ) PB L 230 van 19.8.1991, blz. 1 . Richtlijn laatstelijk gewijzigd bij Richtlijn 2007/52/EG van de Commissie ( PB L 214 van 17.8.2007, blz. 3 ). ( 2 ) PB L 366 van 15.12.1992, blz. 10 . Verordening laatstelijk gewijzigd bij Verordening (EG) nr. 2266/2000 ( PB L 259 van 13.10.2000, blz. 27 ). ( 3 ) PB L 319 van 23.11.2002, blz. 3 . Verordening laatstelijk gewijzigd bij Verordening (EG) nr. 1980/2006 ( PB L 368 van 23.12.2006, blz. 96 ). ( 4 ) PB L 113 van 7.5.2003, blz. 8 . ( 5 ) PB L 384 van 29.12.2006, blz. 79 . ( 6 ) PB C 235 van 6.10.2007, blz. 5 .",
  "source": "EUR LEX"
}