{
  "url": "http://www.w3.org/1999/xhtml\"><!--",
  "content": "L_2017264NL.01000501.xml 13.10.2017 NL Publicatieblad van de Europese Unie L 264/5 BESLUIT (EU) 2017/1849 VAN DE RAAD van 10 oktober 2017 tot wijziging van Besluit 1999/70/EG betreffende de externe accountants van de nationale centrale banken, met betrekking tot de externe accountants van de Národná banka Slovenska DE RAAD VAN DE EUROPESE UNIE, Gezien Protocol nr. 4 betreffende de statuten van het Europees Stelsel van centrale banken en van de Europese Centrale Bank, gehecht aan het Verdrag betreffende de Europese Unie en aan het Verdrag betreffende de werking van de Europese Unie, en met name artikel 27.1, Gezien Aanbeveling van de Europese Centrale Bank van 8 september 2017 aan de Raad van de Europese Unie betreffende de externe accountants van de Národná banka Slovenska (ECB/2017/27) ( 1 ) , Overwegende: (1) De rekeningen van de Europese Centrale Bank (ECB) en van de nationale centrale banken van de lidstaten die de euro als munt hebben, worden gecontroleerd door onafhankelijke externe accountants die op aanbeveling van de Raad van bestuur van de ECB zijn aanvaard door de Raad van de Europese Unie. (2) Het mandaat van de huidige externe accountants van Národná banka Slovenska, Ernst & Young Slovakia, spol. s r.o., is na de audit voor het boekjaar 2016 geëindigd. Het is derhalve noodzakelijk om met ingang van het boekjaar 2017 externe accountants voor Národná banka Slovenska te benoemen. (3) Národná banka Slovenska heeft Deloitte Audit s.r.o. als externe accountant geselecteerd voor de boekjaren 2017 tot en met 2020, met een eventuele verlenging van het mandaat voor de boekjaren 2021 tot en met 2023. (4) De Raad van bestuur van de ECB heeft aanbevolen dat Deloitte Audit s r.o. wordt benoemd tot externe accountant van Národná banka Slovenska voor de boekjaren 2017 tot en met 2020. (5) Op grond van de aanbeveling van de Raad van bestuur van de ECB moet Besluit 1999/70/EG van de Raad ( 2 ) dienovereenkomstig worden gewijzigd, HEEFT DIT BESLUIT VASTGESTELD: Artikel 1 Artikel 1, punt 16, van Besluit 1999/70/EG wordt vervangen door: „16.   Deloitte Audit s.r.o. wordt aanvaard als externe accountant van de Národná banka Slovenska voor de boekjaren 2017 tot en met 2020.”. Artikel 2 Dit besluit wordt van kracht op de dag waarop het wordt bekendgemaakt. Artikel 3 Dit besluit is gericht tot de ECB. Gedaan te Luxemburg, 10 oktober 2017. Voor de Raad De voorzitter T. TÕNISTE ( 1 ) PB C 310 van 19.9.2017, blz. 1 . ( 2 ) Besluit 1999/70/EG van de Raad van 25 januari 1999 betreffende de externe accountants van de nationale centrale banken ( PB L 22 van 29.1.1999, blz. 69 ).",
  "source": "EUR LEX"
}