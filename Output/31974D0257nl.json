{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31974D0257:NL:HTML\">",
  "content": "EUR-Lex - 31974D0257 - NL Avis juridique important | 31974D0257 74/257/EEG: Beschikking van de Commissie van 18 april 1974 met betrekking tot de hervorming van de landbouwstructuur in Nederland overeenkomstig de Richtlijnen nr. 72/159/EEG en nr. 72/160/EEG (Slechts de tekst in de Nederlandse taal is authentiek) Publicatieblad Nr. L 141 van 24/05/1974 blz. 0004 - 0006 ++++ BESCHIKKING VAN DE COMMISSIE van 18 april 1974 met betrekking tot de hervorming van de landbouwstructuur in Nederland overeenkomstig de Richtlijnen nr . 72/159/EEG en nr . 72/160/EEG ( Slechts de tekst in de Nederlandse taal is authentiek ) ( 74/257/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Richtlijn nr . 72/159/EEG van de Raad van 17 april 1972 betreffende de modernisering van landbouwbedrijven ( 1 ) , en met name op artikel 18 , lid 3 , Gelet op Richtlijn nr . 72/160/EEG van de Raad van 17 april 1972 ter bevordering van de bedrijfsbeëindiging in de landbouw en van de aanwending van cultuurgrond tot verbetering van de structuur ( 2 ) , en met name op artikel 9 , lid 3 , Overwegende dat de Nederlandse Regering op 11 januari 1973 overeenkomstig artikel 17 , lid 4 , van Richtlijn nr . 72/159/EEG en overeenkomstig artikel 8 , lid 4 , van Richtlijn nr . 72/160/EEG de volgende bepalingen heeft medegedeeld : - bestuursbesluit nr . 102 van de Stichting Ontwikkelings - en Saneringsfonds voor de Landbouw van 25 oktober 1972 : kaderbesluit landbouwbedrijven met ontwikkelingsmogelijkheden , - bestuursbesluit nr . 104 van de Stichting Ontwikkelings - en Saneringsfonds voor de Landbouw van 25 oktober 1972 : toepassingsbesluit akkerbouw - , veehouderij - en gecombineerde bedrijven met ontwikkelingsmogelijkheden , - besluit van het bestuur van de Stichting Borgstellingsfonds voor de Landbouw van 14 november 1972 : besluit inzake verlening van borgstellingen aan landbouwbedrijven met ontwikkelingsmogelijkheden , - besluit van het bestuur van de Stichting Beheer Landbouwgronden van 15 november 1972 ter uitvoering van Richtlijn nr . 72/159/EEG en Richtlijn nr . 72/160/EEG van de Raad van de Europese Gemeenschappen van 17 april 1972 , - besluit van de Centrale Cultuurtechnische Commissie van 27 oktober 1972 , houdende tenuitvoerlegging van de E.E.G.-moderniseringsrichtlijn op het gebied van de ruilverkaveling , - bestuursbesluit nr . 103 van de Stichting Ontwikkelings - en Saneringsfonds voor de Landbouw van 25 oktober 1972 : beëindigingsvergoedingsbesluit . Overwegende dat de Nederlandse Regering voorts op 15 juni 1973 en op 15 januari 1974 overeenkomstig artikel 17 , lid 4 , van Richtlijn nr . 72/159/EEG de volgende bepalingen heeft medegedeeld : - bestuursbesluit nr . 111 van de Stichting Ontwikkelings - en Saneringsfonds voor de Landbouw van 1 maart 1973 : toepassingsbesluit fruitteeltbedrijven met ontwikkelingsmogelijkheden , - bestuursbesluit nr . 112 van de Stichting Ontwikkelings - en Saneringsfonds voor de Landbouw van 1 maart 1973 : toepassingsbesluit glastuinbouwbedrijven met ontwikkelingsmogelijkheden , - bestuursbesluit nr . 113 van de Stichting Ontwikkelings - en Saneringsfonds voor de Landbouw van 5 april 1973 : toepassingsbesluit vollegrondstuinbouwbedrijven met ontwikkelingsmogelijkheden , - bestuursbesluit nr . 121 van de Stichting Ontwikkelings - en Saneringsfonds voor de Landbouw van 23 oktober 1973 : toepassingsbesluit varkenshouderijbedrijven met ontwikkelingsmogelijkheden ; Overwegende dat de Commissie krachtens artikel 18 , lid 3 , van Richtlijn nr . 72/159/EEG en artikel 9 , lid 3 , van Richtlijn nr . 72/160/EEG moet besluiten of op grond van de verenigbaarheid van de medegedeelde wettelijke en bestuursrechtelijke bepalingen met voornoemde richtlijnen van de Raad en met inachtneming van de in deze richtlijnen gestelde doeleinden en van het noodzakelijke verband tussen de maatregelen , aan de voorwaarden voor financiële deelneming aan de in artikel 15 van Richtlijn nr . 72/159/EEG en in artikel 6 van Richtlijn nr . 72/160/EEG bedoelde gemeenschappelijke acties is voldaan ; Overwegende dat Richtlijn nr . 72/159/EEG hoofdzakelijk ten doel heeft de totstandkoming en de ontwikkeling te bevorderen van bedrijven die in staat zijn om bij toepassing van rationele produktiemethoden aan de personen die zij tewerkstellen een met het inkomen van niet-agrarische beroepen vergelijkbaar redelijk inkomen te verschaffen en bevredigende arbeidsomstandigheden te bieden ; Overwegende dat de Lid-Staten derhalve krachtens Richtlijn nr . 72/159/EEG een selectieve regeling moeten invoeren ter aanmoediging van bedrijfshoofden die door overlegging van een bedrijfsontwikkelingsplan kunnen aantonen dat hun bedrijf na afloop van de bedrijfsontwikkeling aan ten minste één arbeidskracht een arbeidsinkomen uit de landbouwproduktie verschaft dat vergelijkbaar is met het inkomen in nietagrarische beroepen ; Overwegende dat de in voornoemde bestuursbesluiten van de Stichting Ontwikkelings - en Saneringsfonds voor de Landbouw nrs . 102 , 104 , 111 , 112 , 113 en 121 , vervatte maatregelen ten gunste van bedrijven die een bedrijfsontwikkelingsplan indienen aan voornoemd doel van Richtlijn nr . 72/159/EEG beantwoorden ; Overwegende dat het besluit van het bestuur van de Stichting Borgstellingsfonds voor de Landbouw van 14 november 1973 aan de in artikel 8 , lid 1 , c ) , van Richtlijn nr . 72/159/EEG vermelde doelstelling voldoet ; Overwegende dat het besluit van het bestuur van de Stichting Beheer Landbouwgronden van 15 november 1972 aan de in artikel 8 , lid 1 , a ) , van Richtlijn nr . 72/159/EEG vermelde doelstelling voldoet ; Overwegende dat het besluit van de Centrale Cultuurtechnische Commissie van 25 oktober 1972 aan de doelstelling van artikel 13 , lid 1 , van Richtlijn nr . 72/159/EEG voldoet ; Overwegende dat Richtlijn nr . 72/160/EEG hoofdzakelijk ten doel heeft voldoende grond beschikbaar te stellen voor de totstandbrenging van bedrijven met een toereikende grootte en structuur in de zin van artikel 4 van Richtlijn nr . 72/159/EEG van de Raad betreffende de modernisering van landbouwbedrijven ; Overwegende dat de Lid-Staten ter bereiking van dit doel verplicht zijn : - overeenkomstig artikel 2 , lid 1 , a ) , van Richtlijn nr . 72/160/EEG aan bedrijfshoofden van 55 tot 65 jaar die de landbouw als hoofdberoep beoefenen en die hun landbouwbedrijf beëindigen een jaarlijkse uitkering te verstrekken ; - overeenkomstig artikel 2 , lid 1 , b ) , van Richtlijn nr . 72/160/EEG aan bedrijfshoofden in de landbouw een met voor financiering in aanmerking komende premie , berekend op basis van de vrijgemaakte cultuurgrond , te verstrekken ; - overeenkomstig artikel 2 , lid 1 , c ) , van Richtlijn nr . 72/160/EEG aan werknemers en vaste medewerkende gezinsleden van 55 tot 65 jaar , die werken op landbouwbedrijven waarvan het bedrijfshoofd voor de in artikel 2 , lid 1 , sub a ) en b ) , bedoelde maatregelen in aanmerking komt , een jaarlijkse uitkering te verstrekken ; Overwegende dat de jaarlijkse uitkering of de premie slechts wordt toegekend indien de begunstigde zijn landbouwberoep opgeeft en , voor zover hij bedrijfshoofd is , zijn grond hetzij voor ten minste 85 % verkoopt of op lange termijn verpacht aan bedrijven die overeenkomstig Richtlijn nr . 72/159/EEG worden gemoderniseerd , hetzij aan de landbouw onttrekt , hetzij verkoopt of verpacht aan een grondmaatschappij , die de grond op haar beurt voor een van de voornoemde bestemmingen dient te gebruiken ; Overwegende dat de Lid-Staten de uitkering of de premie op grond van de leeftijd en/of de inkomenssituatie van de begunstigden kunnen differentiëren of niet toekennen ; dat zij de uitkering die wordt verstrekt aan werknemers of vaste medewerkende gezinsleden mogen verlagen met het bedrag van de werkloosheidsuitkering die de begunstigde eventueel ontvangt ; Overwegende dat voornoemd bestuursbesluit nr . 103 van de Stichting Ontwikkelings - en Saneringsfonds voor de Landbouw en het besluit van het bestuur van de Stichting Beheer Landbouwgronden van 15 november 1972 in overeenstemming zijn met het doel van Richtlijn nr . 72/160/EEG ; Overwegende dat het Comité van het E.O.G.F.L . over de financiële aspecten is geraadpleegd ; Overwegende dat de in deze beschikking vervatte vaststelling in overeenstemming is met het advies van het Permanent Comité van de Landbouwstructuur , HEEFT DE VOLGENDE BESCHIKKING GEGEVEN : Artikel 1 De door de Nederlandse Regering op 11 januari 1973 , 15 juni 1973 en 15 januari 1974 overeenkomstig artikel 17 , lid 4 , van Richtlijn nr . 72/159/EEG en overeenkomstig artikel 8 , lid 4 , van Richtlijn nr . 72/160/EEG medegedeelde wettelijke en bestuursrechtelijke bepalingen voldoen aan de voorwaarden voor financiële deelneming van de Gemeenschap aan de in artikel 15 van Richtlijn nr . 72/159/EEG en in artikel 6 van Richtlijn nr . 72/160/EEG bedoelde gemeenschappelijke acties . Artikel 2 De financiële deelneming van de Gemeenschap heeft betrekking op de voor vergoeding in aanmerking komende uitgaven in verband met steun tot toekenning waarvan na 1 november 1972 is besloten . Artikel 3 Deze beschikking is gericht tot het Koninkrijk der Nederlanden . Gedaan te Brussel , 18 april 1974 . Voor de Commissie De Voorzitter François-Xavier ORTOLI ( 1 ) PB nr . L 96 van 23 . 4 . 1972 , blz . 1 . ( 2 ) PB nr . L 96 van 23 . 4 . 1972 , blz . 9 .",
  "source": "EUR LEX"
}