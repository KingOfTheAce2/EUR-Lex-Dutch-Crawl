{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31998D0202:NL:HTML\">",
  "content": "EUR-Lex - 31998D0202 - NL Avis juridique important | 31998D0202 98/202/EG: Beschikking van de Commissie van 27 februari 1998 tot machtiging van Italië om de voorwaarden van artikel 4, punt A, van Richtlijn 64/433/EEG toe te passen op bepaalde slachthuizen die niet meer dan 2 000 grootvee-eenheden per jaar behandelen (Slechts de tekst in de Italiaanse taal is authentiek) (Voor de EER relevante tekst) Publicatieblad Nr. L 077 van 14/03/1998 blz. 0047 - 0052 BESCHIKKING VAN DE COMMISSIE van 27 februari 1998 tot machtiging van Italië om de voorwaarden van artikel 4, punt A, van Richtlijn 64/433/EEG toe te passen op bepaalde slachthuizen die niet meer dan 2 000 grootvee-eenheden per jaar behandelen (Slechts de tekst in de Italiaanse taal is authentiek) (Voor de EER relevante tekst) (98/202/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 64/433/EEG van de Raad van 26 juni 1964 betreffende de gezondheidsvoorschriften voor de productie en het in de handel brengen van vers vlees (1), laatstelijk gewijzigd bij Richtlijn 95/23/EG (2), en met name op artikel 4, onder D, Overwegende dat de lidstaten overeenkomstig Richtlijn 64/433/EEG om machtiging kunnen verzoeken om de voorwaarden van artikel 4, onder A, toe te passen op bepaalde slachthuizen die niet meer dan 2 000 grootvee-eenheden per jaar behandelen; Overwegende dat Italië een verzoek tot machtiging heeft ingediend om de bovengenoemde voorschriften op bepaalde slachthuizen toe te passen; Overwegende dat deze slachthuizen gelegen zijn in gebieden met bijzondere geografische beperkingen, zoals berggebieden; Overwegende dat zich in deze afgelegen geografische gebieden voorzieningsproblemen voordoen, doordat er geen andere inrichtingen voor het slachten van dieren zijn die de bevolking van deze gebieden van vlees kunnen voorzien; Overwegende dat de landbouwactiviteit in deze gebieden gebaseerd is op de dierlijke productie en dat de afstanden voor het vervoer van de slachtdieren te groot zijn; Overwegende dat de in deze beschikking vervatte maatregelen in overeenstemming zijn met het advies van het Permanent Veterinair Comité, HEEFT DE VOLGENDE BESCHIKKING GEGEVEN: Artikel 1 Italië wordt gemachtigd de eisen van artikel 4, onder A, van Richtlijn 64/433/EEG toe te passen op de in de bijlage bij deze beschikking genoemde slachthuizen. Artikel 2 Deze afwijking wordt toegestaan op voorwaarde dat: - de inrichtingen in gebieden liggen die moeilijk bereikbaar zijn omdat de vervoersinfrastructuur en de verbindingen met de rest van het land niet geschikt zijn om voldoende aanvoer te garanderen of in gebieden met bijzondere geografische moeilijkheden; - de afstand voor het vervoer van slachtdieren uit deze gebieden naar een overeenkomstig artikel 10 van Richtlijn 64/433/EEG goedgekeurd slachthuis groter is dan voor het vervoer naar de inrichtingen in de bijlage, en het vervoer onder normale omstandigheden meer dan één uur in beslag neemt; - de geslachte dieren uit het gebied komen waar het slachthuis is gevestigd; - de slachthuizen niet meer dieren slachten dan uit hygiënisch oogpunt nog verantwoord is, en maximaal 2 000 grootvee-eenheden per jaar; - er tijdens de productie tenminste één officiële dierenarts aanwezig is. Artikel 3 Deze beschikking treedt in werking op 20 februari 1998. Artikel 4 Deze beschikking is gericht tot Italië. Gedaan te Brussel, 27 februari 1998. Voor de Commissie Franz FISCHLER Lid van de Commissie (1) PB 121 van 29. 7. 1964, blz. 2012/64. (2) PB L 243 van 11. 10. 1995, blz. 7. BIJLAGE LIJST VAN SLACHTHUIZEN >RUIMTE VOOR DE TABEL>",
  "source": "EUR LEX"
}