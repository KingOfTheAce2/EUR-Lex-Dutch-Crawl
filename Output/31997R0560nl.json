{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31997R0560:NL:HTML\">",
  "content": "EUR-Lex - 31997R0560 - NL Avis juridique important | 31997R0560 Verordening (EG) nr. 560/97 van de Commissie van 26 maart 1997 betreffende aanvullende hoeveelheden textielproducten die de Republiek Indonesië ter beschikking worden gesteld Publicatieblad Nr. L 085 van 27/03/1997 blz. 0033 - 0033 VERORDENING (EG) Nr. 560/97 VAN DE COMMISSIE van 26 maart 1997 betreffende aanvullende hoeveelheden textielproducten die de Republiek Indonesië ter beschikking worden gesteld DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielproducten uit derde landen (1), laatstelijk gewijzigd bij Verordening (EG) nr. 152/97 van de Commissie (2), inzonderheid op artikel 8, Overwegende dat Indonesië in 1996 voor bepaalde categorieën textielproducten uitvoervergunningen heeft afgegeven die de voor 1996 vastgestelde contingenten overschreden en dat Indonesië bereid is de nodige maatregelen te treffen met betrekking tot de verrekening van deze overschrijdingen bij het beheer van de uitvoer in 1997; Overwegende dat dit tot gevolg heeft dat de importeurs geen invoervergunning kunnen krijgen voor reeds betaalde goederen die naar de Europese Gemeenschap zijn verzonden en die derhalve in de havens van aankomst geblokkeerd zijn; Overwegende dat dergelijke uitzonderlijke overschrijdingen het gevolg zijn van de uitval van de verbindingen tussen het centrale vergunningenkantoor en plaatselijke kantoren; Overwegende dat Indonesië en de Europese Gemeenschap doende zijn een controlesysteem op te zetten dat de kans op dergelijke overschrijdingen in de toekomst aanzienlijk zal beperken; Overwegende dat de hoeveelheden gering zijn in vergelijking met de totale omvang van de invoer van de betrokken producten in de Europese Gemeenschap en dat er derhalve geen enkel gevaar is dat de markt wordt verstoord wanneer deze goederen in het vrije verkeer worden gebracht; Overwegende dat artikel 8 van Verordening (EEG) nr. 3030/93 de Commissie de mogelijkheid geeft in bijzondere omstandigheden aanvullende invoermogelijkheden te openen; Overwegende dat de in deze verordening vervatte maatregelen in overeenstemming zijn met het advies van het Comité textielproducten, HEEFT DE VOLGENDE VERORDENING VASTGESTELD: Artikel 1 De hiernavolgende hoeveelheden worden beschikbaar gesteld teneinde het in het vrije verkeer brengen mogelijk te maken van producten waarvoor Indonesië in 1996 uitvoervergunningen hebben afgegeven: >RUIMTE VOOR DE TABEL> Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 26 maart 1997. Voor de Commissie Leon BRITTAN Vice-Voorzitter (1) PB nr. L 275 van 8. 11. 1993, blz. 1. (2) PB nr. L 26 van 29. 1. 1997, blz. 8.",
  "source": "EUR LEX"
}