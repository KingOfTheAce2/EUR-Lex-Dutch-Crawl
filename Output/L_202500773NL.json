{
  "url": "http://www.w3.org/1999/xhtml\">",
  "content": "L_202500773NL.000101.fmx.xml Publicatieblad van de Europese Unie NL L-serie 2025/773 15.4.2025 BESLUIT (GBVB) 2025/773 VAN DE RAAD van 14 april 2025 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) Op 25 november 2005 heeft de Raad Gemeenschappelijk Optreden 2005/889/GBVB ( 1 ) tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) vastgesteld. (2) Op 25 juni 2024 heeft de Raad Besluit (GBVB) 2024/1806 ( 2 ) vastgesteld, waarbij EU BAM Rafah werd verlengd tot en met 30 juni 2025. (3) Op 18 januari 2025 heeft de Unie haar voldoening uitgesproken over het staakt-het-vurenakkoord in Gaza. (4) Op 24 januari 2025 heeft het Politiek en Veiligheidscomité toestemming gegeven om EU BAM Rafah opnieuw in te zetten aan de grensovergang bij Rafah. (5) Het financiële referentiebedrag voor EU BAM Rafah tot en met 30 juni 2025 moet worden verhoogd om de extra kosten als gevolg van die verplaatsing te dekken. (6) Gemeenschappelijk Optreden 2005/889/GBVB moet derhalve dienovereenkomstig worden gewijzigd. (7) EU BAM Rafah zal worden uitgevoerd in een situatie die kan verslechteren en de verwezenlijking van de doelstellingen van het externe optreden van de Unie, als geformuleerd in artikel 21 van het Verdrag, kan belemmeren, HEEFT HET VOLGENDE BESLUIT VASTGESTELD: Artikel 1 In Gemeenschappelijk Optreden 2005/889/GBVB wordt de laatste alinea van artikel 13, lid 1, vervangen door: “Het financiële referentiebedrag dat de uitgaven in verband met EU BAM Rafah voor de periode van 1 juli 2024 tot en met 30 juni 2025 moet dekken, is 4 323 805,94 EUR.”. Artikel 2 Dit besluit treedt in werking op de datum van de vaststelling ervan. Gedaan te Luxemburg, 14 april 2025. Voor de Raad De voorzitter K. KALLAS ( 1 ) Gemeenschappelijk Optreden 2005/889/GBVB van 25 november 2005 tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L 327 van 14.12.2005, blz. 28 , ELI: http://data.europa.eu/eli/joint_action/2005/889/oj ). ( 2 ) Besluit (GBVB) 2024/1806 van de Raad van 25 juni 2024 tot wijziging van Gemeenschappelijk Optreden 2005/889/GBVB tot instelling van een missie van de Europese Unie voor bijstandverlening inzake grensbeheer aan de grensovergang bij Rafah (EU BAM Rafah) ( PB L, 2024/1806, 26.6.2024, ELI: http://data.europa.eu/eli/dec/2024/1806/oj ). ELI: http://data.europa.eu/eli/dec/2025/773/oj ISSN 1977-0758 (electronic edition)",
  "source": "EUR LEX"
}