{
  "url": "http://www.w3.org/1999/xhtml\"><!--",
  "content": "L_2022172NL.01002101.xml 29.6.2022 NL Publicatieblad van de Europese Unie L 172/21 UITVOERINGSBESLUIT (EU) 2022/1028 VAN DE COMMISSIE van 27 juni 2022 tot wijziging van Besluit (EU) 2021/355 wat betreft bepaalde installaties in Denemarken, Frankrijk en Zweden die zijn opgenomen in de lijst van installaties die onder het in Richtlijn 2003/87/EG vastgestelde emissiehandelssysteem van de Unie vallen (Kennisgeving geschied onder nummer C(2022) 4289) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Richtlĳn 2003/87/EG van het Europees Parlement en de Raad van 13 oktober 2003 tot vaststelling van een systeem voor de handel in broeikasgasemissierechten binnen de Unie en tot wĳziging van Richtlĳn 96/61/EG van de Raad ( 1 ) , en met name artikel 11, Overwegende hetgeen volgt: (1) Naar aanleiding van de indiening door de lidstaten van hun nationale uitvoeringsmaatregelen heeft de Commissie Besluit (EU) 2021/355 ( 2 ) inzake nationale uitvoeringsmaatregelen voor de voorlopige kosteloze toewijzing van broeikasgasemissierechten vastgesteld. In dat besluit wordt de opneming van bepaalde installaties en de bijbehorende gegevens in de lijsten van installaties die onder Richtlijn 2003/87/EG vallen, verworpen, waardoor deze worden uitgesloten van het toepassingsgebied van het emissiehandelssysteem van de Unie (EU-ETS). (2) Installaties die uitsluitend biomassa gebruiken zijn bij punt 1 van bijlage I bij Richtlijn 2003/87/EG van het EU-ETS uitgesloten. Die bepaling, die bij Richtlijn 2009/29/EG van het Europees Parlement en de Raad ( 3 ) in de ETS-richtlijn is opgenomen, stelt sinds de toepassingsdatum ervan (1 januari 2013) een nieuw toepassingsgebied voor het EU-ETS vast. Daarom moet de opneming van installaties die voor alle jaren van de referentieperiode uitsluitend biomassa hebben gebruikt, worden verworpen, ook al zijn zij in de lijst opgenomen overeenkomstig artikel 11, lid 1, van Richtlijn 2003/87/EG. (3) De Commissie is ervan in kennis gesteld dat Zweden ten onrechte installatie SE-207651 in zijn nationale uitvoeringsmaatregelen had opgenomen. Die installatie gebruikt uitsluitend biomassa en had om die reden moeten worden uitgesloten van het toepassingsgebied van het EU-ETS. (4) Naar aanleiding van een vraag van de Commissie heeft Denemarken bevestigd dat de installaties DK-65, DK-66 en DK-135 tijdens de referentieperiode 2014-2018 geen fossiele emissies hadden. Deze installaties gebruiken uitsluitend biomassa en hadden ook van het toepassingsgebied van het EU-ETS moeten worden uitgesloten. (5) Het is daarom passend de opneming van de installaties DK-65, DK-66, DK-135 en SE-207651 in de lijsten van installaties die onder Richtlijn 2003/87/EG vallen, te verwerpen voor alle jaren van de referentieperiode, ongeacht of zij overeenkomstig artikel 11, lid 1, van Richtlijn 2003/87/EG in de lijst zijn opgenomen. (6) Naar aanleiding van een verzoek om verduidelijking van de Commissie heeft Frankrijk de Commissie meegedeeld dat twee installaties, FR-206164 en FR-206032, alleen polymeren produceren. Beide installaties brengen geen directe CO 2 -emissies teweeg, omdat zij de voor de productie benodigde warmte van een andere EU-ETS-installatie betrekken. In het arrest in zaak C-577/16 ( 4 ) heeft het Hof van Justitie geoordeeld dat installaties voor de productie van polymeren die de voor deze productie benodigde warmte betrekken van derde installaties, niet binnen het toepassingsgebied van het EU-ETS vallen, omdat zij geen directe CO 2 -emissies teweegbrengen. De opneming van deze installaties in de lijsten van installaties die onder Richtlijn 2003/87/EG vallen, moet daarom worden verworpen. (7) Besluit (EU) 2021/355 moet daarom dienovereenkomstig worden gewijzigd, HEEFT HET VOLGENDE BESLUIT VASTGESTELD: Artikel 1 Besluit (EU) 2021/355 van de Commissie wordt als volgt gewijzigd: 1) Aan artikel 1 wordt het volgende lid 6 toegevoegd: “6)   De opneming van de in bijlage IV bij dit besluit vermelde installaties in de lijsten van installaties die onder Richtlijn 2003/87/EG vallen, en de bijbehorende gegevens over kosteloze toewijzingen aan die installaties die overeenkomstig artikel 11, lid 1, van die richtlijn bij de Commissie zijn ingediend, worden verworpen.”. 2) Bijlage I wordt vervangen door de tekst van bijlage I bij dit besluit. 3) De tekst van bijlage II bij dit besluit wordt toegevoegd als bijlage IV. Artikel 2 Dit besluit is gericht tot de lidstaten. Gedaan te Brussel, 27 juni 2022. Voor de Commissie Frans TIMMERMANS Uitvoerend vicevoorzitter ( 1 ) PB L 275 van 25.10.2003, blz. 32 . ( 2 ) Besluit (EU) 2021/355 van de Commissie van 25 februari 2021 betreffende nationale uitvoeringsmaatregelen voor de voorlopige kosteloze toewijzing van broeikasgasemissierechten overeenkomstig artikel 11, lid 3, van Richtlijn 2003/87/EG van het Europees Parlement en de Raad ( PB L 68 van 26.2.2021, blz. 221 ). ( 3 ) Richtlijn 2009/29/EG van het Europees Parlement en de Raad van 23 april 2009 tot wijziging van Richtlijn 2003/87/EG teneinde de regeling voor de handel in broeikasgasemissierechten van de Gemeenschap te verbeteren en uit te breiden ( PB L 140 van 5.6.2009, blz. 63 ). ( 4 ) Arrest van het Hof van Justitie van 28 februari 2018, Trinseo Deutschland Anlagengesellschaft mbH/Bundesrepublik Deutschland, C-577/16, ECLI:EU:C:2018:127. BIJLAGE I “BIJLAGE I Installaties die uitsluitend biomassa gebruiken Identificatiecode van de installaties in de lijsten van nationale uitvoeringsmaatregelen DK000000000000065 DK000000000000066 DK000000000000135 FI000000000000645 FI000000000207696 SE000000000000031 SE000000000000086 SE000000000000169 SE000000000000211 SE000000000000320 SE000000000000523 SE000000000000583 SE000000000000686 SE000000000000789 SE000000000000845 SE000000000205887 SE000000000209930 SE000000000000779 SE000000000000064 SE000000000000088 SE000000000000186 SE000000000000249 SE000000000000324 SE000000000000543 SE000000000000629 SE000000000000687 SE000000000000798 SE000000000000847 SE000000000206192 SE000000000211058 SE000000000207651 SE000000000000073 SE000000000000099 SE000000000000199 SE000000000000261 SE000000000000382 SE000000000000547 SE000000000000659 SE000000000000705 SE000000000000830 SE000000000202297 SE000000000208282 SE000000000000153 SE000000000000074 SE000000000000102 SE000000000000205 SE000000000000319 SE000000000000468 SE000000000000565 SE000000000000681 SE000000000000785 SE000000000000838 SE000000000205800 SE000000000209062 SE000000000000231 ” BIJLAGE II “BIJLAGE IV Installaties die polymeren produceren, warmte invoeren, en geen directe CO 2 -emissies teweegbrengen Identificatiecode van de installaties in de lijsten van nationale uitvoeringsmaatregelen FR000000000206164 FR000000000206032 ”",
  "source": "EUR LEX"
}