{
  "url": "http://www.w3.org/1999/xhtml\">",
  "content": "L_2010343NL.01007801.xml 29.12.2010 NL Publicatieblad van de Europese Unie L 343/78 BESLUIT VAN DE EUROPESE CENTRALE BANK van 22 december 2010 tot wijziging van Besluit ECB/2009/25 inzake de goedkeuring met betrekking tot de omvang van de muntenuitgifte in 2010 (ECB/2010/32) (2010/813/EU) DE RAAD VAN BESTUUR VAN DE EUROPESE CENTRALE BANK, Gezien het Verdrag betreffende de werking van de Europese Unie, inzonderheid op artikel 128, lid 2, Overwegende hetgeen volgt: (1) De Europese Centrale Bank (ECB) heeft vanaf 1 januari 1999 het alleenrecht tot goedkeuring van de omvang van de uitgifte van munten door de lidstaten die de euro als munt hebben (hierna de „deelnemende lidstaten”). (2) Uitgaande van door de deelnemende lidstaten aan de ECB voorgelegde schattingen van de vraag naar euromunten in 2010, heeft de ECB in Besluit ECB/2009/25 van 10 december 2009 inzake de goedkeuring met betrekking tot de omvang van de muntenuitgifte in 2010 ( 1 ) , haar goedkeuring verleend aan de totale omvang van euromunten bestemd voor circulatie en euromunten voor verzamelaars niet bestemd voor circulatie in 2010. (3) Op 26 november 2010 heeft het Belgische Ministerie van Financiën verzocht dat de omvang van euromunten die België in 2010 kan uitgeven, met 20 miljoen EUR wordt verhoogd om te kunnen voldoen aan een onverwachte vraag naar munten, en de ECB heeft dit verzoek goedgekeurd. Dientengevolge moet de tabel in artikel 1 van Besluit ECB/2009/25 worden vervangen, HEEFT HET VOLGENDE BESLUIT VASTGESTELD: Artikel 1 De tabel in artikel 1 van Besluit ECB/2009/25 wordt als volgt vervangen: (miljoen EUR) Uitgifte van munten bestemd voor de circulatie en uitgifte van munten voor verzamelaars (niet bestemd voor de circulatie) in 2010 België 125,2 Duitsland 668,0 Ierland 43,0 Griekenland 55,0 Spanje 210,0 Frankrijk 290,0 Italië 283,0 Cyprus 18,1 Luxemburg 40,0 Malta 10,5 Nederland 54,0 Oostenrijk 306,0 Portugal 50,0 Slovenië 30,0 Slowakije 62,0 Finland 60,0” Artikel 2 Dit besluit is gericht tot de deelnemende lidstaten. Gedaan te Frankfurt am Main, 22 december 2010. De President van de ECB Jean-Claude TRICHET ( 1 ) PB L 7 van 12.1.2010, blz. 21 .",
  "source": "EUR LEX"
}