{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31979D0392:NL:HTML\">",
  "content": "EUR-Lex - 31979D0392 - NL Avis juridique important | 31979D0392 79/392/EEG: Beschikking van de Commissie van 29 maart 1979 tot ontkenning van het wetenschappelijk karakter van het apparaat genaamd ,,Nikon Mask Alignment Microscope\" Publicatieblad Nr. L 093 van 12/04/1979 blz. 0052 - 0052 Bijzondere uitgave in het Grieks: Hoofdstuk 02 Deel 7 blz. 0206 ++++ BESCHIKKING VAN DE COMMISSIE van 29 maart 1979 tot ontkenning van het wetenschappelijk karakter van het apparaat genaamd \" Nikon Mask Alignment Microscope \" ( 79/392/EEG ) DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening ( EEG ) nr . 1798/75 van de Raad van 10 juli 1975 betreffende de invoer met vrijstelling van de rechten van het gemeenschappelijk douanetarief van voorwerpen van opvoedkundige , wetenschappelijke of culturele aard ( 1 ) , Gelet op Verordening ( EEG ) nr . 3195/75 van de Commissie van 2 december 1975 houdende uitvoeringsbepalingen van Verordening ( EEG ) nr . 1798/75 ( 2 ) , inzonderheid op de artikelen 4 en 5 , Overwegende dat , bij schrijven van 26 september 1978 , de Britse Regering de Commissie heeft verzocht de in de artikelen 4 en 5 van Verordening ( EEG ) nr . 3195/75 bedoelde procedure in te leiden ten einde vast te stellen of het apparaat genaamd \" Nikon Mask Alignment Microscope \" , dat gebruikt wordt in het kader van het onderzoek van geleide lichtgolven voor communicatiedoeleinden , al dan niet dient te worden beschouwd als een wetenschappelijk apparaat en , indien het antwoord bevestigend luidt , of er op dit moment in de Gemeenschap apparaten van dezelfde wetenschappelijke waarde worden vervaardigd ; Overwegende dat overeenkomstig het bepaalde in artikel 4 , lid 5 , van Verordening ( EEG ) nr . 3195/75 op 7 februari 1979 in het kader van het Comité Douanevrijstellingen een uit vertegenwoordigers van alle Lid-Staten bestaande groep van deskundigen is bijeengekomen ten einde dit speciale geval te onderzoeken ; Overwegende dat uit dit onderzoek is gebleken dat het bedoelde apparaat een vrij eenvoudige microscoop is welke voornamelijk is ontworpen voor de vervaardiging van geïntegreerde schakelingen ; dat het apparaat geen objectieve wetenschappelijke kenmerken vertoont die het bijzonder geschikt voor het wetenschappelijk onderzoek maken ; dat het gebruik dat hiervan in dit speciale geval wordt gemaakt op zichzelf niet het karakter van voor het zuiver wetenschappelijk onderzoek bijzonder geschikt apparaat zou kunnen verlenen ; dat het derhalve niet kan worden beschouwd als een wetenschappelijk apparaat , HEEFT DE VOLGENDE BESCHIKKING GEGEVEN : Artikel 1 Het apparaat genaamd \" Nikon Mask Alignment Microscope \" dient niet te worden beschouwd als een wetenschappelijk apparaat . Artikel 2 Deze beschikking is gericht tot de Lid-Staten . Gedaan te Brussel , 29 maart 1979 . Voor de Commissie Etienne DAVIGNON Lid van de Commissie ( 1 ) PB nr . L 184 van 15 . 7 . 1975 , blz . 1 . ( 2 ) PB nr . L 316 van 6 . 12 . 1975 , blz . 17 .",
  "source": "EUR LEX"
}