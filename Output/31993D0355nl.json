{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31993D0355:NL:HTML\">",
  "content": "EUR-Lex - 31993D0355 - NL Avis juridique important | 31993D0355 93/355/EEG: Besluit van de Raad van 8 juni 1993 inzake de sluiting van een Memorandum van Overeenstemming betreffende bepaalde oliehoudende zaden tussen de Europese Economische Gemeenschap en de Verenigde Staten van Amerika in het kader van de GATT Publicatieblad Nr. L 147 van 18/06/1993 blz. 0025 - 0025 Bijzondere uitgave in het Fins: Hoofdstuk 3 Deel 50 blz. 0030 Bijzondere uitgave in het Zweeds: Hoofdstuk 3 Deel 50 blz. 0030 BESLUIT VAN DE RAAD van 8 juni 1993 inzake de sluiting van een Memorandum van Overeenstemming betreffende bepaalde oliehoudende zaden tussen de Europese Economische Gemeenschap en de Verenigde Staten van Amerika in het kader van de GATT (93/355/EEG)DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, inzonderheid op artikel 113, Gezien de aanbeveling van de Commissie, Overwegende dat een panel van de GATT heeft geoordeeld dat de steunregeling voor oliehoudende zaden van de Gemeenschap tot gevolg heeft dat de tariefconcessies die de Gemeenschap in 1962 aan de Verenigde Staten heeft toegekend zijn uitgehold; Overwegende dat het panel van de GATT dientengevolge heeft aanbevolen dat de Gemeenschap snel stappen onderneemt om deze uitholling ongedaan te maken; Overwegende dat tijdens de met de Verenigde Staten van Amerika gevoerde onderhandelingen een voor beide partijen bevredigende overeenkomst is bereikt en wel in de vorm van een Memorandum van Overeenstemming; Overwegende dat het Memorandum van Overeenstemming snel ten uitvoer moet worden gelegd, opdat de daarin vastgestelde termijnen gerespecteerd kunnen worden, BESLUIT: Artikel 1 Het Memorandum van Overeenstemming betreffende oliehoudende zaden tussen de Europese Economische Gemeenschap en de Verenigde Staten van Amerika in het kader van de Algemene Overeenkomst betreffende Tarieven en Handel wordt namens de Europese  Economische Gemeenschap goedgekeurd. De tekst van het Memorandum van Overeenstemming is aan dit besluit gehecht. Artikel 2 De Voorzitter van de Raad wordt gemachtigd de persoon aan te wijzen die bevoegd is om het Memorandum van Overeenstemming te ondertekenen ten einde daardoor de Gemeenschap te binden. Dit besluit van de Raad wordt bekendgemaakt in het Publikatieblad van de Europese Gemeenschappen. Gedaan te Luxemburg, 8 juni 1993. Voor de Raad De Voorzitter N. HELVEG PETERSEN BIJLAGE Regeling inzake het afzonderlijke basisareaal voor oliehoudende zaden van de EG-12 (1)  (Sojabonen, kool- en raapzaad en zonnebloemzaad) /* Tabellen: zie PB */ (1) De cijfers moeten worden verlaagd in overeenstemming met het jaarlijkse braakleggingspercentage voor akkerbouwgewassen. (2) Met 1994/1995 wordt het verkoopseizoen van de EG bedoeld, d.w.z. dat het gaat om de (in de winter of het voorjaar ingezaaide) oliehoudende zaden die zullen worden geoogst in 1994. (3) Overeengekomen wordt dat, indien een nieuwe Lid-Staat tot de EG toetreedt, deze overeenkomst zal worden gewijzigd om rekening te houden met een uitbreiding van het afzonderlijke basisareaal met een oppervlakte die niet groter is dan het gemiddelde  produktieareaal van het toetredende land in de drie jaren die onmiddellijk aan de toetreding zijn voorafgegaan.",
  "source": "EUR LEX"
}