{
  "url": "http://www.w3.org/1999/xhtml\">",
  "content": "L_2004365NL.01002701.xml 10.12.2004 NL Publicatieblad van de Europese Unie L 365/27 BESCHIKKING VAN DE COMMISSIE van 9 november 2004 tot vaststelling van een modelformulier voor rechtsbijstandsverzoeken overeenkomstig Richtlijn 2003/8/EG van de Raad tot verbetering van de toegang tot de rechter bij grensoverschrijdende geschillen, door middel van gemeenschappelijke minimumvoorschriften betreffende rechtsbijstand bij die geschillen (Kennisgeving geschied onder nummer C(2004) 4285) (2004/844/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 2003/8/EG van de Raad van 27 januari 2003 tot verbetering van de toegang tot de rechter bij grensoverschrijdende geschillen, door middel van gemeenschappelijke minimumvoorschriften betreffende rechtsbijstand bij die geschillen ( 1 ) , en met name op artikel 16, lid 1, Na raadpleging van het bij artikel 17, lid 1, van Richtlijn 2003/8/EG opgerichte Raadgevend Comité, Overwegende hetgeen volgt: (1) Artikel 16, lid 1, van Richtlijn 2003/8/EG bepaalt dat de Commissie een modelformulier voor rechtsbijstandsverzoeken en voor de verzending daarvan dient op te stellen. (2) Het modelformulier voor de verzending van rechtsbijstandsverzoeken tussen de gerechtelijke autoriteiten van de lidstaten is vastgesteld bij Beschikking C(2003) 1829 van de Commissie ( 2 ) . (3) Het modelformulier voor de rechtsbijstandsverzoeken zelf moet krachtens artikel 16, lid 2, tweede alinea, van Richtlijn 2003/8/EG uiterlijk op 30 november 2004 worden opgesteld. Dat formulier wordt derhalve bij deze beschikking vastgesteld. (4) Overeenkomstig de artikelen 1 en 2 van het aan het Verdrag betreffende de Europese Unie en het Verdrag tot oprichting van de Europese Gemeenschap gehechte protocol betreffende de positie van Denemarken, neemt Denemarken, dat niet gebonden is door Richtlijn 2003/8/EG, niet deel aan de aanneming van deze beschikking, die niet bindend is voor, noch van toepassing is in Denemarken, HEEFT DE VOLGENDE BESCHIKKING GEGEVEN: Artikel 1 Het modelformulier voor de indiening van rechtsbijstandsverzoeken op grond van Richtlijn 2003/8/EG wordt vastgesteld overeenkomstig de bijlage. Artikel 2 Deze beschikking is gericht tot de lidstaten. Gedaan te Brussel, 9 november 2004. Voor de Commissie António VITORINO Lid van de Commissie ( 1 ) PB L 26 van 31.1.2003, blz. 41 . ( 2 ) Nog niet bekendgemaakt in het Publicatieblad. BIJLAGE",
  "source": "EUR LEX"
}