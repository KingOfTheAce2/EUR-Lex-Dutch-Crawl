{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31981R0042:NL:HTML\">",
  "content": "EUR-Lex - 31981R0042 - NL Avis juridique important | 31981R0042 Verordening (EEG) nr. 42/81 van de Raad van 1 januari 1981 waarbij de Helleense Republiek wordt gemachtigd in de nomenclatuur van het gemeenschappelijk douanetarief voor een aantal landbouwprodukten nationale onderverdelingen over te nemen Publicatieblad Nr. L 003 van 01/01/1981 blz. 0014 - 0014 Bijzondere uitgave in het Spaans: Hoofdstuk 03 Deel 20 blz. 0169 Bijzondere uitgave in het Portugees: Hoofdstuk 03 Deel 20 blz. 0169 VERORDENING (EEG) Nr. 42/81 VAN DE RAAD van 1 januari 1981 waarbij de Helleense Republiek wordt gemachtigd in de nomenclatuur van het gemeenschappelijk douanetarief voor een aantal landbouwprodukten nationale onderverdelingen over te nemen DE RAAD VAN DE EUROPESE GEMEENSCHAPPEN, Gelet op het Verdrag tot oprichting van de Europese Economische Gemeenschap, Gelet op de Toetredingsakte van 1979, inzonderheid op artikel 65, lid 3, tweede alinea, Gezien het voorstel van de Commissie, Overwegende dat Griekenland overeenkomstig artikel 65, lid 3, eerste alinea, van de Toetredingsakte vanaf 1 januari 1981 voor de produkten die onder bijlage Il van het Verdrag vallen de nomenclatuur van het gemeenschappelijk douanetarief toepast ; dat krachtens de tweede alinea van dit lid Griekenland echter gemachtigd kan worden in de nomenclatuur van het gemeenschappelijk douanetarief de bestaande nationale onderverdelingen over te nemen om een geleidelijke aanpassing aan het gemeenschappelijk douanetarief of de afschaffing van rechten binnen de Gemeenschap te bewerkstelligen, voor zover hieruit geen moeilijkheden voortvloeien voor de toepassing van de communautaire regeling; Overwegende dat een dergelijke machtiging voor de produkten waarvoor een invoerrecht geldt, geen moeilijkheden meebrengt en verantwoord is wanneer op produkten die onder een zelfde onderverdeling van het gemeenschappelijk douanetarief vallen verschillende rechten worden toegepast ; dat Griekenland gemachtigd dient te worden om voor genoemde produkten nationale onderverdelingen over te nemen in de nomenclatuur van het gemeenschappelijk douanetarief, HEEFT DE VOLGENDE VERORDENING VASTGESTELD: Artikel 1 Voor de produkten die onder bijlage II van het Verdrag vallen en waarvoor de communautaire regeling de toepassing van invoerrechten bij invoer uit derde landen meebrengt, wordt de Helleense Republiek gemachtigd in de nomenclatuur van het gemeenschappelijk douanetarief de nationale onderverdelingen over te nemen die noodzakelijk zijn om te bewerkstelligen dat de geleidelijke aanpassing aan dit tarief of de afschaffing van rechten binnen de Gemeenschap overeenkomstig de in de Toetredingsakte neergelegde voorwaarden plaatsvindt. Artikel 2 Deze verordening treedt in werking op 1 januari 1981. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 1 januari 1981. Voor de Raad De Voorzitter D.F. VAN DER MEI",
  "source": "EUR LEX"
}