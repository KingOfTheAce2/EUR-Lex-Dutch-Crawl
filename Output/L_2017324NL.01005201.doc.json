{
  "url": "http://www.w3.org/1999/xhtml\"><!--",
  "content": "L_2017324NL.01005201.xml 8.12.2017 NL Publicatieblad van de Europese Unie L 324/52 BESLUIT (GBVB) 2017/2264 VAN DE RAAD van 7 december 2017 tot wijziging van Besluit 2014/219/GBVB betreffende de GVDB-missie van de Europese Unie in Mali (EUCAP Sahel Mali) DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 28, artikel 42, lid 4, en artikel 43, lid 2, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 15 april 2014 Besluit 2014/219/GBVB ( 1 ) vastgesteld. (2) De Raad heeft op 11 januari 2017 Besluit (GBVB) 2017/50 ( 2 ) tot wijziging van Besluit 2014/219/GBVB vastgesteld waarbij het mandaat met een periode van twee jaar, tot en met 14 januari 2019, wordt verlengd en een financieel referentiebedrag voor de periode tot en met 14 januari 2018 wordt bepaald. (3) Besluit 2014/219/GBVB dient te worden gewijzigd om te voorzien in een financieel referentiebedrag voor de periode van 15 januari 2018 tot en met 14 januari 2019. (4) Besluit 2014/219/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 In artikel 14 van Besluit 2014/219/GBVB wordt lid 1 vervangen door: „1.   Het financiële referentiebedrag ter dekking van de uitgaven in verband met EUCAP Sahel Mali voor de periode van 15 april 2014 tot en met 14 januari 2015 bedraagt 5 500 000 EUR. Het financiële referentiebedrag ter dekking van de uitgaven in verband met EUCAP Sahel Mali voor de periode van 15 januari 2015 tot en met 14 januari 2016 bedraagt 11 400 000 EUR. Het financiële referentiebedrag ter dekking van de uitgaven in verband met EUCAP Sahel Mali voor de periode van 15 januari 2016 tot en met 14 januari 2017 bedraagt 19 775 000 EUR. Het financiële referentiebedrag ter dekking van de uitgaven in verband met EUCAP Sahel Mali voor de periode van 15 januari 2017 tot en met 14 januari 2018 bedraagt 29 800 000 EUR. Het financiële referentiebedrag ter dekking van de uitgaven in verband met EUCAP Sahel Mali voor de periode van 15 januari 2018 tot en met 14 januari 2019 bedraagt 28 450 000 EUR.”. Artikel 2 Dit besluit treedt in werking op de datum waarop het wordt vastgesteld. Gedaan te Brussel, 7 december 2017. Voor de Raad De voorzitter A. ANVELT ( 1 ) Besluit 2014/219/GBVB van de Raad van 15 april 2014 betreffende de GVDB-missie van de Europese Unie in Mali (EUCAP Sahel Mali) ( PB L 113 van 16.4.2014, blz. 21 ). ( 2 ) Besluit (GBVB) 2017/50 van de Raad van 11 januari 2017 houdende wijziging van Besluit 2014/219/GBVB betreffende de GVDB-missie van de Europese Unie in Mali (EUCAP Sahel Mali) ( PB L 7 van 12.1.2017, blz. 18 ).",
  "source": "EUR LEX"
}