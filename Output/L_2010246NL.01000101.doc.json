{
  "url": "http://www.w3.org/1999/xhtml\">",
  "content": "L_2010246NL.01000101.xml 18.9.2010 NL Publicatieblad van de Europese Unie L 246/1 VERORDENING (EU) Nr. 821/2010 VAN DE COMMISSIE van 17 september 2010 tot uitvoering van Verordening (EG) nr. 808/2004 van het Europees Parlement en de Raad betreffende communautaire statistieken over de informatiemaatschappij (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 808/2004 van het Europees Parlement en de Raad van 21 april 2004 betreffende communautaire statistieken over de informatiemaatschappij ( 1 ) , en met name artikel 8, Overwegende hetgeen volgt: (1) Bij Verordening (EG) nr. 808/2004 is een gemeenschappelijk kader vastgesteld voor de systematische productie van Europese statistieken over de informatiemaatschappij. (2) Krachtens artikel 8, lid 1, van Verordening (EG) nr. 808/2004 zijn uitvoeringsmaatregelen nodig om te bepalen welke gegevens moeten worden verstrekt voor het opstellen van de in de artikelen 3 en 4 van die verordening genoemde statistieken en om de termijnen voor de indiening ervan vast te stellen. (3) De in deze verordening vervatte maatregelen zijn in overeenstemming met het advies van het Comité voor het Europees statistisch systeem, HEEFT DE VOLGENDE VERORDENING VASTGESTELD: Artikel 1 De gegevens die moeten worden ingediend voor het opstellen van Europese statistieken over de informatiemaatschappij zoals bedoeld in artikel 3, lid 2, en artikel 4 van Verordening (EG) nr. 808/2004, worden in de bijlagen I en II bij deze verordening gespecificeerd. Artikel 2 Deze verordening treedt in werking op de twintigste dag na die van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 17 september 2010. Voor de Commissie De voorzitter José Manuel BARROSO ( 1 ) PB L 143 van 30.4.2004, blz. 49 . BIJLAGE I Module 1: Het bedrijfsleven en de informatiemaatschappij 1.   ONDERWERPEN EN KENMERKEN DAARVAN a) De voor het referentiejaar 2011 te behandelen onderwerpen uit de lijst in bijlage I bij Verordening (EG) nr. 808/2004 zijn: — ICT-systemen en het gebruik ervan in bedrijven; — gebruik van internet en andere elektronische netwerken door bedrijven; — e-handel; — elektronisch zakendoen en organisatorische aspecten; — gebruik van ICT door bedrijven voor de uitwisseling van informatie en diensten met overheden en bestuurlijke instanties (e-government); — gebruik van ICT en het milieueffect daarvan (groene ICT); — belemmeringen voor het gebruik van ICT, internet en andere elektronische netwerken, e-handel en elektronisch zakendoen. b) De volgende bedrijfskenmerken moeten worden verzameld: ICT-systemen en het gebruik ervan in bedrijven Kenmerken die voor alle bedrijven moeten worden verzameld: — computergebruik. Kenmerken die moeten worden verzameld voor bedrijven die computers gebruiken: — (facultatief) werknemers die minstens eenmaal per week een computer gebruiken; — (facultatief) gebruik van opensourcesoftware: besturingssystemen; — (facultatief) gebruik van opensourcesoftware: internetbrowsers; — (facultatief) gebruik van opensourcesoftware: kantoorsoftware; — (facultatief) gebruik van opensourcesoftware: webserversoftware; — (facultatief) gebruik van opensourcesoftware: ERP- of CRM-applicaties (Enterprise Resource Planning, respectievelijk Customer Relationship Management) voor geautomatiseerde bedrijfsprocessen; — (facultatief) gebruik van opensourcesoftware: andere; — elektronische toegang tot diensten in verband met personeelszaken; — gebruik van RFID-technologieën. Kenmerken die moeten worden verzameld voor bedrijven die RFID gebruiken: — gebruik van RFID voor persoonsidentificatie of toegangscontrole; — gebruik van RFID als onderdeel van het productie- en dienstverleningsproces; — gebruik van RFID voor productidentificatie na verkoop. Gebruik van internet en andere elektronische netwerken door bedrijven Kenmerken die moeten worden verzameld voor bedrijven die computers gebruiken: — toegang tot internet. Kenmerken die moeten worden verzameld voor bedrijven die toegang hebben tot internet: — (facultatief) werknemers die minstens eenmaal per week een op het World Wide Web aangesloten computer gebruiken; — internetaansluiting: traditionele modem of ISDN; — internetaansluiting: DSL; — internetaansluiting: andere vaste internetverbinding; — internetaansluiting: mobiele breedbandverbinding; — (facultatief) internetaansluiting: mobiele breedbandverbinding via handset met ten minste 3G-technologie; — (facultatief) internetaansluiting: mobiele breedbandverbinding via draagbare computer met gebruik van een modem met ten minste 3G-technologie; — internetaansluiting: andere mobiele verbinding; — internetaansluiting: maximale downstreamsnelheid van snelste internetverbinding volgens contract in MBit/s; ([0;<2], [2;<10], [10;<30], [30;<100], [>=100]), — werknemers die zijn uitgerust met een draagbaar apparaat dat toegang tot internet biedt via een mobiele breedbandverbinding; — bedrijven die werknemers uitrusten met een draagbaar apparaat om via een mobiele breedbandverbinding toegang tot internet te hebben (ten minste 3G-technologie); — gebruik website. Kenmerken die moeten worden verzameld voor bedrijven die een website hebben: — verlening van de faciliteit: onlinebestelling, -reservering of -boeking; — (facultatief) verlening van de faciliteit: verklaring inzake het privacybeleid, privacyzegel of certificering van websitebeveiliging; — (facultatief) verlening van de faciliteit: productencatalogi of prijslijsten; — (facultatief) verlening van de faciliteit: mogelijkheid voor bezoekers om producten te personaliseren of te ontwerpen; — (facultatief) verlening van de faciliteit: online volgen van bestellingen; — (facultatief) verlening van de faciliteit: gepersonaliseerde inhoud voor regelmatige/frequente bezoekers; — (facultatief) verlening van de faciliteit: bekendmaking van vacatures of onlinesollicitatie. Gebruik van ICT door bedrijven voor de uitwisseling van informatie en diensten met overheden en bestuurlijke instanties (e-government) Kenmerken die moeten worden verzameld voor bedrijven die toegang hebben tot internet: — internetgebruik in het vorige kalenderjaar voor het verkrijgen van informatie van de websites of homepages van overheidsdiensten; — internetgebruik in het vorige kalenderjaar voor het verkrijgen van formulieren van de websites of homepages van overheidsdiensten; — internetgebruik in het vorige kalenderjaar voor het elektronisch terugsturen van ingevulde formulieren naar overheidsdiensten; — (facultatief) internetgebruik in het vorige kalenderjaar voor de geheel elektronische afwikkeling van een administratieve procedure zonder papierwerk; — beperking van elektronische contacten met overheidsdiensten: bezorgdheid over vertrouwelijkheid en beveiliging van gegevens; — beperking van elektronische contacten met overheidsdiensten: elektronische procedures te ingewikkeld of tijdrovend; — beperking van elektronische contacten met overheidsdiensten: bij elektronische procedures blijft verzending per post of fysieke aanwezigheid noodzakelijk; — beperking van elektronische contacten met overheidsdiensten: niet op de hoogte van de beschikbaarheid van elektronische procedures; — internetgebruik in het vorige kalenderjaar om toegang te krijgen tot aanbestedingsstukken en -specificaties in een elektronisch systeem voor overheidsopdrachten; — internetgebruik in het vorige kalenderjaar om goederen of diensten aan te bieden in een nationaal elektronisch systeem voor overheidsopdrachten (e-tendering); — internetgebruik in het vorige kalenderjaar om goederen of diensten aan te bieden in een elektronisch systeem voor overheidsopdrachten (e-tendering) in andere EU-lidstaten; — internetgebruik in het vorige kalenderjaar voor het aangeven van sociale premies voor werknemers; — internetgebruik in het vorige kalenderjaar voor vennootschapsbelastingaangifte; — internetgebruik in het vorige kalenderjaar voor btw-aangifte; — internetgebruik in het vorige kalenderjaar voor douane- of accijnsaangifte. Kenmerken die moeten worden verzameld voor bedrijven die in het vorige kalenderjaar in eigen land geen goederen of diensten in een elektronisch systeem voor overheidsopdrachten (e-tendering) hebben aangeboden: — (facultatief) redenen waarom geen goederen of diensten zijn aangeboden: bedrijf verkoopt niet aan overheidssector; — (facultatief) redenen waarom geen goederen of diensten zijn aangeboden: bezorgdheid over vertrouwelijkheid en beveiliging van gegevens; — (facultatief) redenen waarom geen goederen of diensten zijn aangeboden: niet op de hoogte van elektronische aanbestedingen die voor het bedrijf van belang zijn; — (facultatief) redenen waarom geen goederen of diensten zijn aangeboden: andere. Elektronisch zakendoen Kenmerken die moeten worden verzameld voor bedrijven die computers gebruiken: — gebruik van automatische gegevensuitwisseling, gedefinieerd als de verzending en/of ontvangst van berichten via computernetwerken in een overeengekomen of standaardformaat dat automatische verwerking mogelijk maakt zonder dat het afzonderlijke bericht handmatig hoeft te worden ingevoerd; — automatisch elektronisch delen van relevante informatie over (al dan niet elektronisch) ontvangen verkooporders met de voorraadafdeling; — automatisch elektronisch delen van relevante informatie over (al dan niet elektronisch) ontvangen verkooporders met de boekhoudafdeling; — automatisch elektronisch delen van relevante informatie over (al dan niet elektronisch) ontvangen verkooporders met de productie- of dienstenbeheerafdeling; — automatisch elektronisch delen van relevante informatie over (al dan niet elektronisch) ontvangen verkooporders met de distributiebeheerafdeling; — automatisch elektronisch delen van relevante informatie over (al dan niet elektronisch) verzonden inkooporders met de voorraadafdeling; — automatisch elektronisch delen van relevante informatie over (al dan niet elektronisch) verzonden inkooporders met de boekhoudafdeling; — ontvangst van e-facturen die geschikt zijn voor automatische verwerking; — verzending van e-facturen die geschikt zijn voor automatische verwerking; — verzending van e-facturen die niet geschikt zijn voor automatische verwerking. Kenmerken die moeten worden verzameld voor bedrijven die gebruikmaken van automatische gegevensuitwisseling: — gebruik van automatische gegevensuitwisseling voor: verzending of ontvangst van productinformatie; — gebruik van automatische gegevensuitwisseling voor: verzending of ontvangst van vervoersdocumenten; — gebruik van automatische gegevensuitwisseling voor: verzending van betalingsopdrachten aan financiële instellingen; — gebruik van automatische gegevensuitwisseling voor: verzending of ontvangst van gegevens aan, respectievelijk van overheden. E-handel Kenmerken die moeten worden verzameld voor bedrijven die computers gebruiken: — ontvangst van orders via websites in het vorige kalenderjaar; — ontvangst van orders via EDI-berichten in het vorige kalenderjaar; — verzending van orders via computernetwerken in het vorige kalenderjaar. Kenmerken die moeten worden verzameld voor bedrijven die via websites orders ontvangen hebben: — percentage van de totale omzet dat resulteert uit via websites ontvangen orders in het vorige kalenderjaar; — e-verkoop naar herkomst: eigen land; — e-verkoop naar herkomst: andere EU-landen; — e-verkoop naar herkomst: rest van de wereld. Kenmerken die moeten worden verzameld voor bedrijven die via EDI-berichten orders ontvangen hebben: — percentage van de totale omzet dat resulteert uit via EDI-berichten ontvangen orders (bijvoorbeeld EDI-berichten, XML, EDIFACT enz.) in het vorige kalenderjaar; — e-verkoop naar herkomst: eigen land; — e-verkoop naar herkomst: andere EU-landen; — e-verkoop naar herkomst: rest van de wereld. Kenmerken die moeten worden verzameld voor bedrijven die via computernetwerken orders verzonden hebben: — (facultatief) aankopen via e-handel door het plaatsen van orders via computernetwerken in het vorige kalenderjaar, in percentageklassen ([0;<1], [1;<5], [5;<10], [10;<25], [25;<50], [50;<75], [75;100]). — (facultatief) verzending van orders via websites in het vorige kalenderjaar; — (facultatief) verzending van orders via EDI-berichten in het vorige kalenderjaar; — e-aankopen naar herkomst: eigen land; — e-aankopen naar herkomst: andere EU-landen; — e-aankopen naar herkomst: rest van de wereld. Gebruik van ICT en het milieueffect daarvan (groene ICT) Kenmerken die moeten worden verzameld voor bedrijven die computers gebruiken: — (facultatief) beleid ontwikkeld om het papiergebruik door printen en kopiëren te reduceren; — (facultatief) beleid ontwikkeld om het energiegebruik door de ICT-apparatuur van het bedrijf te reduceren; — (facultatief) beleid om in plaats van fysieke verplaatsingen gebruik te maken van telefoon-, web- of videoconferenties; — (facultatief) gebruik van specifieke IT-applicaties om het energiegebruik van bedrijfsprocessen te reduceren; — (facultatief) gebruik van IT-applicaties om werknemers op afstand toegang te geven tot het e-mailsysteem, documenten en applicaties van het bedrijf. c) De volgende achtergrondkenmerken van bedrijven moeten worden verzameld of verkregen uit alternatieve bronnen: Kenmerken die voor alle bedrijven moeten worden verzameld: — belangrijkste economische activiteit van het bedrijf in het vorige kalenderjaar; — gemiddeld aantal werknemers in het vorige kalenderjaar; — (facultatief) totale aankopen van goederen en diensten (uitgedrukt in waarde, exclusief btw) in het vorige kalenderjaar; — totale omzet (uitgedrukt in waarde, exclusief btw) in het vorige kalenderjaar. 2.   DEKKING De in punt 1, onder b) en c), van deze bijlage gespecificeerde kenmerken moeten worden verzameld en verkregen voor de bedrijven die de volgende economische activiteiten verrichten, de hierna genoemde bedrijfsgrootte hebben en binnen het hierna genoemde geografische bereik vallen. a) Economische activiteit: bedrijven ingedeeld in de volgende categorieën van de NACE Rev. 2: NACE-categorie Omschrijving Sectie C „Industrie” Sectie D, E „Productie en distributie van elektriciteit, gas en stoom, distributie van water, afval- en afvalwaterbeheer” Sectie F „Bouwnijverheid” Sectie G „Groot- en detailhandel; reparatie van auto’s en motorfietsen” Sectie H „Vervoer en opslag” Sectie I „Verschaffen van accommodatie en maaltijden” Sectie J „Informatie en communicatie” (facultatief) Klassen 64.19, 64.92, 66.12 en 66.19 Groepen 65.1 en 65.2 „Financiële activiteiten en verzekeringen” Sectie L „Exploitatie van en handel in onroerend goed” Afdelingen 69-74 „Vrije beroepen en wetenschappelijke en technische activiteiten” Sectie N „Administratieve en ondersteunende diensten” Groep 95.1 „Reparatie van computers en communicatieapparatuur” b) Bedrijfsgrootte: bedrijven met tien of meer werknemers. Bedrijven met minder dan tien werknemers worden facultatief opgenomen. c) Geografisch bereik: bedrijven gevestigd op het grondgebied van de lidstaat. 3.   REFERENTIEPERIODEN De referentieperiode is het jaar 2010 voor de kenmerken die betrekking hebben op het vorige kalenderjaar. De referentieperiode is januari 2011 voor de overige kenmerken. 4.   ONDERVERDELINGEN Voor de in punt 1, onder b), van deze bijlage vermelde onderwerpen en kenmerken daarvan moeten de volgende achtergrondkenmerken worden verstrekt. a) Onderverdeling naar economische activiteit: overeenkomstig de volgende NACE Rev. 2-aggregaten: NACE Rev. 2-aggregatie voor de mogelijke berekening van nationale aggregaten 10-18 19-23 24-25 26-33 35-39 41-43 45-47 49-53 55 58-63 (facultatief) 64.19 + 64.92 + 65.1 + 65.2 + 66.12 + 66.19 68 69-74 77-82 26.1-26.4, 26.8, 46.5, 58.2, 61, 62.01, 62.02, 62.03, 62.09, 63.1, 95.1 NACE Rev. 2-aggregatie voor de mogelijke berekening van Europese aggregaten 10-12 13-15 16-18 26 27-28 29-30 31-33 45 46 47 55-56 58-60 61 62-63 (facultatief) 64.19 + 64.92 (facultatief) 65.1 + 65.2 (facultatief) 66.12 + 66.19 77-78 + 80-82 79 95.1 b) Onderverdeling naar grootteklasse: de gegevens moeten worden onderverdeeld naar de volgende grootteklassen van het aantal werknemers: Grootteklasse 10 of meer werknemers 10 t/m 49 werknemers 50 t/m 249 werknemers 250 of meer werknemers Wanneer zij worden bestreken, moet de volgende onderverdeling worden gebruikt voor bedrijven met minder dan tien werknemers. (De kenmerken worden facultatief verstrekt voor de grootteklassen „minder dan 5 werknemers” en „5 t/m 9 werknemers”.) Grootteklasse Minder dan 10 werknemers Minder dan 5 werknemers (facultatief) 5 t/m 9 werknemers (facultatief) 5.   PERIODICITEIT De gegevens worden eenmaal verstrekt voor het jaar 2011. 6.   TERMIJNEN a) De geaggregeerde gegevens, zoals bedoeld in artikel 6 van Verordening (EG) nr. 808/2004, waar nodig gemarkeerd als vertrouwelijk of onbetrouwbaar, worden vóór 5 oktober 2011 aan Eurostat toegezonden. Uiterlijk op die datum moet de gegevensreeks voltooid, gevalideerd en goedgekeurd zijn. Voor het tabellarische, machinaal leesbare transmissieformaat worden de door Eurostat verstrekte instructies gevolgd. b) De metagegevens, zoals bedoeld in artikel 6 van Verordening (EG) nr. 808/2004, worden vóór 31 mei 2011 aan Eurostat toegezonden. Voor de metagegevens wordt het door Eurostat verstrekte verslagmodel gevolgd. c) Het verslag over de kwaliteit, zoals bedoeld in artikel 7, lid 3, van Verordening (EG) nr. 808/2004, wordt uiterlijk op 5 november 2011 aan Eurostat toegezonden. Voor het verslag over de kwaliteit wordt het door Eurostat verstrekte verslagmodel gevolgd. BIJLAGE II Module 2: Particulieren, huishoudens en de informatiemaatschappij 1.   ONDERWERPEN EN KENMERKEN DAARVAN a) De voor het referentiejaar 2011 te behandelen onderwerpen uit de lijst in bijlage II bij Verordening (EG) nr. 808/2004 zijn: — toegang tot en gebruik van ICT door particulieren en/of in huishoudens; — gebruik van internet en andere elektronische netwerken voor verschillende doeleinden door particulieren en/of in huishoudens; — ICT-vaardigheden; — belemmeringen voor het gebruik van ICT en internet; — gebruik van ICT door particulieren voor de uitwisseling van informatie en diensten met overheden en bestuurlijke instanties (e-government); — toegang tot en gebruik van technologieën die een verbinding met internet of andere netwerken vanaf elke plek en op elk moment mogelijk maken („ubiquitous connectivity”). b) De volgende kenmerken moeten worden verzameld: Toegang tot en gebruik van ICT door particulieren en/of in huishoudens Kenmerken die voor alle huishoudens moeten worden verzameld: — toegang thuis tot een computer; — toegang thuis tot internet, ongeacht of die wordt gebruikt (met welke apparatuur dan ook); — type verbinding gebruikt voor toegang tot internet thuis: modem (inbelverbinding via gewone telefoonlijn) of ISDN; — type verbinding gebruikt voor toegang tot internet thuis: DSL (bijvoorbeeld ADSL, SHDSL, VDSL); — type andere breedbandverbinding gebruikt voor toegang tot internet thuis: vaste draadverbinding (bijvoorbeeld kabel, optischevezelverbinding, ethernet, PLC); — type andere breedbandverbinding gebruikt voor toegang tot internet thuis: vaste draadloze verbinding (bijvoorbeeld satelliet, openbare WiFi, WiMax); — type andere breedbandverbinding gebruikt voor toegang tot internet thuis: mobiel (ten minste 3G, bijvoorbeeld UMTS); — (facultatief) type andere breedbandverbinding gebruikt voor toegang tot internet thuis: mobiele verbinding via ten minste 3G-handset (bijvoorbeeld UMTS, mobiel WiMax); — (facultatief) type andere breedbandverbinding gebruikt voor toegang tot internet thuis: mobiele verbinding via ten minste 3G-modem (USB-stick, laptopkaart); — type verbinding gebruikt voor toegang tot internet thuis: mobiele smalbandverbinding (bijvoorbeeld 2G+/GPRS, gebruikt door mobiele telefoon of modem in laptop). Kenmerken die voor alle particulieren moeten worden verzameld: — recentste computergebruik thuis, op de werkplek of elders (minder dan drie maanden geleden; drie maanden tot een jaar geleden; meer dan een jaar geleden; nooit een computer gebruikt). Kenmerken die moeten worden verzameld voor particulieren die de laatste drie maanden een computer hebben gebruikt: — gemiddelde frequentie van het computergebruik (elke dag of bijna elke dag; ten minste eenmaal per week (maar niet elke dag); ten minste eenmaal per maand (maar niet elke week); minder dan eenmaal per maand); — (facultatief) plaats van het computergebruik in de laatste drie maanden: thuis; — (facultatief) plaats van het computergebruik in de laatste drie maanden: op de werkplek (andere plaats dan thuis); — (facultatief) plaats van het computergebruik in de laatste drie maanden: op de onderwijsplek; — (facultatief) plaats van het computergebruik in de laatste drie maanden: bij iemand anders thuis; — (facultatief) plaats van het computergebruik in de laatste drie maanden: op andere plaatsen (bijvoorbeeld openbare bibliotheek, hotel, luchthaven, internetcafé). Gebruik van internet voor verschillende doeleinden door particulieren en/of in huishoudens Kenmerken die voor alle particulieren moeten worden verzameld: — recentste internetgebruik (minder dan drie maanden geleden; drie maanden tot een jaar geleden; meer dan een jaar geleden; nooit internet gebruikt). Kenmerken die moeten worden verzameld voor particulieren die internet reeds hebben gebruikt: — recentste commerciële activiteit via internet voor privégebruik (minder dan drie maanden geleden; drie maanden tot een jaar geleden; meer dan een jaar geleden; nooit gekocht of besteld). Kenmerken die moeten worden verzameld voor particulieren die de laatste drie maanden internet hebben gebruikt: — gemiddelde frequentie van het internetgebruik in de laatste drie maanden (elke dag of bijna elke dag; ten minste eenmaal per week (maar niet elke dag); ten minste eenmaal per maand (maar niet elke week); minder dan eenmaal per maand); — plaats van het internetgebruik in de laatste drie maanden: thuis; — plaats van het internetgebruik in de laatste drie maanden: op de werkplek (andere plaats dan thuis); — plaats van het internetgebruik in de laatste drie maanden: op de onderwijsplek; — plaats van het internetgebruik in de laatste drie maanden: bij iemand anders thuis; — plaats van het internetgebruik in de laatste drie maanden: op andere plaatsen; — (facultatief) plaats van het internetgebruik in de laatste drie maanden: openbare bibliotheek; — (facultatief) plaats van het internetgebruik in de laatste drie maanden: postkantoor; — (facultatief) plaats van het internetgebruik in de laatste drie maanden: overheidsdienst, gemeentehuis of bestuursorgaan; — (facultatief) plaats van het internetgebruik in de laatste drie maanden: opbouwwerk- of vrijwilligersorganisatie; — (facultatief) plaats van het internetgebruik in de laatste drie maanden: internetcafé; — (facultatief) plaats van het internetgebruik in de laatste drie maanden: hotspot (in hotels, op luchthavens, op openbare plaatsen enz.); — (facultatief) plaats van het internetgebruik in de laatste drie maanden: andere; — internetgebruik voor privédoeleinden in de laatste drie maanden om deel te nemen aan socialenetwerken (gebruikersprofiel maken, berichten of andere bijdrage plaatsen op bijvoorbeeld facebook of twitter); — internetgebruik voor privédoeleinden in de laatste drie maanden om onlinenieuws, -kranten of -tijdschriften te lezen of te downloaden; — internetgebruik voor privédoeleinden in de laatste drie maanden om gezondheidsinformatie te zoeken; — internetgebruik voor privédoeleinden in de laatste drie maanden om informatie over het aanbod van onderwijs, opleiding of cursussen te zoeken; — internetgebruik voor privédoeleinden in de laatste drie maanden om informatie over goederen en diensten te zoeken; — internetgebruik voor privédoeleinden in de laatste drie maanden om software (geen spelletjes) te downloaden; — internetgebruik voor privédoeleinden in de laatste drie maanden om meningen over maatschappelijke of politieke vraagstukken via websites te lezen en te publiceren (bijvoorbeeld blogs, socialenetwerken); — internetgebruik voor privédoeleinden in de laatste drie maanden om deel te nemen aan onlineraadplegingen of te stemmen over maatschappelijke of politieke vraagstukken (bijvoorbeeld stadsplanning, ondertekening van een petitie); — internetgebruik voor privédoeleinden in de laatste drie maanden om een onlinecursus (op welk gebied dan ook) te volgen; — internetgebruik voor privédoeleinden in de laatste drie maanden om wiki’s te raadplegen (om informatie over een bepaald onderwerp te vinden, bijvoorbeeld de online-encyclopedie Wikipedia); — internetgebruik voor privédoeleinden in de laatste drie maanden om werk te zoeken of te solliciteren; — internetgebruik voor privédoeleinden in de laatste drie maanden om deel te nemen aan professionele netwerken (gebruikersprofiel maken, berichten of andere bijdragen te plaatsen op bijvoorbeeld LinkedIn of Xing); — internetgebruik voor privédoeleinden in de laatste drie maanden om gebruik te maken van diensten in verband met reizen en reisaccommodatie; — internetgebruik voor privédoeleinden in de laatste drie maanden om goederen of diensten te verkopen, bijvoorbeeld via veilingen (zoals eBay); — (facultatief) internetgebruik voor privédoeleinden in de laatste drie maanden om telefoongesprekken en videogesprekken (met webcam) te houden via internet; — (facultatief) internetgebruik voor privédoeleinden in de laatste drie maanden voor internetbankieren. Kenmerken die moeten worden verzameld voor particulieren die de laatste drie maanden internet voor privédoeleinden hebben gebruikt om onlinenieuws, -kranten of -tijdschriften te lezen of te downloaden: — internetgebruik voor privédoeleinden in de laatste drie maanden voor het lezen of downloaden van onlinenieuws, -kranten of -tijdschriften waarop de betrokkene zich heeft geabonneerd om ze regelmatig te ontvangen (met inbegrip van RSS). Kenmerken die moeten worden verzameld voor particulieren die de laatste twaalf maanden internet hebben gebruikt: — internetgebruik in de laatste twaalf maanden voor weddenschappen (bijvoorbeeld sportprijsvragen), kansspelen of lotto. Kenmerken die moeten worden verzameld voor particulieren die de laatste twaalf maanden internet voor privédoeleinden hebben gebruikt voor commerciële activiteiten: — internetgebruik in de laatste twaalf maanden voor het bestellen van levensmiddelen of kruidenierswaren; — internetgebruik in de laatste twaalf maanden voor het bestellen van huishoudartikelen; — internetgebruik in de laatste twaalf maanden voor het bestellen van geneesmiddelen; — internetgebruik in de laatste twaalf maanden voor het bestellen van films of muziek (afzonderlijk te vermelden: of de levering online heeft plaatsgevonden); — internetgebruik in de laatste twaalf maanden voor het bestellen van boeken, tijdschriften of kranten (met inbegrip van e-boeken) (samen met materiaal voor e-leren afzonderlijk te vermelden: of de levering online heeft plaatsgevonden); — internetgebruik in de laatste twaalf maanden voor het bestellen van materiaal voor e-leren (samen met boeken, tijdschriften of kranten afzonderlijk te vermelden: of de levering online heeft plaatsgevonden); — internetgebruik in de laatste twaalf maanden voor het bestellen van kleding of sportartikelen; — internetgebruik in de laatste twaalf maanden voor het bestellen van videospelletjes en upgrades (samen met andere computersoftware en upgrades afzonderlijk te vermelden: of de levering online heeft plaatsgevonden); — internetgebruik in de laatste twaalf maanden voor het bestellen van andere computersoftware en upgrades (samen met videospelletjes en upgrades afzonderlijk te vermelden: of de levering online heeft plaatsgevonden); — internetgebruik in de laatste twaalf maanden voor het bestellen van computerhardware; — internetgebruik in de laatste twaalf maanden voor het bestellen van elektronische apparatuur (inclusief fototoestellen); — internetgebruik voor het bestellen van telecommunicatiediensten (bijvoorbeeld televisie- of breedbandabonnementen, abonnementen op vaste of mobiele telefoonverbindingen, uploaden van geld op voorafbetaalde telefoonkaarten); — internetgebruik in de laatste twaalf maanden voor de aankoop van aandelen, verzekeringspolissen en andere financiële diensten; — internetgebruik in de laatste twaalf maanden voor het bestellen van vakantieverblijven (hotels enz.); — internetgebruik voor het bestellen van andere reisarrangementen (vervoer, autohuur enz.); — internetgebruik in de laatste twaalf maanden voor het bestellen van toegangskaarten voor evenementen; — internetgebruik in de laatste twaalf maanden voor het bestellen van andere goederen of diensten; — in de laatste twaalf maanden bij verkopers in eigen land gekochte of bestelde goederen of diensten; — in de laatste twaalf maanden bij verkopers in andere EU-landen gekochte of bestelde goederen of diensten; — in de laatste twaalf maanden bij verkopers uit de rest van de wereld gekochte of bestelde goederen of diensten; — in de laatste twaalf maanden gekochte of bestelde goederen of diensten: land van herkomst van de verkoper onbekend. ICT-vaardigheden Kenmerken die moeten worden verzameld voor particulieren die ooit een computer hebben gebruikt: — recentste cursus van ten minste drie uren over enig aspect van computergebruik (in de laatste drie jaar; meer dan drie jaar geleden; nooit een cursus gevolgd); — computervaardigheden voor het kopiëren of verplaatsen van een bestand of map; — computervaardigheden voor het gebruik van hulpmiddelen voor het kopiëren en plakken om informatie binnen een document te kopiëren of te verplaatsen; — computervaardigheden voor het gebruik van elementaire rekenkundige formules in een spreadsheet; — computervaardigheden voor het comprimeren (of zippen) van bestanden; — computervaardigheden voor het aansluiten en installeren van nieuwe apparaten, bijvoorbeeld een modem; — computervaardigheden voor het schrijven van een computerprogramma met behulp van een gespecialiseerde programmeertaal; — computervaardigheden voor het overdragen van bestanden tussen een computer en andere apparatuur (van digitale camera of van/naar mobiele telefoon, mp3/mp4-speler); — (facultatief) computervaardigheden voor het wijzigen of controleren van de configuratieparameters van softwareapplicaties (met uitzondering van internetbrowsers); — computervaardigheden voor het maken van elektronische presentaties met presentatiesoftware (bijvoorbeeld dia’s), met in begrip van bijvoorbeeld plaatjes, geluid, video of grafieken; — computervaardigheden voor het installeren van een nieuw besturingssysteem of het vervangen van een oud besturingssysteem. Kenmerken die moeten worden verzameld voor particulieren die ooit een computer hebben gebruikt, maar in de laatste drie jaar geen cursus (van ten minste drie uren) over enig aspect van computergebruik hebben gevolgd: — reden waarom geen cursus over computergebruik is gevolgd: niet nodig omdat de betrokkene over voldoende computervaardigheden beschikt; — reden waarom geen cursus over computergebruik is gevolgd: niet nodig omdat de betrokkene zelden gebruikmaakt van computers; — reden waarom geen cursus over computergebruik is gevolgd: de betrokkene doet aan zelfstudie of heeft hulp van anderen. Kenmerken die moeten worden verzameld voor particulieren die ooit een computer hebben gebruikt, maar in de laatste drie jaar geen cursus (van ten minste drie uren) over enig aspect van computergebruik hebben gevolgd, en niet als reden hebben opgegeven dat zij over voldoende computervaardigheden beschikken, dat zij zelden gebruikmaken van computers of dat zij aan zelfstudie doen of hulp van anderen hebben: — reden waarom geen cursus over computergebruik is gevolgd: tijdgebrek; — reden waarom geen cursus over computergebruik is gevolgd: cursuskosten; — reden waarom geen cursus over computergebruik is gevolgd: geen geschikte cursus met de juiste inhoud beschikbaar. Kenmerken die moeten worden verzameld voor particulieren die ooit internet hebben gebruikt: — internetvaardigheden voor het gebruik van een zoekmachine om informatie te zoeken; — internetvaardigheden voor het verzenden van e-mails met bijgevoegde bestanden; — internetvaardigheden voor het plaatsen van berichten in chatrooms, nieuwsgroepen of een onlinediscussieforum (bijvoorbeeld op socialenetwerksites); — internetvaardigheden voor het gebruik van internet om te telefoneren; — internetvaardigheden voor het gebruik van „peer-to-peer file sharing” (uitwisseling van bestanden zonder centrale server) voor de uitwisseling van films, muziek enz.; — internetvaardigheden voor het maken van een webpagina; — internetvaardigheden voor het uploaden van tekst, spelletjes, afbeeldingen, films of muziek naar websites (bijvoorbeeld socialenetwerksites); — internetvaardigheden voor het wijzigen van de beveiligingsinstelling van internetbrowsers. Kenmerken die moeten worden verzameld voor particulieren die ooit een computer of internet hebben gebruikt en één of meer computer- of internetvaardigheden (e-vaardigheden) hebben: — wijze waarop de e-vaardigheden zijn verworven: formele onderwijsinstelling; — wijze waarop de e-vaardigheden zijn verworven: cursussen in een centrum voor volwassenenonderwijs (maar niet op initiatief van de werkgever); — wijze waarop de e-vaardigheden zijn verworven: cursussen beroepsopleiding (op verzoek van de werkgever); — wijze waarop de e-vaardigheden zijn verworven: zelfstudie met behulp van boeken, cd-roms, onlinecursussen, wiki’s, onlinediscussiefora enz.; — wijze waarop de e-vaardigheden zijn verworven: zelfstudie in de betekenis van al doende leren; — wijze waarop de e-vaardigheden zijn verworven: informele hulp van collega’s, familieleden, vrienden; — wijze waarop de e-vaardigheden zijn verworven: andere; — zelfbeoordeling van de vraag of de betrokkene over voldoende computer- of internetvaardigheden beschikt als hij/zij binnen een jaar een baan zou moeten zoeken of van baan zou moeten veranderen (ja; neen; niet van toepassing); — zelfbeoordeling van de vraag of de betrokkene over voldoende computer- of internetvaardigheden beschikt om via internet met familieleden, vrienden of collega’s te communiceren (ja; neen; niet van toepassing); — zelfbeoordeling van de vraag of de betrokkene over voldoende computer- of internetvaardigheden beschikt om persoonsgegevens te beschermen (ja; neen; niet van toepassing); — zelfbeoordeling van de vraag of de betrokkene over voldoende computer- of internetvaardigheden beschikt om de privécomputer tegen virussen en andere computerinfecties te beschermen (ja; neen; niet van toepassing). Kenmerken die moeten worden verzameld voor particulieren jonger dan 35 jaar die ooit een computer of internet hebben gebruikt, één of meer computer- of internetvaardigheden (e-vaardigheden) hebben en e-vaardigheden hebben verworven in een formele onderwijsinstelling: — (facultatief) e-vaardigheden verkregen in primair of lager secundair onderwijs; — (facultatief) e-vaardigheden verkregen in een school voor hoger secundair onderwijs (waarvan het diploma toegang verschaft tot een universiteit of hogeschool of tot geschoold werk); — (facultatief) e-vaardigheden verkregen in een instelling voor tertiair onderwijs (bijvoorbeeld universiteit die de BA-, MA- of phD-graad verleent). Belemmeringen voor het gebruik van ICT en internet Kenmerken die moeten worden verzameld voor huishoudens die thuis geen toegang tot internet hebben: — reden waarom thuis geen toegang tot internet voorhanden is: heb elders toegang tot internet; — reden waarom thuis geen toegang tot internet voorhanden is: heb internet niet nodig (niet nuttig, niet interessant enz.); — reden waarom thuis geen toegang tot internet voorhanden is: apparatuurkosten te hoog; — reden waarom thuis geen toegang tot internet voorhanden is: toegangskosten te hoog (telefoon, DSL-abonnement enz.); — reden waarom thuis geen toegang tot internet voorhanden is: ontoereikende vaardigheden; — reden waarom thuis geen toegang tot internet voorhanden is: bezorgdheid over privacy of beveiliging; — reden waarom thuis geen toegang tot internet voorhanden is: geen breedband beschikbaar in ons gebied; — reden waarom thuis geen toegang tot internet voorhanden is: lichamelijke invaliditeit; — reden waarom thuis geen toegang tot internet voorhanden is: geen van de bovenstaande, maar andere. Gebruik van ICT door particulieren voor de uitwisseling van informatie en diensten met overheden en bestuurlijke instanties (e-government) Kenmerken die moeten worden verzameld voor particulieren die de laatste twaalf maanden internet hebben gebruikt: — internetgebruik voor privédoeleinden in de laatste twaalf maanden om informatie van websites van overheidsinstanties te verkrijgen; — internetgebruik voor privédoeleinden in de laatste twaalf maanden om officiële formulieren van websites van overheidsinstanties te downloaden; — internetgebruik voor privédoeleinden in de laatste twaalf maanden om ingevulde formulieren naar overheidsinstanties te sturen. Kenmerken die moeten worden verzameld voor particulieren die de laatste twaalf maanden internet voor privédoeleinden hebben gebruikt om ingevulde formulieren naar overheidsinstanties te sturen: — (facultatief) internetgebruik voor privédoeleinden in de laatste twaalf maanden om ingevulde belastingaangifteformulieren op te sturen. Kenmerken die moeten worden verzameld voor particulieren die de laatste twaalf maanden geen ingevulde formulieren voor privédoeleinden via internet naar overheidsinstanties hebben gestuurd: — reden waarom geen ingevulde formulieren via internet naar overheidsinstanties zijn gestuurd: hoefde geen enkel officieel formulier in te dienen. Kenmerken die moeten worden verzameld voor particulieren die de laatste twaalf maanden geen ingevulde formulieren voor privédoeleinden via internet naar overheidsinstanties hebben gestuurd en niet als reden hebben opgegeven dat zij geen enkel officieel formulier hoefden in te dienen: — reden waarom geen ingevulde formulieren via internet naar overheidsinstanties zijn gestuurd: er was geen dergelijke websitedienst beschikbaar; — reden waarom geen ingevulde formulieren via internet naar overheidsinstanties zijn gestuurd: technische storing op de website tijdens het invullen of verzenden van het formulier; — reden waarom geen ingevulde formulieren via internet naar overheidsinstanties zijn gestuurd: onvoldoende vaardigheden of kennis (bijvoorbeeld wist niet hoe de website moest worden gebruikt of het gebruik was te ingewikkeld); — reden waarom geen ingevulde formulieren via internet naar overheidsinstanties zijn gestuurd: bezorgdheid over de bescherming en beveiliging van persoonsgegevens; — geen van de bovenstaande, maar andere. Toegang tot en gebruik van technologieën die een verbinding met internet of andere netwerken vanaf elke plek en op elk moment mogelijk maken („ubiquitous connectivity”) Kenmerken die moeten worden verzameld voor particulieren die de laatste drie maanden internet hebben gebruikt: — gebruik van mobiele apparatuur voor toegang tot internet, niet thuis of op het werk: mobiele telefoon (of smartphone); — gebruik van mobiele apparatuur voor toegang tot internet, niet thuis of op het werk: mobiele telefoon (of smartphone) via GPRS; — gebruik van mobiele apparatuur voor toegang tot internet, niet thuis of op het werk: mobiele telefoon (of smartphone) via UMTS, HSDPA enz. (ten minste 3G); — gebruik van mobiele apparatuur voor toegang tot internet, niet thuis of op het werk: mobiele telefoon (of smartphone) via openbare WiFi of WiMAX; — gebruik van mobiele apparatuur voor toegang tot internet, niet thuis of op het werk: draagbare computer (bijvoorbeeld laptop); — gebruik van mobiele apparatuur voor toegang tot internet, niet thuis of op het werk: draagbare computer (bijvoorbeeld laptop) via USB-stick of laptopkaart (met gebruik van ten minste 3G-mobiele breedband, bijvoorbeeld UMTS); — gebruik van mobiele apparatuur voor toegang tot internet, niet thuis of op het werk: draagbare computer (bijvoorbeeld laptop) via openbare WiFi of WiMAX; — gebruik van mobiele apparatuur voor toegang tot internet, niet thuis of op het werk: geen van de bovenstaande, maar andere; — geen gebruik van mobiele apparatuur voor toegang tot internet, niet thuis of op het werk. 2.   DEKKING a) De te vertegenwoordigen statistische eenheden voor de in punt 1, onder b), van deze bijlage vermelde kenmerken die betrekking hebben op huishoudens zijn huishoudens waarvan ten minste één lid tot de leeftijdsgroep 16-74 behoort. b) De te vertegenwoordigen statistische eenheden voor de in punt 1, onder b), vermelde kenmerken die betrekking hebben op particulieren, zijn particulieren in de leeftijdsgroep 16-74. c) Het geografische bereik bestrijkt de huishoudens en/of particulieren die op het grondgebied van de lidstaat wonen. 3.   REFERENTIEPERIODE De voornaamste referentieperiode voor de te verzamelen statistieken is het eerste kwartaal van 2011. 4.   ONDERVERDELINGEN a) Voor de in punt 1, onder b), van deze bijlage vermelde onderwerpen en kenmerken daarvan die betrekking hebben op huishoudens, worden de volgende achtergrondkenmerken verzameld: — regio van verblijf (volgens NUTS 1); — (facultatief) regio van verblijf volgens NUTS 2; — geografische locatie: wonend in convergentieregio’s (met inbegrip van afbouwregio’s); wonend in regio’s die onder de doelstelling regionaal concurrentievermogen en werkgelegenheid vallen; — urbanisatiegraad: wonend in dichtbevolkte gebieden; wonend in gebieden met middelhoge bevolkingsdichtheid; wonend in dunbevolkte gebieden; — type huishouden: aantal personen in het huishouden (afzonderlijk te verzamelen: aantal kinderen onder 16). — (facultatief) nettomaandinkomen van het huishouden (te verzamelen als waarde of als met inkomenskwartielen compatibele grootteklasse). b) Voor de in punt 1, onder b), van deze bijlage vermelde onderwerpen en kenmerken daarvan die betrekking hebben op particulieren, worden de volgende achtergrondkenmerken verzameld: — regio van verblijf (volgens NUTS 1); — (facultatief) regio van verblijf volgens NUTS 2; — geografische locatie: wonend in convergentieregio’s (met inbegrip van afbouwregio’s); wonend in regio’s die onder de doelstelling regionaal concurrentievermogen en werkgelegenheid vallen; — urbanisatiegraad: wonend in dichtbevolkte gebieden; wonend in gebieden met middelhoge bevolkingsdichtheid; wonend in dunbevolkte gebieden; — geslacht: mannelijk; vrouwelijk; — geboorteland: in het land zelf geboren; in een andere EU-lidstaat geboren; in een niet-EU-lidstaat geboren; — land van staatsburgerschap: onderdaan van het land; onderdaan van een andere EU-lidstaat; onderdaan van een niet-EU-lidstaat; — (facultatief) burgerlijke staat: ongehuwd; gehuwd (met inbegrip van geregistreerde partners); weduwnaar/weduwe en niet hertrouwd (met inbegrip van achtergebleven geregistreerde partners); gescheiden en niet hertrouwd (met inbegrip van scheidingen van tafel en bed en ontbonden geregistreerde partnerschappen); — (facultatief) feitelijke samenlevingsvorm: samenwonend (van ongehuwde partners); niet-samenwonend; — leeftijd in volle jaren en leeftijdsgroepen: jonger dan 16 (facultatief); 16 t/m 24; 25 t/m 34; 35 t/m 44; 45 t/m 54; 55 t/m 64; 65 t/m 74; ouder dan 74 (facultatief); — hoogste voltooide onderwijsniveau overeenkomstig de International Standard Classification of Education (ISCED 97): laag (ISCED 0, 1 of 2); middelhoog (ISCED 3 of 4); hoog (ISCED 5 of 6); geen formeel onderwijs (ISCED 0); primair onderwijs (ISCED 1); lager secundair onderwijs (ISCED 2); hoger secundair onderwijs (ISCED 3); post-secundair onderwijs, maar geen tertiair onderwijs (ISCED 4); tertiair onderwijs, eerste fase (ISCED 5); tertiair onderwijs, tweede fase (ISCED 6); — werkstatus: werknemer of zelfstandige, inclusief meewerkende gezinsleden; werkloos; student die geen deel uitmaakt van de arbeidskrachten; andere, geen deel uitmakend van de arbeidskrachten; — beroep overeenkomstig de International Standard Classification of Occupations (ISCO-08): handarbeiders; hoofdarbeiders; ICT-werker, niet-ICT-werker. 5.   PERIODICITEIT — De gegevens worden eenmaal verstrekt voor het jaar 2011. 6.   TERMIJNEN VOOR DE INDIENING VAN DE RESULTATEN a) De bestanden met individuele gegevens die niet rechtstreeks tot de betrokken statistische eenheden herleidbaar zijn, zoals bedoeld in artikel 6 en bijlage II, punt 6, van Verordening (EG) nr. 808/2004, waar nodig gemarkeerd als onbetrouwbaar, worden vóór 5 oktober 2011 aan Eurostat toegezonden. Uiterlijk op die datum moet de gegevensreeks voltooid, gevalideerd en goedgekeurd zijn. Voor het machinaal leesbare transmissieformaat van de bestanden met individuele gegevens wordt het door Eurostat verstrekte model gevolgd. b) Een geselecteerde reeks geaggregeerde gegevens, zoals nodig wordt geacht voor validering en snelle publicatie, waar nodig gemarkeerd als vertrouwelijk of onbetrouwbaar, wordt vóór 5 oktober 2011 aan Eurostat toegezonden. Uiterlijk op die datum moet de gegevensreeks voltooid, gevalideerd en goedgekeurd zijn. Voor het tabellarische, machinaal leesbare transmissieformaat wordt het door Eurostat verstrekte model gevolgd. c) De metagegevens, zoals bedoeld in artikel 6 van Verordening (EG) nr. 808/2004, worden vóór 31 mei 2011 aan Eurostat toegezonden. Voor de metagegevens wordt het door Eurostat verstrekte verslagmodel gevolgd. d) Het verslag over de kwaliteit, zoals bedoeld in artikel 7, lid 3, van Verordening (EG) nr. 808/2004, wordt binnen een maand na toezending van de laatste gegevensreeks, en uiterlijk op 5 november 2011, aan Eurostat toegezonden. Voor het verslag over de kwaliteit wordt het door Eurostat verstrekte verslagmodel gevolgd.",
  "source": "EUR LEX"
}