{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996D0334:NL:HTML\">",
  "content": "EUR-Lex - 31996D0334 - NL Avis juridique important | 31996D0334 96/334/EG: Beschikking van de Commissie van 3 mei 1996 tot machtiging van Zweden om strengere maatregelen te nemen met betrekking tot de aanwezigheid van Avena fatua in zaaigranen (Slechts de tekst in de Zweedse taal is authentiek) (Voor de EER relevante tekst) Publicatieblad Nr. L 127 van 25/05/1996 blz. 0039 - 0039 BESCHIKKING VAN DE COMMISSIE van 3 mei 1996 tot machtiging van Zweden om strengere maatregelen te nemen met betrekking tot de aanwezigheid van Avena fatua in zaaigranen (Slechts de tekst in de Zweedse taal is authentiek) (Voor de EER relevante tekst) (96/334/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 66/402/EEG van de Raad van 14 juni 1966 betreffende het in de handel brengen van zaaigranen (1), laatstelijk gewijzigd bij Richtlijn 95/6/EG van de Commissie (2), en met name op artikel 14, lid 1, onder a), Gelet op Richtlijn 74/268/EEG van de Commissie van 2 mei 1974 tot vaststelling van bijzondere voorwaarden met betrekking tot de aanwezigheid van Avena fatua in zaaizaad van groenvoedergewassen en in zaaigranen (3), laatstelijk gewijzigd bij Richtlijn 78/511/EEG (4), Gezien het door Zweden ingediende verzoek, Overwegende dat in bovengenoemde richtlijn toleranties zijn vastgesteld met betrekking tot de aanwezigheid van Avena fatua in zaaigranen; Overwegende dat hierin evenwel is bepaald dat de Lid-Staten strengere eisen kunnen stellen voor in hun land geproduceerd zaaizaad; Overwegende dat Zweden van deze mogelijkheid gebruik wil maken; Overwegende bovendien dat een campagne wordt gevoerd om Avena fatua in de in deze Lid-Staat geteelde gewassen uit te roeien; Overwegende dat de aanvragende Lid-Staat bijgevolg moet worden gemachtigd om ook voor het in de handel brengen van zaaizaad van oorsprong uit andere Lid-Staten strengere eisen te stellen; Overwegende dat de in deze beschikking vervatte maatregelen in overeenstemming zijn met het advies van het Permanent Comit√© voor teeltmateriaal voor land-, tuin- en bosbouw, HEEFT DE VOLGENDE BESCHIKKING GEGEVEN: Artikel 1 Zweden wordt gemachtigd voor te schrijven dat op zijn grondgebied zaaigranen alleen in de handel mogen worden gebracht wanneer zij vergezeld gaan van een officieel certificaat dat is afgegeven overeenkomstig artikel 11 van Richtlijn 66/402/EEG, en voldoen aan de in artikel 2 van Richtlijn 74/268/EEG vastgestelde eisen. Artikel 2 Zweden deelt de Commissie mede vanaf welke datum en op welke wijze het gebruik zal maken van de in artikel 1 verleende machtiging. De Commissie stelt de andere Lid-Staten daarvan in kennis. Artikel 3 Deze beschikking is gericht tot het Koninkrijk Zweden. Gedaan te Brussel, 3 mei 1996. Voor de Commissie Franz FISCHLER Lid van de Commissie (1) PB nr. 125 van 11. 7. 1966, blz. 2309/66. (2) PB nr. L 67 van 25. 3. 1995, blz. 30. (3) PB nr. L 141 van 24. 5. 1974, blz. 19. (4) PB nr. L 157 van 15. 6. 1978, blz. 34.",
  "source": "EUR LEX"
}