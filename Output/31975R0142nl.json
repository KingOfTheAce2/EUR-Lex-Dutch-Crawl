{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31975R0142:NL:HTML\">",
  "content": "EUR-Lex - 31975R0142 - NL Avis juridique important | 31975R0142 Verordening (EEG) nr. 142/75 van de Commissie van 20 januari 1975 tot wijziging van Verordening (EEG) nr. 616/72 met betrekking tot de heffingen bij uitvoer van olijfolie Publicatieblad Nr. L 017 van 22/01/1975 blz. 0008 - 0009 Bijzondere uitgave in het Fins: Hoofdstuk 3 Deel 6 blz. 0040 Bijzondere uitgave in het Grieks: Hoofdstuk 03 Deel 11 blz. 0156 Bijzondere uitgave in het Zweeds: Hoofdstuk 3 Deel 6 blz. 0040 Bijzondere uitgave in het Spaans: Hoofdstuk 03 Deel 8 blz. 0070 Bijzondere uitgave in het Portugees: Hoofdstuk 03 Deel 8 blz. 0070 ++++ VERORDENING ( EEG ) Nr . 142/75 VAN DE COMMISSIE van 20 januari 1975 tot wijziging van Verordening ( EEG ) nr . 616/72 met betrekking tot de heffingen bij uitvoer van olijfolie DE COMMISSIE VAN DE EUROPESE GEMEENSCHAPPEN , Gelet op het Verdrag tot oprichting van de Europese Economische Gemeenschap , Gelet op Verordening nr . 136/66/EEG van de Raad van 22 september 1966 houdende de totstandbrenging van een gemeenschappelijke ordening der markten in de sector oliën en vetten ( 1 ) , laatstelijk gewijzigd bij Verordening ( EEG ) nr . 1707/73 ( 2 ) , Gelet op Verordening nr . 162/66/EEG van de Raad van 27 oktober 1966 betreffende het handelsverkeer in oliën en vetten tussen de Gemeenschap en Griekenland ( 3 ) , Gelet op Verordening nr . 171/67/EEG van de Raad van 27 juni 1967 betreffende de restituties en heffingen bij uitvoer van olijfolie ( 4 ) , laatstelijk gewijzigd bij Verordening ( EEG ) nr . 2429/72 ( 5 ) , en met name op artikel 11 , Overwegende dat de Commissie , overeenkomstig artikel 4 van Verordening ( EEG ) nr . 616/72 van de Commissie van 27 maart 1972 betreffende de wijze van toepassing van de restituties en de heffingen bij uitvoer van olijfolie ( 6 ) , gewijzigd bij Verordening  ( EEG ) nr . 2563/72 ( 7 ) , heffingen bij uitvoer van olijfolie in verpakkingen met een inhoud van meer dan 5 kg vaststelt , wanneer het in artikel 10 , lid 2 , eerste alinea , van Verordening nr . 171/67/EEG bedoelde verschil groter is dan een bepaald bedrag ; dat de ervaring heeft aangetoond dat de toepassing van bovengenoemde voorschriften ook dan tot de vaststelling van heffingen bij uitvoer leidt wanneer de uitvoer de markt van de Gemeenschap of de wereldmarkt van olijfolie geenszins dreigt te verstoren ; dat het derhalve dienstig is de heffingen voor de bovenbedoelde olie op dezelfde wijze vast te stellen als voor olijfolie in kleine verpakkingen ; Overwegende dat de in deze verordening vervatte maatregelen in overeenstemming zijn met het advies van het Comité van beheer voor oliën en vetten , HEEFT DE VOLGENDE VERORDENING VASTGESTELD : Artikel 1 Artikel 4 van Verordening ( EEG ) nr . 616/72 komt als volgt te luiden : \" Artikel 4 1 . De Commissie stelt de heffing bij uitvoer voor olijfolie van onderverdeling 15.07 A van het gemeenschappelijk douanetarief vast wanneer het verschil tussen de cif-prijs en de op de markt van de Gemeenschap waargenomen prijs uitvoer dreigt te veroorzaken die de markt van de Gemeenschap of de wereldmarkt kan verstoren . Voor de vaststelling van de marktprijs in de Gemeenschap wordt uitgegaan van de op de voor de produktie en de uitvoer meest representatieve markten genoteerde prijzen en aanbiedingen . De heffing bij uitvoer wordt aangepast naar gelang van eventuele wijzigingen in de situatie . 2 . Indien de cif-prijs hoger is dan de marktrichtprijs wordt de toepassing van de heffing bij uitvoer ten minste éénmaal per maand onderzocht volgens de procedure van artikel 39 van Verordening nr . 136/66/EEG . 3 . De Commissie deelt aan de Lid-Staten het bedrag van de toe te passen heffing bij uitvoer per 100 kg uitgevoerde olie mede , zodra dit bedrag is vastgesteld . \" Artikel 2 Artikel 3 van Verordening ( EEG ) nr . 616/72 wordt ingetrokken . Artikel 3 Deze verordening treedt in werking op de derde dag volgende op die van haar bekendmaking in het Publikatieblad van de Europese Gemeenschappen . Deze verordening is verbindend in al haar onderdelen en is rechtstreeks toepasselijk in elke Lid-Staat . Gedaan te Brussel , 20 januari 1975 . Voor de Commissie De Voorzitter François-Xavier ORTOLI ( 1 ) PB nr . 172 van 30 . 9 . 1966 , blz . 3025/66 . ( 2 ) PB nr . L 175 van 29 . 6 . 1973 , blz . 5 . ( 3 ) PB nr . 197 van 29 . 10 . 1966 , blz . 3393/66 . ( 4 ) PB nr . 130 van 28 . 6 . 1967 , blz . 2600/67 . ( 5 ) PB nr . L 264 van 23 . 11 . 1972 , blz . 1 . ( 6 ) PB nr . L 78 van 31 . 3 . 1972 , blz . 1 . ( 7 ) PB nr . L 274 van 7 . 12 . 1972 , blz . 11 .",
  "source": "EUR LEX"
}