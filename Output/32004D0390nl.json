{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32004D0390:NL:HTML\">",
  "content": "EUR-Lex - 32004D0390 - NL Avis juridique important | 32004D0390 2004/390/EG: Beschikking van de Commissie van 23 april 2004 waarbĳ aan de lidstaten toestemming wordt verleend om de geldigheidsduur van de voorlopige toelatingen voor de nieuwe werkzame stof acetamiprid te verlengen (Voor de EER relevante tekst) (kennisgeving geschied onder nummer C(2004) 1479) Publicatieblad Nr. L 120 van 24/04/2004 blz. 0049 - 0049 Beschikking van de Commissie van 23 april 2004 waarbij aan de lidstaten toestemming wordt verleend om de geldigheidsduur van de voorlopige toelatingen voor de nieuwe werkzame stof acetamiprid te verlengen (kennisgeving geschied onder nummer C(2004) 1479) (Voor de EER relevante tekst) (2004/390/EG) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 91/414/EEG van de Raad van 15 juli 1991 betreffende het op de markt brengen van gewasbeschermingsmiddelen(1), en met name op artikel 8, lid 1, vierde alinea, Overwegende hetgeen volgt: (1) Overeenkomstig artikel 6, lid 2, van Richtlijn 91/414/EEG heeft Griekenland in oktober 1999 van Nisso Chemical Europe GmbH een aanvraag ontvangen voor de opneming van de werkzame stof acetamiprid (vroegere naam: Exp 60707B) in bijlage I bij Richtlijn 91/414/EEG. Bij Beschikking 2000/390/EG(2) is bevestigd dat het dossier volledig is, d.w.z. dat het geacht wordt in beginsel te voldoen aan de in de bijlagen II en III bij de richtlijn vervatte voorschriften inzake gegevens en informatie. (2) De bevestiging dat het dossier volledig is, was nodig om het grondig te kunnen onderzoeken en om de lidstaten de mogelijkheid te geven gewasbeschermingsmiddelen die acetamiprid bevatten, voorlopig toe te laten voor een periode van ten hoogste drie jaar, met inachtneming van de voorwaarden van artikel 8, lid 1, van Richtlijn 91/414/EEG en met name de voorwaarde dat de werkzame stof en het gewasbeschermingsmiddel moeten worden onderworpen aan een gedetailleerde evaluatie in het licht van de voorschriften van de richtlijn. (3) Voor acetamiprid zijn de gevolgen voor de volksgezondheid en voor het milieu overeenkomstig het bepaalde in artikel 6, leden 2 en 4, van Richtlijn 91/414/EEG geëvalueerd voor de door de aanvrager voorgestelde gebruiksdoeleinden. De als rapporteur optredende lidstaat heeft het ontwerp-evaluatieverslag op 21 maart 2001 bij de Commissie ingediend. (4) Het onderzoek van het dossier na indiening van het ontwerp-evaluatieverslag door de als rapporteur optredende lidstaat is nog aan de gang en de evaluatie van het dossier kan niet worden afgerond binnen de bij Richlijn 91/414/EEG van de Raad vastgestelde termijn. (5) Aangezien uit de evaluatie tot nu toe nog geen redenen zijn gebleken voor onmiddellijke bezorgdheid, moet aan de lidstaten de mogelijkheid worden gegeven om de voorlopige toelatingen die zijn verleend voor gewasbeschermingsmiddelen die acetamiprid bevatten, te verlengen voor een periode van 24 maanden overeenkomstig het bepaalde in artikel 8 van Richtlijn 91/414/EEG, zodat het onderzoek van het dossier kan worden voortgezet. Verwacht wordt dat voor acetamiprid 24 maanden zullen volstaan om de evaluatie en de besluitvorming met betrekking tot de mogelijke opname in bijlage I af te ronden. (6) De in deze beschikking vervatte maatregelen zijn in overeenstemming met het advies van het Permanent Comité voor de voedselketen en de diergezondheid, HEEFT DE VOLGENDE BESCHIKKING GEGEVEN: Artikel 1 De lidstaten mogen de geldigheidsduur van de voorlopige toelatingen voor gewasbeschermingsmiddelen die acetamiprid bevatten, verlengen met ten hoogste 24 maanden te rekenen vanaf de datum van vaststelling van deze beschikking. Artikel 2 Deze beschikking is gericht tot de lidstaten. Gedaan te Brussel, 23 april 2004. Voor de Commissie David Byrne Lid van de Commissie (1) PB L 230 van 19.8.1991, blz. 1. Richtlijn laatstelijk gewijzigd bij Richtlijn 30/2004 van de Commissie (PB L 77 van 13.3.2004, blz. 50). (2) PB L 145 van 20.6.2000, blz. 36.",
  "source": "EUR LEX"
}