{
  "url": "http://www.w3.org/1999/xhtml\">",
  "content": "L_2018231NL.01001101.xml 14.9.2018 NL Publicatieblad van de Europese Unie L 231/11 UITVOERINGSVERORDENING (EU) 2018/1231 VAN DE RAAD van 13 september 2018 tot uitvoering van Verordening (EU) 2017/1509 betreffende beperkende maatregelen tegen de Democratische Volksrepubliek Korea DE RAAD VAN DE EUROPESE UNIE, Gezien het Verdrag betreffende de werking van de Europese Unie, Gezien Verordening (EU) 2017/1509 van de Raad van 30 augustus 2017 betreffende beperkende maatregelen tegen de Democratische Volksrepubliek Korea en tot intrekking van Verordening (EG) nr. 329/2007 ( 1 ) , en met name artikel 47, lid 5, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 30 augustus 2017 Verordening (EU) 2017/1509 vastgesteld. (2) Het op grond van Resolutie 1718 (2006) van de Veiligheidsraad van de Verenigde Naties („VN-Veiligheidsraad”) ingestelde Comité van de VN-Veiligheidsraad heeft op 8 augustus 2018 de vermelding op de lijst van één entiteit die aan beperkende maatregelen onderworpen is, gewijzigd. (3) Bijlage XIII bij Verordening (EU) 2017/1509 moet bijgevolg dienovereenkomstig worden gewijzigd, HEEFT DE VOLGENDE VERORDENING VASTGESTELD: Artikel 1 Bijlage XIII bij Verordening (EU) 2017/1509 wordt gewijzigd overeenkomstig de bijlage bij deze verordening. Artikel 2 Deze verordening treedt in werking op de datum van de bekendmaking ervan in het Publicatieblad van de Europese Unie . Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 13 september 2018. Voor de Raad De voorzitter J. BOGNER-STRAUSS ( 1 ) PB L 224 van 31.8.2017, blz. 1 . BIJLAGE In bijlage XIII bij Verordening (EU) 2017/1509 wordt onder rubriek „b) Rechtspersonen, entiteiten en lichamen” vermelding 71 vervangen door: Naam Ook bekend als Plaats Datum van aanwijzing door de VN Andere informatie „71. PRO-GAIN GROUP CORPORATION 30.3.2018 Eigendom van de onderneming of gecontroleerd door Tsang Yung Yuan en betrokken bij illegale overdrachten van steenkool uit de DVK.”",
  "source": "EUR LEX"
}