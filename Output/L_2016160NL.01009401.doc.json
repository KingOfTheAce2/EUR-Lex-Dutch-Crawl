{
  "url": "http://www.w3.org/1999/xhtml\"><!--",
  "content": "L_2016160NL.01009401.xml 17.6.2016 NL Publicatieblad van de Europese Unie L 160/94 UITVOERINGSBESLUIT (EU) 2016/969 VAN DE COMMISSIE van 15 juni 2016 tot vaststelling van standaardvoorschriften voor de rapportering inzake nationale programma's voor de uitroeiing, bestrijding en surveillance van bepaalde dierziekten en zoönosen waarvoor financiële bijstand van de Unie wordt verleend, en tot intrekking van Uitvoeringsbesluit 2014/288/EU (Kennisgeving geschied onder nummer C(2016) 3615) (Voor de EER relevante tekst) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EU) nr. 652/2014 van het Europees Parlement en de Raad van 15 mei 2014 tot vaststelling van bepalingen betreffende het beheer van de uitgaven in verband met de voedselketen, diergezondheid en dierenwelzijn, alsmede in verband met plantgezondheid en teeltmateriaal, tot wijziging van de Richtlijnen 98/56/EG, 2000/29/EG en 2008/90/EG van de Raad, de Verordeningen (EG) nr. 178/2002, (EG) nr. 882/2004 en (EG) nr. 396/2005 van het Europees Parlement en de Raad en Richtlijn 2009/128/EG van het Europees Parlement en de Raad en Verordening (EG) nr. 1107/2009 van het Europees Parlement en de Raad en tot intrekking van de Besluiten 66/399/EEG en 76/894/EEG en Beschikking 2009/470/EG van de Raad ( 1 ) , en met name artikel 36, lid 5, Overwegende hetgeen volgt: (1) Bij Verordening (EU) nr. 652/2014 zijn bepalingen vastgesteld betreffende onder andere het beheer van de uitgaven in verband met de voedselketen en diergezondheid alsook voorschriften voor de indiening en de inhoud van nationale programma's voor de uitroeiing, bestrijding en surveillance van dierziekten en zoönosen. (2) In artikel 14, eerste alinea, van Verordening (EU) nr. 652/2014 wordt bepaald dat de lidstaten jaarlijks uiterlijk op 30 april voor elk goedgekeurd jaarlijks of meerjarig nationaal programma een uitvoerig technisch en financieel jaarverslag over het voorgaande jaar bij de Commissie moeten indienen. (3) In artikel 14, tweede alinea, van Verordening (EU) nr. 652/2014 wordt bepaald dat de lidstaten jaarlijks uiterlijk op 31 augustus voor elk goedgekeurd nationaal programma een tussentijds financieel verslag bij de Commissie moeten indienen. (4) In artikel 15 van Verordening (EU) nr. 652/2014 wordt bepaald dat de lidstaten jaarlijks uiterlijk op 30 april voor elk goedgekeurd nationaal programma een betalingsaanvraag voor de in het voorgaande jaar uitgevoerde programma's bij de Commissie moeten indienen. (5) In artikel 5 van Uitvoeringsbesluit 2014/288/EU van de Commissie ( 2 ) wordt bepaald dat de tussentijdse verslagen en de jaarverslagen voor programma's die met ingang van 1 januari 2015 worden uitgevoerd, online moeten worden ingediend door de lidstaten met gebruikmaking van de overeenkomstige door de Commissie verstrekte digitale modellen (behalve voor de programma's betreffende bepaalde aquacultuurziekten). (6) In artikel 4 van Uitvoeringsbesluit 2014/288/EU wordt bepaald welke informatie moet worden opgenomen in de verslagen. (7) Om te voldoen aan de veranderende EU-wetgeving, moeten de digitale modellen voor tussentijdse en jaarverslagen, met inbegrip van de betalingsverzoeken, die op de website van de Commissie beschikbaar worden gesteld, worden gebruikt voor veterinaire programma's voor Afrikaanse varkenspest, vogelgriep, blauwtong, brucellose bij runderen, brucellose bij schapen en geiten, klassieke varkenspest, rabiës, salmonella-infectie in bepaalde pluimveepopulaties, rundertuberculose en overdraagbare spongiforme encefalopathieën, om gemakkelijker noodzakelijke wijzigingen te kunnen aanbrengen of aanvullende gegevens te kunnen toevoegen. De Commissie zal de lidstaten in kennis stellen van alle noodzakelijke wijzigingen van de digitale modellen en die met hen bespreken in het kader van het Permanent Comité voor planten, dieren, levensmiddelen en diervoeders. De herziene digitale modellen zijn niet alleen beschikbaar op de website van de Commissie, maar worden ook aan alle lidstaten toegestuurd uiterlijk in de eerste week van juni (tussentijdse verslagen) en uiterlijk in de eerste week van maart (jaarverslagen en betalingsaanvragen) van het betrokken jaar. (8) Gezien het geringe aantal goedgekeurde programma's in de afgelopen jaren, waardoor het ontwikkelen van specifieke digitale modellen niet nodig is, worden niet-digitale modellen als het gepaste middel voor de indiening van de verslagen beschouwd voor ziekten die niet in de digitale modellen zijn opgenomen en voor aquacultuurziekten. (9) Omwille van de duidelijkheid moet Uitvoeringsbesluit 2014/288/EU daarom worden ingetrokken en vervangen door dit besluit. (10) De in dit besluit vervatte maatregelen zijn in overeenstemming met het advies van het Permanent Comité voor planten, dieren, levensmiddelen en diervoeders, HEEFT HET VOLGENDE BESLUIT VASTGESTELD: Artikel 1 Voor nationale programma's die zijn goedgekeurd voor financiële bijstand van de Unie en die betrekking hebben op Afrikaanse varkenspest, vogelgriep, blauwtong, brucellose bij runderen, brucellose bij schapen en geiten, klassieke varkenspest, rabiës, salmonella-infectie in bepaalde pluimveepopulaties, rundertuberculose en overdraagbare spongiforme encefalopathieën, bevatten de tussentijdse verslagen en de jaarverslagen (met inbegrip van de betalingsverzoeken) de informatie die is opgenomen in de formulieren bedoeld in de bijlagen I en II bij dit besluit. Artikel 2 De tussentijdse verslagen en de jaarverslagen als bedoeld in artikel 1 worden ingediend met gebruikmaking van de overeenkomstige digitale modellen die zijn opgenomen in de bijlagen I en II. Artikel 3 Voor andere ziekten die niet in de digitale modellen zijn opgenomen, werkt de Commissie op ad-hocbasis modellen voor verslagen uit en verstrekt zij deze aan de betrokken lidstaten. De verslagen worden per post of elektronisch ingediend. Voor het jaarverslag over aquacultuurziekten gebruiken de lidstaten het overeenkomstige in bijlage III opgenomen model en dienen zij het verslag per post of elektronisch in. Artikel 4 Uitvoeringsbesluit 2014/288/EU wordt ingetrokken. Artikel 5 Dit besluit is van toepassing op de indiening van tussentijdse verslagen en jaarverslagen, met inbegrip van de betalingsverzoeken, over de programma's die met ingang van 2016 worden uitgevoerd. Artikel 6 Dit besluit is gericht tot de lidstaten. Gedaan te Brussel, 15 juni 2016. Voor de Commissie Vytenis ANDRIUKAITIS Lid van de Commissie ( 1 ) PB L 189 van 27.6.2014, blz. 1 . ( 2 ) Uitvoeringsbesluit 2014/288/EU van de Commissie van 12 mei 2014 betreffende de standaardvoorschriften voor de rapportering inzake nationale programma's voor de uitroeiing, bestrijding en bewaking van bepaalde dierziekten en zoönosen waarvoor financiële bijstand van de Unie wordt verleend, en tot intrekking van Beschikking 2008/940/EG ( PB L 147 van 17.5.2014, blz. 88 ). BIJLAGE I Het specifieke model dat moet worden gebruikt om de tussentijdse verslagen van nationale programma's zoals bedoeld in artikel 2 te ontwerpen en in te dienen, is als pdf beschikbaar op de website van DG SANTE: http://ec.europa.eu/dgs/health_food-safety/funding/cff/animal_health/vet_progs_en.htm BIJLAGE II Het specifieke model dat moet worden gebruikt om de jaarverslagen (inclusief betalingsverzoeken) van nationale programma's zoals bedoeld in artikel 2 te ontwerpen en in te dienen, is als pdf beschikbaar op de website van DG SANTE: http://ec.europa.eu/dgs/health_food-safety/funding/cff/animal_health/vet_progs_en.htm BIJLAGE III Standaardvoorschriften voor de indiening van de jaarverslagen van de nationale programma's voor de uitroeiing van ziekten van aquacultuurdieren De ziekten van aquacultuurdieren waarom het gaat: — Infectieuze hematopoëtische necrose (IHN) — Infectieuze zalmanemie (ISA) — Koi-herpesvirus (KHV) — Virale hemorragische septicaemie (VHS) — Besmetting met Marteilia refringens — Besmetting met Bonamia ostreae — „White spot disease” bij schaaldieren Tekst van het beeld JAARVERSLAG EN BETALINGSAANVRAAG VOOR PROGRAMMA’S VOOR AQUACULTUURDIEREN Lidstaat: Uitvoeringsjaar: Ziekte/zoönose (1): Inhoud en structuur van het verslag: 1. Beschrijving en beoordeling van de ontwikkeling van de epidemiologische situatie en van de technische uitvoering van de in het kader van het programma voorziene activiteiten, alsmede de kostenefficiëntie van het programma. 2. Nadere gegevens over de mate waarin de doelstellingen van het goedgekeurde programma zijn bereikt en over technische problemen. 3. Epidemiologische kaarten voor de besmetting en andere relevante gegevens over de ziekte/activiteiten. 4. Aanvullende epidemiologische informatie: informatie over epidemiologisch onderzoek, betrokken typen, laesies die zijn geconstateerd in het slachthuis of bij de necropsie enz. A. TECHNISCH VERSLAG 1. Ziekten (a) 1.1. Vissen IHN ISA KHV VHS 1.2. Weekdieren Marteilia refringens Bonamia ostreae 1.3. Schaaldieren „White spot disease” (a) Ziekte en diersoort indien nodig. 2. Algemene informatie over de programma’s 2.1. Bevoegde autoriteit (a) (*) 2.2. Organisatie van en toezicht op alle bij het programma betrokken belanghebbenden (b) (*) 2.3. Duur van het programma (*) (a) Er moet een beschrijving worden verstrekt van de structuur, de competenties, de taken en de bevoegdheden van de betrokken bevoegde autoriteit(en). (b) Er moet een beschrijving worden verstrekt van de autoriteiten die belast zijn met het toezicht op en de coördinatie van het programma en de diverse betrokkenen. (1) Ziekte/zoönose en diersoort indien nodig. Tekst van het beeld 3. Gegevens over het testen van dieren Lidstaat, gebied of compartiment (a) Ziekte: Jaar: Kwekerij of kweekgebied van weekdieren Aantal bemonsteringen Aantal klinische inspecties Watertemperatuur bij bemonste-ring/inspectie Soorten bij bemonstering Bemonsterde soorten Aantal bemonsterde dieren (totaal en per soort) Aantal tests Positieve resultaten van laboratoriumon-derzoek Positieve resultaten van klinische inspecties TOTAAL TOTAAL (a) Lidstaat, gebied of compartiment als gedefinieerd in het goedgekeurde programma. Tekst van het beeld 4. Gegevens over het testen van kwekerijen of kweekgebieden Ziekte: Jaar: Lidstaat, gebied of comparti-ment (a) Totaal aantal kwekerijen of kweek-gebieden van weekdieren (b) Totaal aantal kwekerijen of kweekgebieden van weekdieren waarop het programma van toepassing is Aantal gecontroleerde kwekerijen of kweekgebie-den van weekdieren (c) Aantal positieve kwekerijen of kweek-gebieden van weekdie-ren (d) Aantal nieuwe positieve kwekerijen of kweek-gebieden van weekdie-ren (e) Aantal geruimde kwekerijen of kweekge-bieden van weekdieren Percentage geruimde positieve kwekerijen of kweekge-bieden van weekdieren Verwij-derde en vernietigde dieren (f) STREEFCIJFERINDICATOREN Percentage dekking kwe-kerijen of kweekgebie-den van weekdieren Percentage positieve kwekerijen of kweekge-bieden van weekdieren Prevalentie bij kwekerijen of kweekgebie-den van weekdieren in de periode in kwestie Percentage nieuwe positieve kwekerijen of kweekgebie-den van weekdieren Incidentie bij kwekerijen of kweekgebie-den van weekdieren 1 2 3 4 5 6 7 8 = (7/5) × 100 9 10 = (4/3) × 100 11 = (5/4) × 100 12 = (6/4) × 100 Totaal (a) Lidstaat, gebied of compartiment als gedefinieerd in het goedgekeurde programma. (b) Totaal aantal kwekerijen of kweekgebieden van weekdieren in de lidstaat, het gebied of het compartiment als gedefinieerd in het goedgekeurde programma. (c) Met controleren wordt bedoeld het testen (in het kader van het programma) van een kwekerij/kweekgebied van weekdieren op de desbetreffende ziekte om de gezondheidsstatus van de kwekerij/het kweekgebied van weekdieren te verhogen. In deze kolom mag een kwekerij/kweekgebied van weekdieren slechts eenmaal worden meegeteld, ook al is zij/het meer dan eens gecontroleerd. (d) Kwekerijen of kweekgebieden van weekdieren waarbij ten minste één dier positief heeft gereageerd in de periode in kwestie, ongeacht het aantal keer dat de kwekerijen of kweekgebieden van weekdieren zijn gecontroleerd. Ook meegeteld worden kwekerijen of weekdierkweekgebieden die positief zijn bevonden vóór de hierin gerapporteerde periode, maar die sindsdien nog niet zijn geleegd, gereinigd en stilgelegd. (e) Kwekerijen of kweekgebieden van weekdieren waarvan de gezondheidsstatus in de voorgaande periode behoorde tot categorie I, categorie II, categorie III of categorie IV zoals bedoeld in bijlage III, deel A, bij Richtlijn 2006/88/EG van de Raad van 24 oktober 2006 betreffende veterinairrechtelijke voorschriften voor aquacultuurdieren en de producten daarvan en betreffende de preventie en bestrijding van bepaalde ziekten bij waterdieren (PB L 328 van 24.11.2006, blz. 14), en waar in de periode in kwestie ten minste één dier positief was. (f) Dieren × 1 000 of totaal gewicht van de verwijderde en vernietigde dieren. Tekst van het beeld B. VERSLAG OVER ACTIVITEITEN EN KOSTEN Tabel A Subsidiabele maatregelen Aantal eenheden 1 (a) 2 (a) Financiering op basis van feitelijk gemaakte kosten Financiering door middel van vereenvoudigde vormen van subsidies Totale gedeclareerde feitelijk gemaakte kosten (c) Kosten per eenheid/forfai-tair bedrag/vast bedrag (100 %) Gedecla-reerd be-drag (b) Bemonstering Totaal aantal monsters Tests Totaal aantal tests Vaccinatie Totaal aantal vaccinaties Vergoeding Totale vergoeding Andere in aanmerking komende maatregelen Totaal andere in aanmerking komende maatregelen Totaal 3 4 TOTAAL GEDECLAREERD BEDRAG (c) (a) Gelieve voor elke subsidiabele maatregel hetzij kolom 1 hetzij kolom 2 in te vullen al naar gelang de wijze van medefinanciering die in het financieringsbesluit wordt vermeld. (b) De vastgestelde kosten per eenheid/forfaitair bedrag/vast bedrag voor 100 %, vermenigvuldigd met het aantal eenheden. (c) Som van de cellen 3 en 4. Tekst van het beeld Tabel B (a) Aanvullende informatie over de vergoeding (b) Diersoort Geruimde aquacultuurdieren (c) Aantal/gewicht van geruimde dieren Totaal betaald bedrag voor de dieren waarvoor vergoeding is betaald Bedrag ontvangen voor restwaarde Totaal (a) Alleen invullen indien in aanmerking komende kosten bedragen omvatten voor de vergoeding van eigenaars van geslachte of geruimde/vernietigde dieren of producten. (b) Gegevens in nationale valuta, exclusief btw. (c) Vernietigd (V) of verstuurd voor menselijke consumptie (MC). C. ONDERTEKENDE VERKLARING BIJ HET JAARVERSLAG Lidstaat: Programma: Uitvoeringsjaar: Wij verklaren dat: — de aangegeven activiteiten daadwerkelijk zijn uitgevoerd en dat de gedeclareerde uitgaven daadwerkelijk zijn gedaan, nauwkeurig zijn opgevoerd en subsidiabel zijn overeenkomstig het goedgekeurde programma; — alle bewijsstukken betreffende de activiteiten en uitgaven beschikbaar zijn voor inspectie, met name om de hoogte van het bedrag van de vergoeding voor dieren te verantwoorden; — het programma is uitgevoerd overeenkomstig de desbetreffende wetgeving van de Unie, met name de voorschriften inzake mededinging, gunning van overheidsopdrachten en staatssteun; — voor dit programma geen andere bijdrage van de Unie is aangevraagd en alle inkomsten die uit activiteiten in het kader van het programma zijn verkregen, bij de Commissie zijn gedeclareerd; — controleprocedures van toepassing zijn, met name om de juistheid van de gedeclareerde activiteiten en uitgaven te verifiëren en om onregelmatigheden te voorkomen, op te sporen en te corrigeren. Datum Naam en handtekening van de operationele directeur",
  "source": "EUR LEX"
}