{
  "url": "http://www.w3.org/1999/xhtml\"><!--",
  "content": "L_2013161NL.01001001.xml 13.6.2013 NL Publicatieblad van de Europese Unie L 161/10 UITVOERINGSBESLUIT VAN DE COMMISSIE van 11 juni 2013 houdende wijziging van Beschikking 2006/784/EG wat betreft de formule van een toegelaten methode voor de indeling van geslachte varkens in Frankrijk (Kennisgeving geschied onder nummer C(2013) 3437) (Slechts de tekst in de Franse taal is authentiek) (2013/282/EU) DE EUROPESE COMMISSIE, Gezien het Verdrag betreffende de werking van de Europese Unie, Gezien Verordening (EG) nr. 1234/2007 van de Raad van 22 oktober 2007 houdende een gemeenschappelijke ordening van de landbouwmarkten en specifieke bepalingen voor een aantal landbouwproducten („integrale-GMO-verordening”) ( 1 ) , en met name artikel 43, onder m), juncto artikel 4, Overwegende hetgeen volgt: (1) Bij Beschikking 2006/784/EG van de Commissie van 14 november 2006 tot toelating van methoden voor de indeling van geslachte varkens in Frankrijk ( 2 ) is het gebruik van zeven methoden voor de indeling van varkens in Frankrijk toegelaten. (2) Frankrijk heeft de Commissie verzocht toestemming te verlenen om de formule die in het kader van de „CSB Image-Meater”-methode voor de indeling van geslachte varkens op Frans grondgebied wordt gebruikt, te vervangen aangezien de bestaande indelingsmethode uit technisch oogpunt moet worden aangepast. Frankrijk heeft overeenkomstig artikel 23, lid 4, van Verordening (EG) nr. 1249/2008 van de Commissie van 10 december 2008 tot vaststelling van de uitvoeringsbepalingen voor de communautaire indelingsschema’s voor runder-, varkens- en schapenkarkassen en voor de mededeling van de prijzen daarvan ( 3 ) een protocol ingediend met daarin een gedetailleerde beschrijving van de versnijdingsproef, inclusief de beginselen waarop de hier bedoelde nieuwe formule is gebaseerd, de resultaten van de versnijdingsproef en de vergelijking voor de beoordeling van het aandeel mager vlees. (3) Uit het onderzoek van dit verzoek is gebleken dat aan de voorwaarden voor toelating van deze nieuwe formule is voldaan. Het gebruik van deze formule in Frankrijk dient bijgevolg te worden toegelaten. (4) Beschikking 2006/784/EG moet derhalve dienovereenkomstig worden gewijzigd. (5) Wijzigingen van de apparatuur of van de indelingsmethode zijn verboden, tenzij deze expliciet bij een uitvoeringsbesluit van de Commissie worden toegestaan. (6) De in dit besluit vervatte maatregelen zijn in overeenstemming met het advies van het Beheerscomité voor de gemeenschappelijke ordening van de landbouwmarkten, HEEFT HET VOLGENDE BESLUIT VASTGESTELD: Artikel 1 De bijlage bij Beschikking 2006/784/EG wordt gewijzigd overeenkomstig de bijlage bij het onderhavige besluit. Artikel 2 Dit besluit is gericht tot de Franse Republiek. Gedaan te Brussel, 11 juni 2013. Voor de Commissie Dacian CIOLOȘ Lid van de Commissie ( 1 ) PB L 299 van 16.11.2007, blz. 1 . ( 2 ) PB L 318 van 17.11.2006, blz. 27 . ( 3 ) PB L 337 van 16.12.2008, blz. 3 . BIJLAGE In deel 6 (CSB Image-Meater) van de bijlage bij Beschikking 2006/784/EG, worden de punten 2 en 3 vervangen door: „2. De CSB Image-Meater bestaat uit een videocamera, een pc met een beeldanalysekaart, een scherm, een printer, een besturingsmechanisme, een meetmechanisme en interfaces. De vier variabelen van de Image-Meater worden allemaal op de scheidingslijn gemeten; de gemeten waarden worden door een centrale eenheid omgezet in een schatting van het magervleesaandeel. 3. Het magervleesaandeel van het geslachte varken wordt berekend aan de hand van de volgende formule: waarbij: Ŷ = het geschatte aandeel mager vlees van het geslachte varken, G3 — de minimale spekdikte: de minimale spekdikte (met inbegrip van het zwoerd) over de musculus gluteus medius (in millimeter), G4 — de gemiddelde spekdikte (met inbegrip van het zwoerd) over de vier lendenwervels (Va, Vb, Vc, Vd) (in millimeter), M3 — de minimale spierdikte tussen het voorste uiteinde van de musculus gluteus medius en het dorsale deel van het mergkanaal (in millimeter), M4 — de gemiddelde spierdikte over de vier lendenwervels (Va, Vb, Vc, Vd) (in millimeter). Deze formule is geldig voor geslachte varkens met een gewicht tussen 45 en 125 kg.”.",
  "source": "EUR LEX"
}