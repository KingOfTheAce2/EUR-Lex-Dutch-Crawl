{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32001R0418:NL:HTML\">",
  "content": "EUR-Lex - 32001R0418 - NL Avis juridique important | 32001R0418 Verordening (EG) nr. 418/2001 van de Commissie van 1 maart 2001 inzake de verlening van een vergunning voor nieuwe toevoegingsmiddelen en nieuwe toepassingen van toevoegingsmiddelen in de diervoeding (Voor de EER relevante tekst) Publicatieblad Nr. L 062 van 02/03/2001 blz. 0003 - 0010 Verordening (EG) nr. 418/2001 van de Commissie van 1 maart 2001 inzake de verlening van een vergunning voor nieuwe toevoegingsmiddelen en nieuwe toepassingen van toevoegingsmiddelen in de diervoeding (Voor de EER relevante tekst) DE COMMISSIE VAN DE EUROPESE GEMEENSCHAPPEN, Gelet op het Verdrag tot oprichting van de Europese Gemeenschap, Gelet op Richtlijn 70/524/EEG van de Raad van 23 november 1970 betreffende toevoegingsmiddelen in de diervoeding(1), laatstelijk gewijzigd bij Verordening (EG) nr. 2697/2000 van de Commissie(2), en met name op artikel 4, Overwegende hetgeen volgt: (1) In Richtlijn 70/524/EEG is bepaald dat nieuwe toevoegingsmiddelen of nieuwe toepassingen van toevoegingsmiddelen kunnen worden toegestaan na bestudering van een aanvraag overeenkomstig artikel 4 van die richtlijn. (2) In artikel 9.E, lid 1, van Richtlijn 70/524/EEG is bepaald dat een voorlopige vergunning voor nieuwe toevoegingsmiddelen of voor nieuwe toepassingen van toevoegingsmiddelen kan worden afgegeven als aan de voorwaarden van artikel 3.A, onder b) tot en met e), van die richtlijn is voldaan en als op grond van de beschikbare resultaten redelijkerwijs kan worden aangenomen dat het toevoegingsmiddel bij gebruik in de diervoeding een van de in artikel 2, onder a) genoemde gevolgen heeft. Voor de in deel II van bijlage C bij de richtlijn bedoelde toevoegingsmiddelen kan een dergelijke voorlopige vergunning voor een periode van maximaal vier jaar worden verleend. (3) Uit de beoordeling van de ingediende dossiers blijkt dat de in de bijlagen I en II beschreven nieuwe preparaten van micro-organismen en enzymen en nieuwe toepassingen van deze preparaten aan bovenvermelde voorwaarden voldoen, zodat hiervoor een voorlopige vergunning voor een periode van vier jaar kan worden verleend. (4) Volgens artikel 2, onder aaa), van Richtlijn 70/524/EEG dienen de vergunningen voor coccidiostatica te worden gebonden aan de persoon die verantwoordelijk is voor het in het verkeer brengen daarvan. (5) Artikel 9.B van Richtlijn 70/524/EEG bepaalt dat de vergunningen voor dergelijke stoffen voor een periode van tien jaar worden verleend, te rekenen vanaf de datum waarop de vergunning definitief van kracht wordt, indien aan alle in artikel 3.A van die richtlijn gestelde voorwaarden is voldaan. (6) Uit de beoordeling van het ingediende dossier blijkt dat het in bijlage III beschreven coccidiostaticum aan alle voorwaarden van artikel 3.A voldoet wanneer het overeenkomstig de in die bijlage vermelde voorwaarden wordt gebruikt voor de daar vermelde categorie dieren. (7) Uit de beoordeling van de dossiers blijkt dat er bepaalde procedures nodig kunnen zijn om de werknemers tegen blootstelling aan de toevoegingsmiddelen te beschermen. Die bescherming dient echter te worden gewaarborgd door toepassing van Richtlijn 89/391/EEG van de Raad van 12 juni 1989 betreffende de tenuitvoerlegging van maatregelen ter bevordering van de verbetering van de veiligheid en de gezondheid van de werknemers op het werk(3) en de in het kader daarvan vastgestelde richtlijnen. (8) Het Wetenschappelijk Comité voor de diervoeding heeft een gunstig advies uitgebracht betreffende de onschadelijkheid van deze preparaten van enzymen en micro-organismen en van het coccidiostaticum en betreffende de gunstige invloed van het coccidiostaticum op de dierlijke productie, onder de in de genoemde bijlagen vermelde voorwaarden. (9) De in deze verordening vastgestelde maatregelen zijn in overeenstemming met het advies van het Permanent Comité voor veevoeders, HEEFT DE VOLGENDE VERORDENING VASTGESTELD: Artikel 1 Voor de tot de groep \"Micro-organismen\" behorende preparaten die in bijlage I bij deze verordening worden vermeld, kan onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding worden verleend. Artikel 2 Voor de tot de groep \"Enzymen\" behorende preparaten die in bijlage II bij deze verordening worden vermeld, kan onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding worden verleend. Artikel 3 Voor het tot de groep \"Coccidiostatica en andere geneeskrachtige stoffen\" behorende toevoegingsmiddel dat in bijlage III bij deze verordening wordt vermeld, kan onder de in die bijlage vastgestelde voorwaarden een vergunning voor gebruik als toevoegingsmiddel in de diervoeding worden verleend. Artikel 4 Deze verordening treedt in werking op de dag volgende op die van haar bekendmaking in het Publicatieblad van de Europese Gemeenschappen. Zij is van toepassing vanaf 1 maart 2001. Deze verordening is verbindend in al haar onderdelen en is rechtstreeks toepasselijk in elke lidstaat. Gedaan te Brussel, 1 maart 2001. Voor de Commissie David Byrne Lid van de Commissie (1) PB L 270 van 14.12.1970, blz. 1. (2) PB L 319 van 16.12.2000, blz. 1. (3) PB L 183 van 29.6.1989, blz. 1. BIJLAGE I >RUIMTE VOOR DE TABEL> BIJLAGE II >RUIMTE VOOR DE TABEL> BIJLAGE III >RUIMTE VOOR DE TABEL>",
  "source": "EUR LEX"
}