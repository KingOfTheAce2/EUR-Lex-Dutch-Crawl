{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:31996R2315:NL:HTML\">",
  "content": "EUR-Lex - 31996R2315 - NL Avis juridique important | 31996R2315 Verordening (EG) nr. 2315/96 van de Raad van 25 november 1996 tot vaststelling, overeenkomstig artikel 1, lid 7, van Verordening (EEG) nr. 3030/93 van de Raad, van de lijst van textiel- en kledingprodukten die op 1 januari 1998 in GATT 1994 dienen te worden geïntegreerd en tot wijziging van bijlage X bij Verordening (EEG) nr. 3030/93 en van bijlage II bij Verordening (EG) nr. 3285/94 Publicatieblad Nr. L 314 van 04/12/1996 blz. 0001 - 0011 VERORDENING (EG) Nr. 2315/96 VAN DE RAAD van 25 november 1996 tot vaststelling, overeenkomstig artikel 1, lid 7, van Verordening (EEG) nr. 3030/93 van de Raad, van de lijst van textiel- en kledingprodukten die op 1 januari 1998 in GATT 1994 dienen te worden geïntegreerd en tot wijziging van bijlage X bij Verordening (EEG) nr. 3030/93 en van bijlage II bij Verordening (EG) nr. 3285/94 DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, inzonderheid op artikel 113, Gelet op artikel 1, lid 7, van Verordening (EEG) nr. 3030/93 van de Raad van 12 oktober 1993 betreffende een gemeenschappelijke regeling voor de invoer van bepaalde textielprodukten uit derde landen (1), Gezien het voorstel van de Commissie, Overwegende dat de Europese Gemeenschap partij is bij de Overeenkomst tot oprichting van de Wereldhandelsorganisatie (hierna \"WTO\" te noemen) (2), waaraan de Overeenkomst inzake textiel- en kledingprodukten (hierna \"OTK\" te noemen) als bijlage is gehecht; Overwegende dat artikel 2, lid 8, onder a), en lid 11, van de OTK de Gemeenschap de verplichting oplegt, enerzijds, de produkten die in 1990 ten minste 17 % van de totale in de Gemeenschap ingevoerde hoeveelheid van alle onder de OTK vallende textiel- en kledingprodukten vertegenwoordigden, per 1 januari 1998 in de normale GATT-regels en -disciplines te integreren en, anderzijds, de lijst van de aldus geïntegreerde produkten vóór 1 januari 1997 aan het Orgaan Supervisie Textielprodukten van de WTO bekend te maken; Overwegende dat de Raad zich bij de keuze van de te integreren produkten heeft laten leiden door factoren zoals de gevoeligheid van het produkt voor de communautaire industrie en de regionale sectoren daarvan, met name wat de concurrentiepositie en de werkgelegenheid betreft, de doeltreffendheid van alle op het betrokken produkt rustende kwantitatieve beperkingen, het vermogen van de communautaire industrie om zich aan te passen aan de toenemende concurrentie van produkten die momenteel voor een of meer leverende landen aan kwantitatieve beperkingen onderworpen zijn, de wens de industrie in de gelegenheid te stellen zich in de loop van de overgangsperiode van tien jaar geleidelijk aan de nieuwe situatie aan te passen, de gevolgen voor de consument en voor derde landen en de mogelijkheid de communautaire invoerregeling voor textiel- en kledingprodukten te vereenvoudigen; Overwegende dat wat dit betreft rekening is gehouden met de commentaar van belanghebbende partijen die hebben gereageerd op het daartoe strekkende verzoek van de Commissie dat in het Publikatieblad van de Europese Gemeenschappen (3) is bekendgemaakt; Overwegende dat de in bijlage X bij Verordening (EEG) nr. 3030/93 opgenomen lijst van produkten dient te worden gewijzigd teneinde daarvan de produkten af te voeren die op 1 januari 1998 dienen te worden geïntegreerd; Overwegende dat de lijst van de aan de normale GATT-regels en -disciplines onderworpen textiel- en kledingprodukten die in bijlage II bij Verordening (EG) nr. 3285/94 van de Raad van 22 december 1994 betreffende de gemeenschappelijke invoerregeling en tot intrekking van Verordening (EG) nr. 518/94 (4), is opgenomen, dient te worden gewijzigd teneinde daarin met ingang van 1 januari 1998 de in de normale regels van de GATT te integreren produkten op te nemen, HEEFT DE VOLGENDE VERORDENING VASTGESTELD: Artikel 1 1. De lijst van produkten die met ingang van 1 januari 1998 in de normale regels van GATT 1994 dienen te worden geïntegreerd, is in bijlage I bij deze verordening opgenomen. 2. Bijlage X bij Verordening (EEG) nr. 3030/93 wordt met ingang van 1 januari 1998 vervangen door bijlage II bij de onderhavige verordening. 3. Bijlage II bij Verordening (EG) nr. 3285/94 wordt met ingang van 1 januari 1998 vervangen door bijlage III bij de onderhavige verordening. Artikel 2 Deze verordening treedt in werking op de dag volgende op die van haar bekendmaking in het Publikatieblad van de Europese Gemeenschappen. Deze verordening is verbindend in al haar onderdelen en is rechtstreeks toepasselijk in elke Lid-Staat. Gedaan te Brussel, 25 november 1996. Voor de Raad De Voorzitter D. SPRING (1) PB nr. L 275 van 8. 11. 1993, blz. 1. Verordening laatstelijk gewijzigd bij Verordening (EG) nr. 941/96 van de Commissie (PB nr. L 128 van 29. 5. 1996, blz. 15). (2) PB nr. L 336 van 23. 12. 1994, blz. 3. (3) PB nr. C 81 van 19. 3. 1996, blz. 1. (4) PB nr. L 349 van 31. 12. 1994, blz. 53. Verordening laatstelijk gewijzigd bij Verordening (EG) nr. 139/96 (PB nr. L 21 van 27. 1. 1996, blz. 7). BIJLAGE I Lijst van textiel- en kledingprodukten die in de normale regels van GATT 1994 dienen te worden geïntegreerd (tweede fase) >RUIMTE VOOR DE TABEL> BIJLAGE II \"BIJLAGE X Lijst van textiel- en kledingprodukten die nog niet in de normale regels van GATT 1994 geïntegreerd zijn >RUIMTE VOOR DE TABEL> BIJLAGE III \"BIJLAGE II Lijst van textiel- en kledingprodukten die in de normale regels van GATT 1994 geïntegreerd zijn >RUIMTE VOOR DE TABEL>",
  "source": "EUR LEX"
}