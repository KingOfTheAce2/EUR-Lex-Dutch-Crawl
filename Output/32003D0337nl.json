{
  "url": "http://europa.eu.int/eur-lex/lex/LexUriServ/LexUriServ.do?uri=CELEX:32003D0337:NL:HTML\">",
  "content": "EUR-Lex - 32003D0337 - NL Avis juridique important | 32003D0337 2003/337/EG: Besluit van de Raad van 14 april 2003 betreffende de sluiting van een aanvullend protocol inzake overeenstemmingsbeoordeling en de aanvaarding van industrieproducten bĳ de Europaovereenkomst waarbĳ een associatie tot stand wordt gebracht tussen de Europese Gemeenschappen en hun lidstaten, enerzĳds, en de Slowaakse Republiek, anderzĳds — PEOA Publicatieblad Nr. L 120 van 15/05/2003 blz. 0039 - 0040 Besluit van de Raad van 14 april 2003 betreffende de sluiting van een aanvullend protocol inzake overeenstemmingsbeoordeling en de aanvaarding van industrieproducten bij de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds - PEOA (2003/337/EG) DE RAAD VAN DE EUROPESE UNIE, Gelet op het Verdrag tot oprichting van de Europese Gemeenschap, en met name op artikel 133, in samenhang met artikel 300, lid 2, eerste alinea, eerste zin, artikel 300, lid 3 eerste alinea, eerste zin, en artikel 300, lid 4, Gezien het voorstel van de Commissie, Overwegende hetgeen volgt: (1) De Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds(1), is op 1 februari 1995 in werking getreden. (2) In artikel 75 van de Europaovereenkomst is bepaald dat de samenwerking op het gebied van de normalisatie en de overeenstemmingsbeoordeling moet leiden tot de totstandkoming van overeenkomsten inzake wederzijdse erkenning. (3) In artikel 108, lid 2, van de Europaovereenkomst is bepaald dat de Associatieraad bevoegdheden mag delegeren aan het Associatiecomité. (4) In artikel 2 van Besluit 94/909/EGKS, EEG, Euratom van de Raad en de Commissie van 19 december 1994 betreffende de sluiting van de Europaovereenkomst waarbij een associatie tot stand wordt gebracht tussen de Europese Gemeenschappen en hun lidstaten, enerzijds, en de Slowaakse Republiek, anderzijds(2), zijn procedures vastgesteld voor de besluitvorming in de Gemeenschap en voor de verwoording van het standpunt van de Gemeenschap in de Associatieraad en het Associatiecomité. (5) In artikel 14 van Besluit nr. 1/1995 van de Associatieraad voor de Europese Gemeenschappen en hun lidstaten, enerzijds, en de Slowaakse Republiek, anderzijds, van 17 mei 1995 betreffende zijn reglement van orde is bepaald dat de Associatieraad subcomités of groepen kan oprichten om hem bij de uitvoering van zijn taken bij te staan. (6) Het ontwerp-protocol inzake overeenstemmingsbeoordeling en de aanvaarding van industrieproducten bij de Europaovereenkomst is op 26 februari 2003 te Brussel door de Commissie namens de Gemeenschap ondertekend en moet worden goedgekeurd. (7) De Associatieraad is belast met bepaalde uitvoeringstaken en heeft met name de bevoegdheid de bijlagen bij het protocol te wijzigen. (8) Teneinde de goede werking van het protocol te waarborgen, dienen passende interne procedures tot stand te worden gebracht. (9) De Commissie dient te worden gemachtigd bepaalde technische wijzigingen in het protocol aan te brengen en bepaalde uitvoeringsbesluiten te nemen, BESLUIT: Artikel 1 Het protocol inzake overeenstemmingsbeoordeling en de aanvaarding van industrieproducten bij de Europaovereenkomst met de Slowaakse Republiek (\"het protocol\") evenals de daaraan gehechte verklaring worden namens de Europese Gemeenschap goedgekeurd. De tekst van het protocol en van de verklaring is aan dit besluit gehecht. Artikel 2 De diplomatieke nota bedoeld in artikel 17 van het protocol wordt door de voorzitter van de Raad namens de Europese Gemeenschap verzonden. Artikel 3 1. De Commissie, na overleg met het door de Raad aangewezen bijzonder comité: a) verricht de aanmelding, de erkenning, de schorsing en de intrekking van instanties en de benoeming van gezamenlijke teams van deskundigen overeenkomstig de artikelen 10 en 11 en artikel 14, onder c), van het protocol; b) voert overleg, zorgt voor de uitwisseling van informatie, dient verzoeken om controles en tot deelname aan controles in overeenkomstig de artikelen 3 en 12 en artikel 14, onder d) en e), en de afdelingen III en IV van de bijlagen bij het protocol inzake machines, persoonlijke beschermingsmiddelen, veiligheid van elektrisch materiaal, elektromagnetische compatibiliteit en apparaten en beveiligingssystemen bestemd voor gebruik in een potentieel explosieve omgeving; c) beantwoordt, indien nodig, verzoeken overeenkomstig artikel 11 en de afdelingen III en IV van de bijlagen bij het protocol inzake machines, persoonlijke beschermingsmiddelen, veiligheid van elektrisch materiaal, elektromagnetische compatibiliteit en apparaten en beveiligingssystemen bestemd voor gebruik in een potentieel explosieve omgeving. 2. Het standpunt dat de Gemeenschap ten aanzien van de onderstaande onderwerpen inneemt in de Associatieraad en, waar van toepassing, in het Associatiecomité, wordt vastgesteld door de Commissie na raadpleging van het bijzonder comité bedoeld in lid 1 van dit artikel: a) wijziging van de bijlagen overeenkomstig artikel 14, onder a), van het protocol; b) toevoeging van nieuwe bijlagen overeenkomstig artikel 14, onder b), van het protocol; c) besluiten inzake meningsverschillen over de resultaten van controles en volledige of gedeeltelijke schorsingen van aangemelde instanties overeenkomstig artikel 11, tweede en derde alinea, van het protocol; d) maatregelen ter uitvoering van de vrijwaringsclausules in afdeling IV van de bijlagen bij het protocol inzake machines, persoonlijke beschermingsmiddelen, veiligheid van elektrisch materiaal, elektromagnetische compatibiliteit en apparaten en beveiligingssystemen bestemd voor gebruik in een potentieel explosieve omgeving; e) maatregelen betreffende de verificatie, de schorsing of de intrekking van industrieproducten waarvoor krachtens artikel 4 van het protocol de wederzijdse aanvaarding van toepassing is. 3. In alle andere gevallen wordt het standpunt van de Gemeenschap in verband met dit protocol in de Associatieraad en, waar van toepassing, in het Associatiecomité, met een gekwalificeerde meerderheid van stemmen door de Raad vastgesteld op basis van een voorstel van de Commissie. Gedaan te Luxemburg, 14 april 2003. Voor de Raad De voorzitter A. Giannitsis (1) PB L 359 van 31.12.1994, blz. 2. (2) PB L 359 van 31.12.1994, blz. 1.",
  "source": "EUR LEX"
}