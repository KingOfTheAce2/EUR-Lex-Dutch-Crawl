{
  "url": "http://www.w3.org/1999/xhtml\"><!--",
  "content": "L_2016295NL.01007801.xml 29.10.2016 NL Publicatieblad van de Europese Unie L 295/78 BESLUIT (GBVB) 2016/1908 VAN DE RAAD van 28 oktober 2016 houdende wijziging van Besluit 2010/573/GBVB inzake beperkende maatregelen tegen de leiders van de regio Transnistrië van de Republiek Moldavië DE RAAD VAN DE EUROPESE UNIE, Gezien het Verdrag betreffende de Europese Unie, en met name artikel 29, Gezien het voorstel van de hoge vertegenwoordiger van de Unie voor buitenlandse zaken en veiligheidsbeleid, Overwegende hetgeen volgt: (1) De Raad heeft op 27 september 2010 Besluit 2010/573/GBVB vastgesteld ( 1 ) . (2) Als uitvloeisel van een evaluatie van Besluit 2010/573/GBVB dienen de beperkende maatregelen tegen de leiders van de regio Transnistrië van de Republiek Moldavië te worden verlengd tot en met 31 oktober 2017. De Raad zal na zes maanden de situatie met betrekking tot de beperkende maatregelen opnieuw bezien. (3) Besluit 2010/573/GBVB dient derhalve dienovereenkomstig te worden gewijzigd, HEEFT HET VOLGENDE BESLUIT VASTGESTELD: Artikel 1 Artikel 4, lid 2, van Besluit 2010/573/GBVB wordt vervangen door: „2.   Dit besluit is van toepassing tot en met 31 oktober 2017. Het wordt voortdurend geëvalueerd. Het wordt zo nodig verlengd of gewijzigd indien de Raad oordeelt dat de doelstellingen ervan niet zijn bereikt.”. Artikel 2 Dit besluit treedt in werking op de dag na die van de bekendmaking ervan in het Publicatieblad van de Europese Unie . Gedaan te Brussel, 28 oktober 2016. Voor de Raad De voorzitter M. LAJČÁK ( 1 ) Besluit 2010/573/GBVB van de Raad van 27 september 2010 inzake beperkende maatregelen tegen de leiders van de regio Transnistrië van de Republiek Moldavië ( PB L 253 van 28.9.2010, blz. 54 ).",
  "source": "EUR LEX"
}